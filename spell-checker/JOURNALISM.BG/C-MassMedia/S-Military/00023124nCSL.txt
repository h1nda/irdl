Толимир отново отказа да се произнесе по обвиненията във военни престъпления
					04/07/2007
					 
						ХАГА, Холандия -- Бившият босненски сръбски командир генерал Здравко Толимир, смятан за третия по важност заподозрян във военни престъпления след Радован Караджич и Ратко Младич, отново отказа във вторник (3 юли) да се произнесе по обвиненията във военни престъпления пред съдиите от Хагския трибунал. Съгласно процедурните правила съдиите внесоха от негово име заявление за невинност. Толимир, който е обвинен в геноцид във връзка с клането в Сребреница през 1995 г., се оплака, че му е било попречено да наеме адвокат по свой избор. Съдът постанови, че се е наложило той да избере различен защитник, тъй като въпросният адвокат вече представлявал ответници по друго дело. 
						Толимир поиска също разследване на обстоятелствата около своето арестуване. Той твърди, че членове на сръбските сили за сигурност са го отвели незаконно до границата с Босна и Херцеговина и са го предали в ръцете на босненската полиция. (AП, Ройтерс, Фена, РТРС, НТВ Хаят, Б92 - 03/07/07)
