Перишич отрече обвиненията във военни престъпления, отправени от МНТБЮ; Орич бе арестуван в Сараево
					05/10/2008
					 
						ХАГА, Холандия -- Бившият началник на генералния щаб на югославската национална армия Момчило Перишич не се призна за виновен в петък (3 октомври) по обвинения, че не е успял да предотврати или накаже престъпления, извършени от негови подчинени по време на конфликта през 1992-1995 г. Перишич е най-високопоставеният бивш офицер от ЮНА, който е съден от Трибунала за военни престъпления на ООН за престъпления, извършени по време на този конфликт. Твърди се, че той е допуснал убийства и преследване, както и нападения над цивилни лица в Хърватия и Босна.
						В други новини от петък се съобщава, че полицията в Босна и Херцеговина (БиХ) е арестувала бившия босненски военен командир Насер Орич, който е бил оправдан от Трибунала на ООН през юли. Той и местният бизнесмен Дамир Фазлич са били задържани в Сараево по подозрения в рекет. Фазлич е бил разпитван преди във връзка с убийството на бившия сръбски премиер Зоран Джинджич. (Ройтерс, Уебсайт на МНТБЮ, Б92, Емпортал, Блиц, Бета, AП - 03/10/08)
