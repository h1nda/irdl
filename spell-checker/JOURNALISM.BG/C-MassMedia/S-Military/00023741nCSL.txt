Високопоставен полицейски служител от Черна гора бе обвинен във военни престъпления 
					31/08/2007
					 
						ПОДГОРИЦА, Черна гора -- Прокуратурата в Подгорица е повдигнала обвинения срещу висшия полицейски служител Сретен Гленджа, заподозрян в участие във военни престъпления преди 15 години. Гленджа, който сега оглавява криминалния отдел на полицията в крайбрежния град Улчин, е служил като началник на отдела за сигурност в Улчин по това време.
						Според местните медии че той е смятан за отговорен за арестуването и депортирането на осем мюсюлмански бегълци, които са били изпратени обратно в Република Сръбска през 1992 г. Само един от осемте е останал жив; останалите са включени в списъците на изчезналите. Върховният съд в Подгорица води подобни дела срещу други петима бивши високопоставени полицейски служители от Черна гора. (Антена M, Б92, Бета, БМРР - 30/08/07) 
							
						070831-IVAN-004-ENG
						Петима хърватски пожарникари загинаха при гасене на пожар
						ЗАГРЕБ, Хърватия -- Петима пожарникари загинаха, след като бяха блокирани от раздухвания от ветровете пожар на остров Корнати, съобщиха властите в четвърък (30 август). Всички загинали са били около двадесетгодишни и са били доброволци в местната противопожарна команда. Други четиринадесет души са ранени, четирима от тях са в критично състояние. В сряда друг пожарникар загина, докато се бореше с пламъците на друг остров. 
						Междувременно в Гърция хиляди хора излязоха на протест срещу, както те смятат, провала на правителството да се справи с катастрофалните пожари. Почти 10 000 се присъединиха към мълчаливия протест на главния площад на Атина. Пожарите в различни части на страната взеха 64 жертви и оставиха повече от 4 000 души без подслон. (АП, Весник, Вечерни Лист, РТРС - 31/08/07; ЮПИ, ХИНА, ХРТ, Ройтерс, АФП, Си Ен Ен, АНА-МПА - 30/08/07)
