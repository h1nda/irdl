ЕУФОР и СВП потвърдиха становището си, че Младич е посетил военна база в РС. 
					12/01/2005
					 
						САРАЕВО, Босна и Херцеговина ( БиХ) -- ЕУФОР и Службата на върховния представител (СВП) отново заявиха във вторник (11 януари), че разполагат с доказателства, че заподозреният във военни престъпления Ратко Младич е пребивавал във военни обекти в Хан Пиесак, Република Сръбска (РС), миналото лято. Следователите от военното министерство на БиХ твърдят, че не са открили информация, че Младич е бил в тези съоръжения. 
						Други новини от вторник: Командващият ЕУФОР генерал Дейвид Лейки се срещна с президента на РС Драган Чавич в Баня Лука. Лейки даде висока оценка на реализацията на военните реформи в РС, но отново потвърди необходимостта от пълноценно сътрудничество с Трибунала на ООН. (Дневни аваз - 12/01/05; РТРС, ПБС БиХ - 11/01/05)
