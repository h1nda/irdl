Американски висш военен е на посещение в Сърбия за разговори по двустранното стратегическо партньорство
					27/09/2006
					 
						БЕЛГРАД, Сърбия -- Командващият на Националната гвардия на Охайо, генерал-майор Грегъри Уейт, пристигна във вторник (26 септември) на четиридневно посещение в Сърбия, посветено на новото стратегическо партньорство между Белград и щата Охайо. Най-напред той се срещна с генерал Здравко Понош, с когото обсъди конкретни действия за военно сътрудничество, залегнали в неотдавна подписаното двустранно споразумение. 
						Други новини -- Сръбските парламентарни партии продължиха във вторник да обсъждат новата конституция на страната. Не бяха направени официални изявления, но според репортажи в местните медии референдумът за новата конституция може да се проведе в началото на ноември. (Данас - 27/09/06; Бета, Танюг, Б92 - 26/09/06)
