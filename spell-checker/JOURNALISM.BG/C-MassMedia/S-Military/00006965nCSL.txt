Генералният щаб на македонската армия информира ръководители на страната за състоянието на сигурността
16/05/2003
 
СКОПИЕ, Македония -- В четвъртък (15 май) Генералният щаб на армията се срещна с президента Борис Трайковски, министъра на отбраната Владо Бучковски и вътрешния министър Хари Костов, за да ги информира за състоянието на сигурността на страната, напредъка на реформите в армията и отбранителния сектор и изпълнението на плана за действия 2002-2003 г. за членство в НАТО. От Генералният щаб са казали, че сигурността в страната е стабилна и се подобрява, като са добавили, че след изтичането на 6-месечната наблюдателна мисия на ЕС Македония ще бъде в състояние сама да се справи със сигурността си.
Междувременно македонско военно подразделение за поддържане на мира замина за Румъния в четвъртък, за да участва в международно военно учение. То ще продължи до 15 юли. (МИА, Макфакс, А1 ТВ - 15/05/03)
