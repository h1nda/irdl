Босненски хърватин, заподозрян във военни престъпления, бе прехвърлен от Хага в БиХ
					25/09/2006
					 
						САРАЕВО, Босна и Херцеговина (БиХ) -- Трибуналът на ООН за военни престъпления прехвърли в петък (22 септември) в БиХ босненския хърватин Пашко Любичич, заподозрян във военни престъпления, след взето през април решение делото да бъде предадено на местната съдебна власт. Любичич, който е оглавявал 4-и батальон на военната полиция към Съвета за отбрана на Хърватия по време на войната, бе обвинен в престъпления срещу босненски цивилни граждани в долината Ласва през 1993 г. Екстрадицията му бе отлагана два пъти по здравословни причини. (Независне Новине - 23/09/06; РТРС - 22/09/06)
