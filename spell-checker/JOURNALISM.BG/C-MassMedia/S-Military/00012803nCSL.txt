Според дипломат от БиХ влизането на БиХ в ПзМ би било невъзможно без пълноценно сътрудничество по военните престъпления 
					29/11/2004
					 
						САРАЕВО, Босна и Херцеговина (БиХ) -- Посланикът на БиХ в Белгия и НАТО Свен Алкалай предупреди, че страната му едва ли има шансове да влезе в Програмата "Партньорство за мир" (ПзМ), без да сътрудничи пълноценно на Трибунала на ООН за военни престъпления. На пресконференция в Брюксел в неделя (28 ноември) Алкалай каза, че е от изключителна важност БиХ да арестува и екстрадира възможно по-скоро в Хага лица, обвинени от Трибунала. 
						Други новини: Местни медии в Баня Лука съобщават, че вътрешният министър на Република Сръбска (РС) Дарко Матияшевич е поискал от премиера на РС Драган Микеревич да смени шефа на полицията на автономната област Радомир Ниегус поради провала на полицията при осъществяване на операции по задържането на обвинени във военни престъпления. (Независне новине - 29/11/04; ПБС БиХ, РТРС, Фена - 28/11/04)
