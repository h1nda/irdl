Йочич твърди, че Сърбия провежда своя план за действие във връзка със сътрудничеството в областта на военните престъпления 
					26/07/2006
					 
						БЕЛГРАД, Сърбия -- Министърът на вътрешните работи Драган Йочич заяви във вторник (25 юли), че е започнало осъществяването на плана на правителството за действие по отношение на сътрудничеството с трибунала на ООН за военни престъпления и че до края на седмицата ще бъде създадена комисия. Според Йочич Министерството на финансите е определило над 574 000 евро допълнителни средства за преследване на военните престъпления. Той потвърди, че Сърбия е длъжна да реши случая с укриващия се Ратко Младич и да затвори тази глава "в интерес на държавата и на народа".
						Президентът на Румъния Траян Бъсеску направи изявление в този дух по време на среща в Букурещ със своя сръбски колега Борис Тадич. Бъсеску, като подчерта, че Румъния напълно подкрепя усилията на Сърбия да реши случая "Младич", тъй като това ще приближи Сърбия до ЕС. Двамата с Тадич обсъдиха също проблема със статута на Косово и изразиха единодушното мнение, че решението трябва да се постигне чрез диалог, а не чрез принуда. (Блиц, Адеварул - 26/07/06; Танюг, РТС, Бета, Медиафакс, Ромпрес - 25/07/06)
