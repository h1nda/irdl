Още косовски албанци ще бъдат разпитани по делото на Харадинай от Трибунала за военни престъпления на ООН
					28/04/2008
					 
						ХАГА, Холандия -- Бившият министър на културата на Косово Астрит Харачия заминава в понеделник (28 април) за Трибунала на ООН за военни престъпления в Хага, за да отговаря по обвинения за обида на съда. С него ще бъдат и неговият сътрудник и бивш главен редактор на вестник "БотаСот", Байруш Морина. Те получиха обвинителни актове в петък за опит да сплашат защитен свидетел да не дава показания срещу бившия косовски премиер Рамуш Харадинай, който бе оправдан по обвинения във военни престъпления в началото на този месец. (Експрес, Зери, КохаДиторе - 28/04/08)
