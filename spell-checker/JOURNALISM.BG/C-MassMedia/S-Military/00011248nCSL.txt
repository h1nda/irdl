ОССЕ: Необходими са по-нататъшни реформи, преди Хърватия да започне да разглежда дела за военни престъпления
23/06/2004
 
ЗАГРЕБ, Хърватия -- Мисията на ОССЕ в Хърватия публикува два доклада във вторник (22 юни), в които се казва, че страната би била в състояние да гледа дела за военни престъпления, прехвърлени от Хага, ако се осъществят допълнителни реформи. Докладите се основават върху статистическа информация и резултатите от наблюдението върху отделни дела за военни престъпления, гледани в местни съдилища. Ръководителят на мисията на ОССЕ посланик Питър Семнъби отбеляза постигнатия значителен прогрес както по отношение на ангажиментите на правителството, така и относно обществените нагласи към наказателното преследване на военни престъпления.
Други новини: Премиерът Иво Санадер приключи визита в Португалия във вторник, подчертавайки, че очаква страната му да бъде в състояние да се присъедини към НАТО през 2006 или 2007 г. Той добави, че Хърватия следва да бъде готова да влезе в ЕС към 2007 г. (Виесник - 23/06/04; ХИНА, Вечерни Лист - 22/06/04)
