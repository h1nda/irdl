Бивш генерал от полицията на Сърбия ще бъде съден за военни престъпления в Косово
					25/01/2009
					 
						ХАГА, Холандия -- Съдебният процес срещу сръбския генерал Властимир Джорджевич, обвинен във военни престъпления срещу етнически албанци в Косово през 1999 г., е насрочен да започне във вторник (27 януари), съобщават медиите. През 1999 г. Джорджевич е бил заместник-министър на вътрешните работи на Сърбия и шеф на Държавната агенция за сигурност. Той е обвинен в съучасттие в убийството, преследването, депортирането и насилственото разселване на албански цивилни лица. При един инцидент 44 членове на етническо албанско семейство са били убити през март 1999 г. от сръбските сили, като някои от тях са били под командването на Джорджевич. (Б92, РТС - 23/01/09)
