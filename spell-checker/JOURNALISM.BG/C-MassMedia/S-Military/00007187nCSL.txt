НАТО приветства усилията на Сърбия в борбата срещу престъпността и оценява високо реформите в армията
04/06/2003
 
МАДРИД, Испания -- НАТО оценява положително усилията на сръбските власти в борбата им срещу престъпността и политическия екстремизъм, както и паралелния ход на реформите в армията. По време на срещата си в Мадрид във вторник (3 юни) външните министри от Алианса дадоха висока оценка на военните реформи, особено що се отнася до поставянето на армията под граждански контрол. Министрите заявиха, че военните реформи и успешната борба срещу организираната престъпност проправят пътя на страната за присъединяване към програмата на НАТО "Партньорство за мир", както и към други евроатлантически структури. НАТО също така приветства засиленото сътрудничество в областта на военните престъпления, но подчерта, че са нужни още усилия. (БЕТА- 04/06/03)
