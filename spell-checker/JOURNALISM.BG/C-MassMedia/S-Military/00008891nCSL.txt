Международни донори обсъждат финансова помощ за Съда за военни престъпления в БиХ
30/10/2003
 
САРАЕВО, Босна и Херцеговина (БиХ) -- Държавите донори ще се срещнат в Хага в четвъртък (30 октомври) за обсъждане на финансова помощ в размер на 28 млн. евро за учредяването на специална инстанция, която ще се занимава с военните престъпления, в рамките на съдебната система на БиХ. Очаква се Съединените щати да осигурят приблизително една трета от сумата. Очаква се новата инстанция да бъде в помощ на Трибунала на ООН за военни престъпления, да разследва укриващите се военнопрестъпници и да помага при провеждането на местни процеси срещу заподозрените. (ХИНА, Би Би Си - 29/10/03)
