Британският министър Инграм каза, че БиХ няма да стане член на ПзМ, ако не сътрудничи в областта на военните престъпления 
					20/04/2006
					 
						САРАЕВО, Босна и Херцеговина (БиХ) -- Британският държавен министър, отговарящ за въоръжените сили, Адам Инграм подчерта в сряда (19 април), че кандидатурата на БиХ за членство в програмата на НАТО "Партньорство за мир" (ПзМ) зависи основно от пълното сътрудничество на страната с Трибунала на ООН. Инграм бе на посещение в Сараево по време на регионалната си обиколка. След среща с министъра на отбраната на БиХ Никола Радованович Инграм подчерта, че процесът на евроатлантическа интеграция на БиХ ще бъде ускорен, ако основните издирвани обвиняеми Ратко Младич и Радован Караджич бъдат арестувани и предадени в Хага. (Независне Новине - 20/04/06)
