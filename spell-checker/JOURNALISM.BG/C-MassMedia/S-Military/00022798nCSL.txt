Обвиненият във военни престъпления босненският сърбин Толимир отказа да пледира по обвиненията
					05/06/2007
					 
						ХАГА, Холандия – В понеделник (4 юни) в Трибунала на ООН за военни престъпления в Хага бившият босненски сръбски генерал Здравко Толимир, смятан за близък помощник на укриващия се Ратко Младич, отказа да пледира по обвиненията в геноцид. Толимир каза на съдията, че неговото арестуване и екстрадирането му в Хага са незаконни, тъй като при прехвърлянето му от Сърбия в Босна и Херцеговина не е присъствал адвокат. Сърбия твърди, че всъщност той е бил задържан в Република Сръбска. Толимир посочи също, че ще се представлява сам на процеса в Трибунала. (Дневни Аваз, Независне Новине - 05/06/07; РТРС, Фена, НТВ Хаят, Ройтерс, АП - 04/06/07)
