Според Проспер сръбското правителство трябва да има предвид сътрудничеството по въпросите на военните престъпления
17/03/2004
 
ВАШИНГТОН, САЩ -- Новото правителство в Белград трябва ясно да осъзнава, че отказът от сътрудничество в сферата на военните престъпления ще има съответни последствия, заяви посланикът със специални поръчения по въпросите на военните престъпления Пиер-Ришар Проспер, цитиран от белградското радио Б92 във вторник (16 март). Той подчерта, че сътрудничеството с Трибунала ще повлияе върху връзките на страната с НАТО, ЕС и САЩ, както и върху международната общност като цяло. "Вие сте все още пред вратата. От вас зависи дали ще превъртите ключа," заяви Проспер. (Б92, Би Би Си, Танюг - 16/03/04)
