Представители на международната общност са решени да изправят пред съда виновниците за военни престъпления
		12/07/2005
		 
			САРАЕВО, Босна и Херцеговина (БиХ) -- В понеделник (11 юли) президентът на САЩ Джордж У. Буш излезе с изявление по повод клането в Сребреница през юли 1995 г. и призова да бъдат арестувани основните му организатори, бившия лидер на босненските сърби Радован Караджич и военният му командир Ратко Младич. В своето послание, прочетено от посланика на САЩ по въпросите на военните престъпления Пиер-Ришар Проспер по време на възпоменателната церемония по повод 10-ата годишнина от клането, Буш заявява, че събитията в Сребреница "ни припомнят по жесток начин, че съществуват зли хора, които са готови да избиват невинни без никаква съвест и милост". В отделно изявление на Държавния департамент на САЩ също се казва, че двамата основни обвиняеми във военни престъпления трябва да бъдат изправени пред съда. Отправя се призив към Белград и останалите правителства в региона да увеличат усилията си за тяхното откриване и изпращане в Хага.
			Също в понеделник бе отворен масов гроб, в който са били заровени телата на най-малко 100 босненци. Той бе открит по-рано в Будак, близо до Сараево, но отварянето му бе умишлено забавено, за да съвпадне с церемонията по повод годишнината. (Незавсине новине, Дневни аваз, Политика, Вечерни лист - 12/07/05; ФЕНА, ПБС БиХ, Би Би Си, Скай нюз, Си Ен Ен, AП, Ройтерс, АФП - 11/07/05)
