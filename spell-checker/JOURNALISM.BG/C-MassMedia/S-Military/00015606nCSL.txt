Съветник призовава за сформиране на отделна черногорска армия
		16/08/2005
		 
			ПОДГОРИЦА, Сърбия и Черна гора -- Радослав Мартинович, генерал в оставка от югославската армия, който е съветник на черногорския премиер Мило Джуканович, призова за сформиране на отделна армия в Черна гора. В изявление от понеделник (15 август) в излизащия в Подгорица ежедневник "Победа" Мартинович заяви, че реформата на федералните въоръжени сили на Сърбия и Черна гора не е постигнала удовлетворителни резултати и че нуждата от отделни армии във всяка от републиките е очевидна. Според него Черна гора се нуждае от собствена професионална армия от около 3 000 военнослужещи. (Танюг, Минa, Б92 - 15/08/05)
