Според Тадич и Майко военно решение е неприемливо за региона
29/09/2003
 
ОХРИД, Македония -- Албанският министър на отбраната Пандели Майко и неговият колега от Сърбия-Черна Гора Борис Тадич бяха единодушни в петък (26 септември), че военното решение за региона вече не е приемливо. По време на срещата на подписалите Адриатическата Харта в Охрид те постигнаха съгласие, че решение за Косово трябва да се търси чрез диалог. Тадич посочи, че Сърбия-Черна Гора и Албания трябва да споделят отговорността за гарантиране на сигурността в провинцията и региона като цяло. Целта на двустранните разговори бе да се намали напрежението, породено от неотдавнашната размяна на декларации, които взаимно противопоставиха двете държави. (Би Би Си , Бета - 27/09/03)
