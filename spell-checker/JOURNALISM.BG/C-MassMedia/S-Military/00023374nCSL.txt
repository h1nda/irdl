Райс и Йеремич обсъждат във Вашингтон Косово и заподозрените във военни престъпления
					29/07/2007
					 
						ВАШИНГТОН, Съединени щати -- Сърбия и Съединените щати имат общ стратегически интерес - изграждането на мирни и проспериращи Балкани, интегрирани в ЕС - но имат различия по проблема с Косово, заяви пред репортери сръбският външен министър Вук Йеремич в петък (27 юли) след среща с Държавния секретар на САЩ Кондолиза Райс във Вашингтон. Той обаче добави, че Белград и Вашингтон са възобновили диалога на високо равнище и заяви, че това е ключът към решаването на статута на Косово. Райс призова Сърбия да сътрудничи с международната общност в усилията й да реши проблема. (Б92, Гласът на Америка, Макфакс - 28/07/07 Ройтерс, AП, Бета, РТС - 27/07/07)
