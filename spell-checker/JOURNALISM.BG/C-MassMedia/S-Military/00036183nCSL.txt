Изслушването на свидетелските показания на Булатович беше отложено от черногорски съд за военни престъпления 
					28/09/2010
					 
						ПОДГОРИЦА, Черна гора -- Бившият президент Миомир Булатович се появи в съда в Подгорица в понеделник (27 септември), за да свидетелства в процеса срещу девет души, обвинени в незаконно депортиране на цивилни бошнаци от Черна гора през 1992 г. Фактически обаче той не даде показания, тъй като съдът отхвърли искането му да използва държавни тайни, за да защити политиката, упражнявана през 90-те години на 20-и век. По този начин беше отложено даването на показания от негова страна. Девет бивши полицейски служители са обвинени в престъпления срещу цивилни граждани за това, че са предали 79 бошнаци на босненските сърби. Повечето от мюсюлманите, които избягаха в Черна гора по време на конфликта от 1992-1995 г., загинаха в ръцете на сърбите. Булатович беше заявил, че депортиранията не са били резултат от държавната политика. (Антена M, Радио Свободна Европа, ПЧНЕН, АП - 27/09/10)
