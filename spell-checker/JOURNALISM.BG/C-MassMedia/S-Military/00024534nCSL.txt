САЩ арестуваха хърватски сърбин за военни престъпления
					12/11/2007
					 
						ДЕТРОЙТ, Съединени щати -- Един сърбин е бил арестуван от Имиграционната служба на САЩ при влизането му в Съединените щати от Канада в петък (9 ноември), съобщи полицията. Горан Павич, на 42 г., е бил включен в списъка на Интерпол на заподозрените лица, издирвани за извършване на военни престъпления в Хърватия. Той се е преселил в Канада преди около 10 години и е работел като шофьор на камион за далечни превози. Хърватската прокуратура заяви, че той е бил член на сръбските милиции, които са тероризирали жителите на село Сотин в Източна Хърватия като част от по-широка кампания за етническо прочистване в края на 1991 и началото на 1992 г. (АФП, Канейдиън Прес - 11/11/07)
