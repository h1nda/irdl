Босненската полиция арестува трима заподозрени във военни престъпления
					17/12/2009
					 
						САРАЕВО, Босна и Херцеговина (БиХ) -- Служители на Държавната агенция за разследване и охрана (ДАРО) арестуваха в сряда (16 декември) трима босненски сърби, заподозрени в престъпления срещу човечеството, извършени срещу несърби по време на босненския конфликт от 1992-1995 г. Милорад Живкович, Милун Корняча и Душко Тадич са заподозрени в изселване, незаконен арест, изтезания и убийство на цивилни граждани в периода април-декември 1992 г. в община Чайниче. (РТРС, СРНА, БХРТ, Онаса, Дневни Аваз, AP - 16/12/09)
