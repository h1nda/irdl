Министерство предлага да съкрати числеността на босненската сръбска армия
29/08/2003
 
САРАЕВО, Босна и Херцеговина (БиХ) -- Военното министерство на Република Сръбска е предложило да съкрати числеността на армията в автономната област, за да я направи съвместима със стандартите на НАТО. Военен говорител заяви пред репортери в четвъртък (28 август), че силите ще бъдат съкратени от 6,600 на 4,000 души. Той обясни, че този ход е част от усилията на правителството за присъединяване към програмата "Партньорство за мир". Правителството и парламентът на босненските сърби все още не са обсъдили въпроса.
Други новини: говорителят на СФОР Дейл МакИкърн каза, че проведената по-рано тази седмици операция в и около Пале, насочена към залавянето на укриващия се политически лидер Радован Караджич, е била успешна. Според него миротворците ще извършат и други подобни операции в бъдеще. (АФП - 28/08/03)
