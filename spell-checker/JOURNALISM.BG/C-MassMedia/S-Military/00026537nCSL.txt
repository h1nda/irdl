Хърватският подсъдим за военни престъпления Готовина не можа да присъства на погребението на баща си
					23/05/2008
					 
						ХАГА, Холандия -- Адвокатите, представляващи обвиняемия във военни престъпления бивш хърватски генерал Анте Готовина, съобщиха в четвъртък (22 май), че не са поискали временното му освобождаване, въпреки че това е било възможно поради смъртта на баща му. Миле Готовина, на 76 г., почина от сърдечен удар в четвъртък и бе погребан в петък. След като научи вестта, Готовина каза, че ще се моли за душата на баща си от затворническата си килия. 
						Други новини -- Лидерът на Сръбската радикална партия Воислав Шешел поиска в четвъртък от Трибунала в Хага за военните престъпления да го оправдае по всички обвинения, като заяви, че те са "политически мотивирани". Шешел е обвинен във военни престъпления срещу цивилни граждани от несръбски произход в Хърватия, Войводина и Босна и Херцеговина в периода между 1991 и 1993 г. (Javno.com, ХРТ, Макфакс, Balkan Insight, Блиц - 22/05/08)
