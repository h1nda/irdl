Приключи военно учение на Румъния и САЩ, България ще бъде домакин на учение на военновъздушните сили на НАТО 
		03/08/2005
		 
			БУКУРЕЩ, Румъния -- Съвместно румънско-американско военно учение, в което участваха 1600 американски и 500 румънски военнослужещи, приключи успешно във вторник (2 август), се казва в съобщение на министерството на отбраната в Букурещ. Целта на учението, което се проведе през изминалите две седмици във военновъздушните бази "Бабадаг" и "Михаил Когалничану" край бреговете на Черно море, бе да се постигне по-голяма гъвкавост в борбата срещу тероризма, по време на регионални кризи и при други заплахи.
			Други новини -- България ще бъде домакин на учение на военновъздушните сили на НАТО от 24 август до 5 септември. В учението ще участват 13 страни членки на НАТО, осем държави партньорки и три със статут на наблюдатели. То ще се проведе във военновъздушните бази край Крумово и Граф Игнатиево. (Стандарт - 03/08/05; Ромпрес, Уеб-сайт на българското правителство - 02/08/05)
