Американски екип се очаква да пристигне в България за разговори по разполагането на военни бази
23/03/2004
 
СОФИЯ, България -- Екип от американски военни експерти се очаква да пристигне в България към края на седмицата за разговори по възможното разполагане на американски военни бази на територията на страната, заяви заместник-министърът на отбраната Илко Димитров в понеделник (22 март). Според Димитров обсъжданото предложение касае разполагане на малки бази, позволяващи ротация и мобилност на войските и инфраструктурата.
Други новини от понеделник: България и Румъния потвърдиха нуждата от споразумение за сътрудничество за укрепване на сигурността по общата им граница. Съвместните патрули ще охраняват стратегически обекти, разположени по границата. (БТА, Ромпрес - 22/03/04)
