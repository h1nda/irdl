Черногорската полиция арестува заподозрян във военни престъпления 
					18/01/2011
					 
						БЕЛГРАД, Сърбия -- Черногорската полиция е арестувала бивш член на полувоенната група „Чакалите” по подозрения в извършването на военни престъпления срещу косовски цивилни граждани, съобщи в понеделник (17 януари) сръбската прокуратура за военни престъпления. Ранко Момич беше задържан в събота въз основа на заповед за арест, издадена от Белград. В момента той е в ареста в очакване на екстрадиране. Според сведенията „Чакалите” са избили най-малко 44 души в село Чушка през 1999 г. (Танюг, ФоНет, Б92, Портал Аналитика - 17/01/11)
