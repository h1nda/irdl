Сърбия разследва бивш началник на военното разузнаване 
					09/11/2010
					 
						БЕЛГРАД, Сърбия -- Вътрешният министър Ивица Дачич потвърди в понеделник (8 ноември), че бившият началник на военното разузнаване Ацо Томич е разследван за подпомагане на босненския сръбски военен командир Ратко Младич да избегне арест. Всекидневникът „Блиц” съобщи, че Томич е разследван по подозрения в оказване на съдействие за укриването на Младич в две военни поделения в Сърбия през 2006 г. Младич се укрива от 1995 г., малко след като Трибуналът на ООН за военни престъпления го обвини в геноцид, военни престъпления и престъпления срещу човечеството във връзка с босненския конфликт от 1992-1995 г. (Бета, Б92, РТС, АП - 08/11/10)
