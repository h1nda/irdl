Българската армия обучава още 300 войници за изпращане в Ирак
12/03/2004
 
СОФИЯ, България -- Армията обучава още 300 войници за третия български батальон, който ще бъде изпратен в Ирак. Генерал-лейтенант Златан Стойков, командващ на обслужващите части на сухопътните сили, съобщи, че войниците ще започнат езиково обучение по английски и арабски език в петък (12 март). Обучението по тактика, което започва следващата седмица, ще се ръководи от подполковник Петко Маринов, командир на първия български батальон в Ирак. Очаква се войниците да бъдат изпратени в Ирак до края на месеца. (БТА, Би Би Си - 11/03/04)
