Турски съд предяви обвинения срещу заподозрени активисти на Ергенекон; военни самолети атакуват ПКК в Северен Ирак
					28/09/2008
					 
						AНКАРА, Турция -- Съд в Истанбул предяви обвинения в събота (27 септември) срещу шестима души за връзки с националистическата организация "Ергенекон". Полицията прехвърли известния журналист Тункай Озкан, пламенен поддръжник на управляващата Партия на справедливостта и развитието (ПСР) в затвор в Истанбул, заедно с петима други заподозрени. Властите арестуваха и шестимата заподозрени във вторник. Смята се, че те принадлежат към организацията "Ергенекон", обвинявана от правителството в заговор за държавен преврат.
						Други новини - Военните потвърдиха в петък (26 септември), че турски военни самолети са атакували обекти на Кюрдската работническа партия (ПКК) в Северен Ирак в четвъртък. Според членове на ПКК бомбардировките са продължили почти два часа. Един човек е бил ранен, а една къща - разрушена. (Хюриет, Милиет, Джумхюриет - 28/09/08; Aнадолска информационна агенция - 27/09/08, Търкиш Дейли Нюз - 27/09/08; Ройтерс - 26/09/08)
