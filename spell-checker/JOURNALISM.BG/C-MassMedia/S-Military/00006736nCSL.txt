Тадич: Реформата на югославската армия може да бъде завършена до 2010 г.
27/04/2003
 
БЕЛГРАД, Сърбия-Черна гора -- В изявление в четвъртък (24 април) федералният министър на отбраната Борислав Тадич отбеляза, че реформите в югославската армия могат да бъдат завършени до 2010 г. Тадич изрази увереността си, че армията е готова за започване на радикално преустройство и добави, че ще призове международните организации да доставят техническа и финансова помощ. Една 50-хилядна армия е за предпочитане пред сегашната 78-хилядна, каза той.
Във друга връзка, Тадич заяви, че е в ход следствието за изясняване дали отделни държавни служители са закриляли босненско-сръбския командир Ратко Младич. Той каза, че международната общност настоява за пълна яснота по въпроса. (Танюг, Б92, ФоНет, Би Би Си - 25/04/03)
