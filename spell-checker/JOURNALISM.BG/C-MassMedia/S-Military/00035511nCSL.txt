Сръбската прокуратура за военни престъпления ще вземе решение по делото "Ганич"
					02/08/2010
					 
						БЕЛГРАД, Сърбия -- Очаква се прокуратурата за военни престъпления да реши в понеделник (2 август) дали да обжалва решението на лондонския съд за освобождаване на бившия член на председателството на Босна и Херцеговина Еюп Ганич. Миналата седмица съдът отхвърли искането на Сърбия за екстрадиция, обосновавайки се, че обвиненията срещу Ганич може да са били политически мотивирани. Прокурорът за военни престъпления Владимир Вукчевич каза, че в понеделник неговата служба ще проведе разговор чрез видеоконферентна връзка с британската прокуратура и ще реши как да процедира по-нататък. (Танюг, Б92 - 02/08/10; Вечерне Новости - 01/08/10)
