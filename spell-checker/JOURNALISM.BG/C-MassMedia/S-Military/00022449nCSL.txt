Хърватия ще съди двама бивши генерали за военни престъпления
					04/05/2007
					 
						ЗАГРЕБ, Хърватия -- Двама бивши генерали ще бъдат съдени за военни престъпления, извършени по време на конфликта 1991-1995 г., съобщиха официални лица в четвъртък (3 май). Мирко Норач и Рахим Адеми са обвинени, че са допуснали военнослужещи под тяхно командване да убият 30 сръбски цивилни лица и военнопленници по време на офанзива в бунтовническата сръбска територия през септември 1993 г. Процесът, който трябва да започне в Загреб следващия месец, се смята за важно изпитание за съдебната система на Хърватия. Норач и Адеми първоначално бяха обвинени от Трибунала на ООН за военни престъпления, но случаят бе прехвърлен в Хърватия през септември 2005 г. (Ройтерс, ХИНА - 03/05/07)
