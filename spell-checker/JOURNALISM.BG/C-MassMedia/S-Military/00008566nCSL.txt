Турският премиер Ердоган иска бързо решение относно военния контингент за Ирак
03/10/2003
 
АНКАРА, Турция -- Министър-председателят Реджеп Тайъп Ердоган призова парламента в четвъртък (2 октомври) да побърза с гласуване за изпращането на мироопазващи войски в съседен Ирак. Той направи изказването си след като турски и американски официални лица се споразумяха да действат съвместно за отстраняване на заплахата от кюрдските екстремисти, базирани в Северен Ирак. Външният министър Абдула Гюл, току-що завърнал се от разговори във Вашингтон и други столици, заяви, че би било немислимо Съединените щати да не предприемат действия срещу организации, включени в собствения им списък на терористичните движения.
Също в четвъртък Ердоган се срещна в Анкара с чешкия си колега Владимир Шпидла. Те излязоха с общо изявление, в което декларират решимостта си да постигнат мир и стабилност в Югоизточна Европа и Близкия Изток. (Миллиет - 03/10/03; Ройтерс, АФП, Анадолска агенция, НТВ, TРT 2 - 02/10/03)
