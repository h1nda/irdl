Хърватия осъди бивш полицай заради военни престъпления срещу сърби
					30/12/2009
					 
						ЗАГРЕБ, Хърватия -- Районният съд в Сплит осъди бившия военен полицай Йосип Бикич на четири години затвор във вторник (29 декември) заради военни престъпления, извършени срещу сръбски цивилни лица във военния затвор "Лора" в Сплит по време на войната през 1991-1995 г. в Хърватия. Бикич, 41-годишен, се предаде на властите миналата година. Той бе признат за виновен за измъчване и убийство на сръбски военнопленници през 1992 г. Той призна вината си и се разкая. Властите издирват други трима бивши военни полицаи, обвинени по същото дело. (ХРТ, ХИНА, Ютарни Лист, РТРС - 29/12/09)
