Босненски мюсюлманин бе осъден за военни престъпления
					19/10/2007
					 
						САРАЕВО, Босна и Херцеговина (БиХ) -- Специалният съд на страната за военни престъпления осъди бивш босненски мюсюлмански войник за престъпления, извършени по време на конфликта от 1992-1995 г. Суад Капич, по прякор Ходжа, бе обвинен в убийството на четирима военнопленници в село Дебър в края на босненския конфликт. Всички жертви са били босненски сръбски войници. 
						Други новини -- В четвъртък (18 октомври) семейства на убити по време на клането в Сребреница през 1995 г. попречиха на 12 бивши холандски войници да посетят местния мемориал и гробището. Посетителите са били членове на холандския батальон, разположен за охрана на анклава Сребреница, който се намираше под закрилата на ООН, когато бе превзет от босненските сръбски войски. (АП, АКИ, ЮПИ - 18/10/07)
