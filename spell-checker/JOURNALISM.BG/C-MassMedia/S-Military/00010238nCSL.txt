Министърът на отбраната на БиХ ще внесе проекторешения за военни реформи
22/03/2004
 
САРАЕВО, Босна и Херцеговина (БиХ) -- Новият министър на отбраната на БиХ Никола Радованович заявява, че той и депутатите Марина Пендес и Енес Бечирбашич ще подготвят и представят на председателството на БиХ няколко решения, отнасящи се до реформите в сектора до сряда (24 март). Също в сряда Постоянният комитет по военните въпроси на БиХ ще проведе следващото си заседание и се очаква да се фокусира върху покриването на условията за членство в програмата "Партньорство за мир".
Други новини: върховният представител Пади Ашдаун, ръководителят на мисията на ОССЕ Робърт Бийкрофт и пратеникът на Съвета на Европа Соня Мозер-Старах призоваха към ускорение на образователните реформи, предупреждавайки, че етническата политизация на въпроса може да заплаши бъдещето на БиХ. Неотдавна петима кантонални министри на образованието от хърватски произход подписаха декларация, в която се заявява, че те няма да подкрепят реформите в основното и средното образование. (Източници на СВП, Радио Херцег Босна - 22/03/04; НТВ Хаят, Федерална ТВ - 21/03/04)
