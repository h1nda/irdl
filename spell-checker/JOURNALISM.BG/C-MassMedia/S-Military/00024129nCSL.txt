Официални представители от Хага твърдят, че обвиненият във военни престъпления Толимир е във влошено здравословно състояние
					07/10/2007
					 
						ХАГА, Холандия -- Босненският сърбин Здравко Толимир, обвинен във военни престъпления, се намира във влошено здравословно състояние, тъй като отказва да взема предписаните му лекарства за високо кръвно налягане и мозъчен аневризъм, съобщи в петък (5 октомври) Трибуналът на ООН за военни престъпления. Толимир е обвинен в геноцид и други престъпления, свързани с клането в Сребреница през 1995 г. Според официални представители след прехвърлянето му в затвора в Хага на 1 юни, бившият сръбски командир отказва да общува с лекарите. Толимир също обяви плановете си да действа като свой собствен адвокат на процеса, което потенциално още повече застрашава здравето му.
						Други новини - Лидерът на сръбската Радикална партия Воислав Шешеал, който е обвинен в престъпления срещу сърби и босненски мюсюлмани през 1990-те години, заяви пред Трибунала в петък, че няма да подава молба да бъде временно освободен, за да присъства на погребението на майка си в понеделник в Белград. (Макфакс, Б92 - 06/10/07; РТРС, СРНА, Бета, AП, Ройтерс, РТС, OНАСА - 05/10/07)
