Сърбия разследва бивши полицейски служители, заподозрени във военни престъпления
					27/12/2009
					 
						БЕЛГРАД, Сърбия -- От прокуратурата за военни престъпления в Белград заявиха в четвъртък (24 декември), че разследват петима бивши полицейски служители, заподозрени в участие във военни престъпления срещу несръбски цивилни лица в Хърватия. Според прокурорите петимата може да са убили най-малко шест цивилни лица в град Бели Манастир в североизточната част на страната през 1991 г. Други обвнения срещу тях включват мъчения, сплашване и терор. Четирима от заподозрените са арестувани, докато един остава на свобода. Случаят бе отречен от Хърватия. (Ройтерс, AП, Taнюг, Б92 - 24/12/09)
