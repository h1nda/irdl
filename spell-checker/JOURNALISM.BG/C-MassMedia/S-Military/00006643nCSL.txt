Турция получи искане от САЩ да изпрати военни части и цивилни експерти в Ирак
18/04/2003
 
АНКАРА, Турция -- Министърът на отбраната Вежди Гьонюл съобщи в четвъртък (17 април), че неговото правителство е получило искане от САЩ да изпрати военни части и цивилни експерти за участие в следвоенното възстановяване на Ирак. Той не уточни задачите, които ще изпълняват военните, но каза, че парламентът ще обсъди предложението. Турция е била помолена също да предостави медицински средства и комуникационно оборудване. Искането е отправено под формата на неофициална дипломатическа нота, което не обвързва с нищо двете страни, заяви Гьонюл. (Хюриет, Милиет - 18/04/03; AФП, Aнадолска агенция, НТВ - 17/04/03)
