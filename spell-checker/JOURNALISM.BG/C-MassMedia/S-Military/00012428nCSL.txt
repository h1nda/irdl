Генерал от НАТО призовава Хърватия да продължи с военните реформи 
					26/10/2004
					 
						ЗАГРЕБ, Хърватия -- Генерал Харалд Куят, председател на Военния комитет на НАТО, призова военните лидери на Хърватия да продължат с реформите на националните въоръжени сили, ако искат да постигнат членство в Алианса. Хърватия се надява да се присъедини през 2007 г. Страната прие програма през 2002 г., която ще съкрати армията от 40 000 военни и цивилни на 27 000.
						Други новини: Съд във Вуковар откри отново процеса срещу десетима сръбски хървати, обвинени, че са прогонили хървати от село Бапска по време на конфликта от 1991-1995 г. Върховният съд отхвърли присъда за виновност, постановена от по-нискоинстанционен съд и реши да стартира нов процес. И десетимата обвиняеми се съдят задочно. 
						Също в понеделник президентът Стипе Месич заяви, че 2 януари е най-вероятната дата за президентски избори, като кампанията ще започне 30 дни по-рано. Той прогнозира своя победа на първия тур. (АФП, ХИНА, ХРТ - 25/10/04)
