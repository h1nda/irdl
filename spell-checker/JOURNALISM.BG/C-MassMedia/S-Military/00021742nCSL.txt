Лидерите на Сърбия и РС призоваха укриващите се обвиняеми във военни престъпления да се предадат
					28/02/2007
					 
						БЕЛГРАД, Сърбия -- Сръбският президент Борис Тадич и премиерът на Република Сръбска (РС) Милорад Додик излязоха с отделни изявления, в които призоваха всички укриващи се от правосъдието обвиняеми във военни престъпления да се предадат на Трибунала на ООН. Тадич заяви, че решението на Международния съд на ООН от понеделник (26 февруари), което сне от Белград отговорността за геноцида в Босна и Херцеговина, е показало, че вината е у отделни лица, които трябва да бъдат изправени пред съда. Додик също призова бегълците да се предадат. "Нека да приключим с тази история. Не може всички босненски сърби и целият народ на Сърбия да страдат заради тях," каза той. (AП - 27/02/07)
