Заподозрян във военни престъпления във Фоча бе арестуван в БиХ
					13/02/2008
					 
						ФОЧА, Босна и Херцеговина (БиХ) – Във вторник (12 февруари) служители на Държавната агенция за разследване и охрана арестуваха мъж, идентифициран с инициалите „МН”, по подозрения в престъпления срещу човечеството, извършени във Фоча по време на конфликта от 1992–1995 г. Местните медии го идентифицират като Миодраг Никачевич, служител от отдел „Безопасност на транспорта” в Центъра за обществена безопасност във Фоча. Според съобщенията Никачевич е бил командир на 50-членна част през 90-те години на ХХ век. 
						Други новини – Прокуратурата на БиХ предложи награда от 50 000 евро за информация във връзка с обира на летището на Сараево. През декември четирима души в полицейски униформи изчезнаха с 1,3 милиона евро. Прокуратурата заяви, че наградата е предоставена от международна застрахователна компания, която е собственик на откраднатите пари. (Фена, РТРС, ПБС, ДПА - 12/02/08)
