Босненски сърби протестират срещу официалната среща с обвинен във военни престъпления
					16/12/2007
					 
						БАНЯ ЛУКА, Босна и Херцеговина (БиХ) -- Роднините на жертвите на военни престъпления в конфликта в БиХ в Република Сръбска (РС) съобщиха в петък (14 декември), че са дълбоко огорчени от срещата на члена на Председателството на БиХ Харис Силайджич с обвинения във военни престъпления Расим Делич в четвъртък. От групата са заявили, че срещата е обида към всички жертви, които не са от неговата националност. Премиерът на РС Мирослав Додик също е определил срещата като "абсолютно неприемлива". 
						Местните медии съобщават, че Делич е брифирал члена на Председателството на БиХ за развитието на неговия процес, което противоречи на правилата на Хагския трибунал за военни престъпления (МНТБЮ) за временно освобождаване. Според неназовани източници, прокуратурата на МНТБЮ ще прекрати временно освобождаване на бившия командир от армията на БиХ Делич заради тази среща. Делич бе временно освободен в края на ноември, когато МНТБЮ реши, че генералът от резерва, който сам се предаде, сътрудничи на Трибунала и трябва да му бъде разрешено да прекара празниците в Сараево. (Бета - 15/12/07; СРНА, РТРС, Фена, Дневни Аваз - 14/12/07)
