Проучване установи, че повечето хървати подкрепят разглеждането на дела за военни престъпления
					31/10/2006
					 
						ЗАГРЕБ, Хърватия -- Проучване, проведено от агенция "Пулс", показва, че мнозинството от хърватските граждани - около две трети от тях - подкрепят разследването и разглеждането на делата за военни престъпления. Резултатите от проучването, проведено по молба на Центъра за противопоставяне на миналото "Документа", бяха представени на кръгла маса в понеделник (30 октомври) в Загреб. Според резултатите от проучването 50 % от участниците в него са казали, че Трибуналът на ООН за военни престъпления и международната общност са предизвикали започването на делата за военни престъпления в Хърватия. Около 10 % са казали, че най-голям принос са имали неправителствените организации и медиите, а останалите са оценили ролята на политическите партии или политиците в страната. (Пословни Дневник - 31/10/06; ХРT, ХИНА - 30/10/06)
