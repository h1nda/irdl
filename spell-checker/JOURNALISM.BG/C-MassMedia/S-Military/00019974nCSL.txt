Заподозрян във военни престъпления, издирван от Загреб, бе задържан в Гърция
					18/09/2006
					 
						ЗАДАР, Хърватия -- Прокурорът Иван Галович съобщи в неделя (17 септември), че хърватски сърбин, издирван от хърватските власти по обвинения във военни престъпления, е бил задържан в гръцкия град Солун миналата седмица. Ернест Раден, на 47 г., е обвинен във връзка с убийството на около 50 хърватски цивилни граждани в Скабърня и Бенковац през 1991 г. Според съобщенията той е живял в Гърция над десет години. (Весник - 18/09/06; ХРТ, ХИНА, АФП - 17/09/06)
