Представители на БиХ, ЕС и НАТО се срещат за обсъждане на прехвърлянето на военното командване
19/03/2004
 
САРАЕВО, Босна и Херцеговина (БиХ) -- Премиерът на БиХ Аднан Терзич и новият министър на отбраната Никола Радованович се срещнаха с представители на ЕС и НАТО в четвъртък (18 март), за да обсъдят бъдещото прехвърляне на военното командване в БиХ от НАТО на ЕС. Официални лица от НАТО отново дадоха уверения, че алиансът ще остане в БиХ дори и след като СФОР предаде мандата си на силите на ЕС.
Други новини: Председателят на Хелзинкския комитет за човешки права в Република Сръбска, Бранко Тодорович, заяви в четвъртък, че не вярва прокурорите на БиХ да имат готовност да се справят с дела, свързани с военни престъпления. Той се позова на технически и административни проблеми. (Източници на СВП, Ослободение, Независне новине - 19/03/04)
