Сърбия забрани на укриващите се военнопрестъпници достъпа до военни обекти
					09/07/2007
					 
						БЕЛГРАД, Сърбия -- Министърът на отбраната Драган Шутановац реши да забрани на обвинените във военни престъпления лица достъпа до военни обекти. Според изявление от неделя (8 юли) решението е част от новите усилия на правителството да открие и изправи пред правосъдието всички бегълци. Веонната полиция е получила заповеди да претърси всички сгради, от най-малките постове до най-големите казарми. 
						Други новини -- В интервю за РТС в неделя датският външен министър Пер Стиг Мьолер каза, че Сърбия може да парафира Споразумението за стабилизация и асоцииране с ЕС през октомври или ноември, но поради процедурни причини няма да е в състояние да подпише официално споразумението до края на тази година. Той каза, че политическата част от споразумението може да бъде завършена по време на следващия кръг от преговорите този месец. (Блиц - 09/07/07; Танюг, Бета, РТС - 08/07/07)
