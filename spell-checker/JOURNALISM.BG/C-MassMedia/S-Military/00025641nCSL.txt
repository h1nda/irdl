Съд в БиХ осъди двама души за военни престъпления в лагера във Фоча 
					29/02/2008
					 
						САРАЕВО, Босна и Херцеговина (БиХ) -- Съдът осъди в четвъртък (28 февруари) на лишаване от свобода двама бивши служители от лагера в гр. Фоча за малтретиране и изтезаване на близо 700 пленници между 1992 г. и 1994 г. Митар Рашевич получи осем и половина години затвор, а Саво Тодович бе осъден на 12 години за военни престъпления, извършени в лагера. Времето, прекарано в затвора до момента, значително ще намали срока на присъдите им. 
						Други новини -- В четвъртък Серж Брамерц, новият главен прокурор на Трибунала на ООН за военни престъпления в Хага, се срещна в Загреб с хърватския министър на правосъдието Ана Ловрин. Брамерц заяви, че Трибуналът разглежда сътрудничеството с Хърватия като успешно и пълно. (Независне Новине, Дневни Аваз - 29/02/08; Фена, Balkan Insight, Javno.com, ХИНA- 28/02/08)
