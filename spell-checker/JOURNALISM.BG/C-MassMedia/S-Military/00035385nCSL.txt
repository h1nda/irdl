Реч на Ердоган за военния преврат от 1980 г. разпали дебат 
					22/07/2010
					 
						АНКАРА, Турция -- Министър-председателят Реджеп Тайип Ердоган предизвика нов спор по време на реч пред парламентарната група на неговата управляваща Партия на справедливостта и развитието (ПСР), произнесена във вторник (20 юли). Той припомни емоционално за жертвите на военния преврат от 1980 г., намеквайки, че референдума през септември за конституционните промени фактически ще даде възможност да бъдат уредени старите сметки. Един от членовете в пакета от промени ще дава възможност за съдебно преследване на организаторите на преврата. След тези забележки опозиционните партии обвиниха Ердоган в опит да бъдат използвани жертвите на преврата от 1980 г. Най големите опозиционни партии - Републиканската народна партия, Партията на националистическото действие и прокюрдската Партия на демокрацията и мира - обвиниха Ердоган в опортюнизъм, с което предизвикаха остри реакции от страна на висши представители на ПСР. 
						Други новини -- Турският президент Абдула Гюл се срещна в сряда в Кайро с египетския си колега Хосни Мубарак. Двамата обсъдиха международните усилия да бъдат върнати израелските и палестинските представители обратно на масата за преговори. (МЕНА, АФП, Хюриет - 21/07/10; Търкиш Дейли Нюз - 20/07/10)
