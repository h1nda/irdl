Представител на турската армия търси по-голяма международна подкрепа за усилията в борбата срещу тероризма
07/10/2003
 
АНКАРА, Турция -- Заместник-началникът на ГЩ Илкер Басбуг заяви в понеделник (6 октомври), че Турция не получава достатъчна международна подкрепа за усилията си в борбата срещу тероризма. По време на церемония по откриването на Центъра за обучение към Въоръжените сили на Турция по програмата "Партньорство за мир" Басбуг заяви, че Турция представлява от години мишена за терористите и че страната се е опитвала да привлече вниманието на международната общност към опасностите, на които той подлага световната сигурност. Той призова за по-активно международно сътрудничество при отстраняване на заплахите за глобалната сигурност и за по-стриктни санкции срещу държавите, които откажат да сътрудничат. (Анадолска агенция, ТРТ 2 - 06/10/03)
