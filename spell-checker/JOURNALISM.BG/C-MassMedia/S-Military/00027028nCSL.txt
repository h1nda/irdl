Съдебният процес за военни престъпления срещу Милан и Средое Лукич започна в Хага
					10/07/2008
					 
						ХАГА, Холандия -- Процесът срещу двама босненски сърби, братовчеди, обвинени в убийството на 150 мюсюлмани във Вишеград през войната от 1992-1995 г. в Босна и Херцеговина (БиХ), започна в сряда (9 юли) в Трибунала за военни престъпления в Хага. Милан Лукич, на 40 г., и Средое Лукич, на 47 г., отговарят по обвинения в извършването на военни престъления, престъпления срещу човечеството и нарушаване на върховенството на закона. Милан е командвал сръбска полувоенна група, известна като "Отмъстителите" или като "Белите орли", която е действала в град Вишеград. Неговият братовчед Средое е бил член на отряда. Обвинението твърди, че действията срещу несърби във Вишеград представляват една от най-жестоките кампании на етническо прочистване на територията на бивша Югославия. (АФП, РИА Новости, РТС, Дневни Аваз, Танюг, Студио Б - 09/07/08)
