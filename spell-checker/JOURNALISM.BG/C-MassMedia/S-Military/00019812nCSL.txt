Сърбия ще отдели 30 милиона евро за модернизиране на военната авиация
					03/09/2006
					 
						БЕЛГРАД, Сърбия -- Очаква се Сърбия да отдели около 30 милиона евро от бюджета за 2006-2007 г., за ремонт и модернизиране на военните самолети и хеликоптери, съобщи в петък (1 септември) сръбският министър на финансите Младан Динкич. Не се планира закупуване на нови изтребители и хеликоптери. Според Динкич, правителството е решено в страната да има изцяло професионална армия до 2010 г. (РТС, Б92, Бета, Танюг - 01/09/06)
