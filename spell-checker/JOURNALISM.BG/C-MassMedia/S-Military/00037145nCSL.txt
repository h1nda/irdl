Сръбски съд осъди бивши членове на АОК за военни престъпления
					23/01/2011
					 
						БЕЛГРАД, Сърбия - Съдът за военни престъпления в Белград осъди деветима бивши бунтовници косовски албанци за военни престъпления срещу сръбски цивилни лица, извършени през лятото на 1999 г. Деветимата членове на Гнилянската група от Армията за освобождение на Косово бяха осъдени в петък (21 януари) на общо 101 години затвор. Те бяха признати за виновни за убийството на 80 сърби и неалбанци и за незаконното задържане на повече от 150 цивилни лица в Гниляне между юни и септември. (Taтюг, РТС, Бета, Б92 - 21/01/11)
