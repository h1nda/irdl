Високопоставена американска военна делегация е на посещение в Сърбия-Черна Гора. 
					12/01/2005
					 
						БЕЛГРАД, Сърбия-Черна гора -- Високопоставена американска военна делегация е в Сърбия-Черна гора за разговори, целящи засилване на двустранните връзки и сътрудничество. Във вторник (11 януари) делегацията начело с контра-адмирал Доналд Лорън се срещна с федералния военен министър Пръвослав Давинич, външния министър Вук Драшкович и сръбския президент Борис Тадич. Офисът на Давинич публикува заявление, в което се казва, че и двете страни очакват отказът на Сърбия да сътрудничи с Хагския трибунал да бъде преодолян. 
						Други новини от вторник: Министърът на Сърбия-Черна гора по човешките права Расим Ляич, който също така ръководи федералния съвет за сътрудничество с Трибунала на ООН за военни престъпления, заяви че очаква прокурорите от Хага да издадат шест нови обвинителни актове в скоро време. Той каза, че ще бъдат подадени срещу граждани на Сърбия-Черна Гора, Косово, Македония, Хърватия и Босна и Херцеговина. (Танюг, Б92, Бета, А1 ТВ - 11/01/05)
