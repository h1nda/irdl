Шефът на българския ГЩ очертава темпа на военните реформи 
					22/12/2004
					 
						СОФИЯ, България -- Шефът на ГЩ на българската армия генерал Никола Колев очерта хода на военните реформи в страната на прес-конференция в София във вторник (21 декември). След преструктуриране, изтъкна той, броят на професионалните войници се очаква да превиши 15000, което ще представлява 65 % от въоръжените сили. Колев допълни, че 819 военнослужещи, около 2 % от военните, участват в мироопазващи мисии зад граница. По искане на НАТО България се очаква да увеличи броя на военнослужещите в такива операции на 8 % в бъдеще. Колев каза, че през 2006 г. България ще изпрати 350 военнослужещи в Афганистан. (Сега, Монитор, Стандарт - 22/12/04; Медиапул, Ройтърс, АФП - 21/12/04)
