Съд в БиХ обвини бивш босненски военнослужещ във военни престъпления
					13/02/2009
					 
						САРАЕВО, Босна и Херцеговина (БиХ) -- Съд в БиХ е повдигнал обвинения срещу бившия босненски военнослужещ Фарук Пърчич за военни престъпления, извършени срещу цивилни граждани в град Тузла, съобщиха медиите в четвъртък (12 февруари). Според обвинението Пърчич е участвал в незаконното задържане в плен на сръбски цивилни граждани и е наредил или пряко е участвал в изтезания и нехуманни действия срещу цивилни. Предполагаемите военни престъпления са били извършени в периода от юни до октомври 1992 г., когато Пърчич е командвал инженерна войскова част. (Танюг, Б92, 24 Сата, Вести, РТС, Блиц, РТЧГ - 12/02/09)
