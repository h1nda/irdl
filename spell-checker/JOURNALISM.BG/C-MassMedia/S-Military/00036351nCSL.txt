Бивш служител на ЮНМИК бе арестуван заради военни престъпления
					13/10/2010
					 
						ПРИЩИНА, Koсово -- Бившият служител на ЮНМИК Каликсте Мбарушимана бе арестуван във вторник (12 октомври) в Париж по подозрения в извършване на тежки военни престъпления в Демократична република Конго. Преди няколко години Мбарушимана прекарва шест месеца като оператор на електронни данни в офиса на ЮНМИК в Гилан, Западно Косово. Смятаният за лидер на Демократичните сили за освобождението на Руанда бе арестуван след като преди две седмици бе издадена тайна заповед за това от Международния наказателен съд в Хага. Въпреки че Мбарушимана бе арестуван в Косово през 2001 г., той бе освободен след по-малко от един месец, тъй като Руанда не успя да подготви обвинителния акт срещу него. След освобождаването му на 12 юни 2001 г., той заминава за Париж, където получава политическо убежище. (Експрес, Koха Диторе - 13/10/10; КЛАН Koсова, КТВ - 12/10/10)
