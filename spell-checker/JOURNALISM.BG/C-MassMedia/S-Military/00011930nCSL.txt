България обсъжда участието си в бъдещата военна мисия на ЕС в БиХ
					09/09/2004
					 
						СОФИЯ, България -- Съветът за интеграция в НАТО към правителството възнамерява да внесе в Министерския съвет и парламента проекторешение за участие на българските военнослужещи в бъдещата военна мисия на ЕС в Босна и Херцеговина. Председателят на Съвета и вицепремиер Пламен Панайотов заяви в сряда ( 8 септември), че България е била поканена като член на НАТО и кандидат за членство в ЕС да се присъедини в планирането на бъдещите сили на ЕС, които ще заменят СФОР в края на тази година. 
						Други новини: Бившият български президент Петър Стоянов замина за Молдова в сряда като специален пратеник на председателя на ОССЕ, българският външен министър Соломон Паси. Стоянов ще се съсредоточи върху отцепилия се район на Приднестровието. (Сега - 09/09/04; уеб-сайт на българското правителство, уеб сайт на ОССЕ - 08/09/04)
