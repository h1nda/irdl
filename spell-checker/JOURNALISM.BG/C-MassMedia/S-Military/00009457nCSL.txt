НПО призовава Хърватия да ускори завръщането на бежанците и да засили преследването срещу военни престъпления
09/01/2004
 
НЮ ЙОРК, Съединени щати -- В четвъртък (8 януари) НПО "Хюман райтс уоч" публикува серия от контролни стандарти за проследяване на напредъка на Хърватия по завръщането на бежанците и подвеждането под съдебна отговорност за военни престъпления. Рейчъл Денбър, изпълняваща длъжността директор на отдела на "Хюман райтс уоч" за Европа и Централна Азия, заяви, че тези два въпроса ще определят пътя на Хърватия към интеграцията й в Европа. Стандартите се отнасят до сътрудничеството с Трибунала на ООН за военните престъпления в Хага и реалните усилия за съдебно преследване на онези, които не са подсъдими в Хага.
Други новини: Американският президент Джордж У. Буш награди с орден за военни заслуги началника на ГЩ на въоръжените сили на Хърватия, ген. Йосип Лукич. Буш посочи приноса на Лукич към военната реформа в Хърватия, борбата срещу международния тероризъм и разполагането на хърватски военен контингент в Афганистан. (ХИНA, Уебсайт на ХРУ - 09/01/04; ХИНА, ХРT - 08/01/04)
