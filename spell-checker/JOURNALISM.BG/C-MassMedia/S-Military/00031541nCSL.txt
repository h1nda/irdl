Сърбия е готова да предложи военни самолети на Ирак
					06/09/2009
					 
						БЕЛГРАД, Сърбия -- Сърбия е готова да предложи на Ирак по-нови самолети за въздушните й сили, както и специалисти, които да обучат местните пилоти като компенсация за бомбардировачите от епохата на Саддам, които бяха изпратени в Белград за ремонт още в 1989 г. Самолетите не бяха ремонтирани, поради ситуацията в страната след конфликтите в бивша Югославия и сега се смятат за безполезни. "Тези самолети не са ремонтирани и не са в състояние да бъдат използвани", заяви началникът на генералния щаб на армията генерал Милое Милетич в петък (4 септември) и добави, че армията обмисля и "друго решение". Преди една седмица иракска делегация бе в Белград, за да си върне 19-те бомбардировачи руско производство. Преди разпадането й през 1990-те години, бивша Югославия бе важен оръжеен доставчик на Ирак. (AП, МИА - 04/09/09)
