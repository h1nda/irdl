Черна гора одобри екстрадирането в Сърбия на заподозрян във военни престъпления
					03/04/2011
					
						ПОДГОРИЦА, Черна гора - Министерството на правосъдието одобри екстрадирането на Милойко Николич в Сърбия, съобщиха медиите в петък (1 април). Той е бивш член на сръбска паравоенна групировка и член на паравоенната част "Чакалите", заподозряна във военни престъпления, извършени по време на косовския конфликт.Той е заподазрян в участие в убийството през 1999 г. на 44 албански цивилни лица в село Чушка в Косово. Николич бе задържан през декември на основата на заповед за арест, издадена от Белград. (Побиеда - 02/04/11; Бета, Радио "Свободна Европа" - 01/04/11)
