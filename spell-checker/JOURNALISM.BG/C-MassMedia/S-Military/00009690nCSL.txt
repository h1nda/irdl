Сърбин, заподозрян във военни престъпления, се предаде на властите
02/02/2004
 
БЕЛГРАД, Сърбия-Черна Гора -- Член на Сръбската радикална партия, заподозрян в извършването на военни престъпления в Хърватия в периода на войната от 1991-1995 г., се предаде на съд в Нови Сад, съобщи съдия-следовател в неделя (1 февруари). Милан Ланцузанин е командвал паравоенно формирование във Вуковар, където сръбските сили са екзекутирали почти 200 хървати през ноември 1991 г.
Други новини: КФОР излезе със съобщение, в което се казва, че двама етнически албанци - Авдил Якупи, известен още като Чакала, и Аднан Абази --са се предали и се били прехвърлени под контрола на ЮНМИК. Двамата са заподозрени във връзки с Албанската национална армия, сенчеста групировка, която пое отговорността за няколко нападения в Македония, Косово и южна Сърбия. (Ройтърс, АФП - 01/02/04)
