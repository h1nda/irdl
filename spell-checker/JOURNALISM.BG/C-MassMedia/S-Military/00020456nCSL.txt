Началник-щабът на турската армия ще посети Гърция тази седмица
					30/10/2006
					 
						АНКАРА, Турция -- Началникът на генералния щаб на армията генерал Яшар Буюканът ще направи официално посещение в Гърция между 1 и 4 ноември. Той ще се срещне с гръцкия си колега адмирал Панайотис Хинофотис, с когото ще обсъдят начини за повишаване на взаимното доверие и сигурност. 
						В обръщение към турската общественост в неделя, Деня на републиката, Буюканът окачестви сепаратизма и фундаментализма като най-големите заплахи за страната. Той подчерта, че военните ще продължат да защитават светската и демократична система. 
						Други новини -- Наводнения, причинени от проливни дъждове в югоизточната провинция Санлъурфа, отнеха живота на най-малко четирима души в края на седмицата. Пороите, които започнаха в петък, наводниха повече от 100 сгради в областта. (Радикал, Сабах - 30/10/06; Анадолска агенция - 28/10/06)
