Военният министър на БиХ Радованович заминава за Хага
					31/08/2004
					 
						САРАЕВО, Босна и Херцеговина (БиХ) -- Военният министър на БиХ Никола Радованович замина в понеделник (30 август) за Хага, където ще се срещне с холандския си колега Хенк Камп. Радованович се очаква да обсъди планираното предаване на военното командване в БиХ от СФОР на сили на ЕС по-късно тази година. Холандия е понастоящем ротационен председател на ЕС. 
						Други новини от понеделник: секретариатът на правителството на Република Сръбска за сътрудничество с Трибунала на ООН за военни престъпления представи в местния офис на Трибунала 14 досиета, касаещи предполагаеми военни престъпления, извършени срещу босненски сърби. Досиетата се отнасят до обвинения срещу 136 босненци и хървати в престъпления срещу сърби в окръг Бръчко през 1992 г. (Независне новине – 31/08/04; ПБС БиХ – 30/08/04)
