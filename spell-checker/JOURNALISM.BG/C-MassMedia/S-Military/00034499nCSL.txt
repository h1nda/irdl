Турската армия съобщи, че е пресякла иракската граница
					11/05/2010
					 
						АНКАРА, Турция -- Късно вечерта в петък (7 май) армията съобщи, че нейни подразделения са пресекли южната граница с Ирак при операция срещу терористичната Кюрдска работническа партия (ПКК) и са навлезли в територията на своята съседка по време на полети на военни самолети и дистанционно управляеми въздушни апарати. Четирима заподозрени терористи са били убити при акция, проведена през уикенда. По-късно армията съобщи, че е атакувала, след като членове на ПКК са обстрелвали нейни хеликоптери. 
						Други новини -- Един турски войник е загинал, а друг е бил ранен от мина в югоизточната провинция Хакари в понеделник. Това се е случило близо до село Даглъджа, в район, където е активна ПКК. (Заман, ЮПИ, АФП, Анадолска информационна агенция, АФП - 10/05/10)
