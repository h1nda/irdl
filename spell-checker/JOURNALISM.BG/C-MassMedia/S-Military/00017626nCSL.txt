Председателят на ЕК Барозу призова Сърбия и Черна гора да изпълни задълженията си към Трибунала за военни престъпления
					17/02/2006
					 
						БЕЛГРАД, Сърбия и Черна гора -- Споразумението за стабилизация и асоцииране (ССА) между Сърбия и Черна гора и ЕС може да бъде подписано тази есен, при условие че Белград изпълни задълженията си към Трибунала на ООН за военни престъпления, каза в четвъртък (16 февруари) председателят на Европейската комисия (ЕК) Жозе Мануел Барозу. В изказване след разговорите си с президента на Сърбия и Черна гора Светозар Марович Барозу каза, че ЕС е доволен от хода на преговорите по ССА. Той обаче предупреди, че липсата на сътрудничество застрашава процеса. Еврокомисарят по разширяването Оли Рен, който придружава Барозу, отправи подобно предупреждение в интервю за Б92 ТВ, като каза, че сътрудничеството с Трибунала трябва да се подобри възможно най-скоро. ЕК ще представи доклад по този въпрос пред външните министри от ЕС по-късно този месец. (Данас, Политика - 17/02/06; РТС, Бета, Б92, Танюг - 16/02/06)
