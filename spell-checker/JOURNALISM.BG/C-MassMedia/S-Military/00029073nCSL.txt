Осъдени за военни престъпления във Вуковар обжалват присъдите си
					22/01/2009
					 
						ХАГА, Холандия -- Адвокатите на осъдените за военни престъпления Миле Мръкшич и Веселин Сливанчанин обжалват присъдите, произнесени преди повече от година, като бившият председател на съда в Хага, съдията Теодор Мерон, ще се произнесе по обжалванията, се казва в изявление, публикувано от Хага в сряда (21 януари). Мръкшич и Сливанчанин бяха осъдени за престъпления срещу хърватски военнопленници, извършени във фермата Овчара, близо до Вуковар, през ноември 1991 г. През септември 2007 г. Мръкшич получи присъда от 20 години затвор, а Сливанчанин получи пет години. Другият обвиняем по делото, Мирослав Радич, беше оправдан. (Танюг, Б92 - 21/01/09)
