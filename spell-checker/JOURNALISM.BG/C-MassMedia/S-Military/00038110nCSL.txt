Косовски сърбин бе арестуван за военни престъпления
					08/04/2011
					
						ПРИЩИНА, Косово -- ЮЛЕКС и Косовската полиция арестуваха в четвъртък (7 април) косовски сърбин, заподозрян в извършване на военни престъпления през 1999 г. Заподозреният бе идентифициран като Зоран Колич от община Липян. Той е висш представител на Независимата сръбска либерална партия, която е част от управляващата коалиция. "Обвиненията са свързани с убийства и нечовешко отношение към цивилни граждани в Косово през май 1999 г.," се казва в изявление на ЮЛЕКС. (Експрес, Косова Сот - 08/04/11; Кохавижън, РТК, Клан Косова - 07/04/11)
