Прокурорите за военни престъпления разпитват свидетели в Скопие по повод случая "Люботен"
					08/02/2005
					 
						СКОПИЕ, Македония -- Прокурори от Трибунала на ООН за военни престъпления започнаха да вземат в понеделник (7 февруари) показания по повод т.нар. случай "Люботен", касаещ убийството на няколко цивилни етнически албанци в хода на полицейска операция по време на конфликта от 2001 г. Първото разпитано длъжностно лице бе Златко Кешковски, шеф на сигурността на покойния македонски президент Борис Трайковски. Кешковски е един от четиримата нови свидетели, призовани да свидетелстват относно възможната роля в убийствата на бившия министър на вътрешните работи Любе Бошковски. 
						Други новини от понеделник: Македонският премиер Владо Бучковски призова парламентарните партии да се срещнат в сряда, за да се споразумеят по съвместна стратегия при подготовката за европейска интеграция. Скопие ще представи отговорите си на въпросника на ЕС следващата седмица. (Дневник - 08/02/05; А1 ТВ - 07/02/05)
