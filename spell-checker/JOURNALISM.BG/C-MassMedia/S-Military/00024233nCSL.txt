Дел Понте даде смесена оценка на сътрудничеството на Сърбия по въпросите на военните престъпления
					16/10/2007
					 
						ЛЮКСЕМБУРГ-- Сътрудничеството на Сърбия с Трибунала на ООН за военни престъпления в Хага се е подобрило до известна степен през последната година, но остава недостатъчно, заяви главният прокурор на Трибунала Карла дел Понте в доклад, предоставен на външните министри от ЕС. Обръщайки се към Съвета на ЕС в Люксембург в понеделник (15 октомври), Дел Понте подчерта, че Сърбия трябва да арестува бившия босненски сръбски командир Ратко Младич, за да докаже, че изпълнява своите задължения към Трибунала. 
						В светлината на нейната оценка еврокомисарят по разширяването Оли Рен обяви, че външните министри биха желали да отложат своето решение за парафиране на Споразумението за стабилизация и асоцииране със Сърбия за края на октомври. Рен каза, че въпросът ще бъде разгледан отново след следващата визита на Дел Понте в Белград на 25 октомври. Сърбия предлага 1 млн. евро награда за арестуването на Младич. (Политика, Данас - 16/10/07; РТС, Бета, Б92, Танюг, Фена, АП, АФП, Дойче Веле - 15/10/07)
