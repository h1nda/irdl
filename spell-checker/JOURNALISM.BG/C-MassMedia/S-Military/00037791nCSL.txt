Кипърските гърци, арестувани за незаконно навлизане във военна зона, бяха глобени от съда 
					15/03/2011
					 
						НИКОЗИЯ, Кипър -- Кипърските гърци Лозиос Афксентиу и Янакис Мацис, които бяха арестувани в събота (12 март) за незаконно проникване във военна зона в северната част на острова, бяха освободени в понеделник, след като бяха глобени от военния съд там. Всеки от тях беше осъден да заплати 907 евро за навлизане в зоната без разрешение от турските военни. Двама полски депутати в Европейския парламент бяха също арестувани в събота, но по-късно бяха освободени. Групата е навлязла в района, за да посети разрушени православни църкви, намиращи се там. (Имерисия - 15/03/11; Фамагуста Газет - 14/03/11)
