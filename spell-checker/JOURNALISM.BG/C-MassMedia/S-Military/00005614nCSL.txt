Хиляди протестираха срещу убийството на бивш военен командир в Косово
10/01/2003
 
ПРИЩИНА, Косово, Югославия -- В четвъртък (9 януари) няколко хиляди протестираха в Прищина срещу убийството на бившия военен командир и негови близки. Тахир Земай, синът му Енис и негов братовчед бяха застреляни в Печ миналата седмица. Неотдавна Земай свидетелства за обвинението в процеса срещу членове на бившата Армия за освобождение на Косово.
В други новини, косовските сърби ще решат до десет дни дали да прекратят проточилия се бойкот на косовския парламент, заяви Небойша Чович, председател на белградския координационен съвет в Косово. Парламентарният лидер на коалицията "Завръщане" Драгиша Кръстович зави, че депутатите ще се завърнат само ако бъдат задоволени "някои реалистични изисквания". (AП, АФП, Б92, ФоНет, БиБиСи, Tанюг, Сръбска ТВ - 09/01/03)
