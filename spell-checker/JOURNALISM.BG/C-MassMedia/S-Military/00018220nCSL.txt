Четирима загинаха в катастрофа на военен хеликоптер в Турция
					11/04/2006
					 
						АНКАРА, Турция -- Четирима войници загинаха в понеделник (10 април), когато турски военен хеликоптер падна върху завод за стомана в северозападния град Узунчифтлик. Ранени са двама работници от завода. Причината за катастрофата се разследва.
						Други новини -- Местни медии съобщиха, че неизбухнала бомба е била открита в микробус в Истанбул в понеделник. Явно бомбата е била предназначена за съдебни служители, тъй като маршрутката е превозвала съдии и прокурори до работните им места. 
						Също в понеделник един турски войник е бил убит, а друг ранен от избухнала мина в Силван, близо до главния град на Диарбекир. Инцидентът става в обстановка на нарастване на проявите на насилие и атаки от страна на членове на Кюрдската работническа партия и друга терористическа групировка, "Ястреби за свободата на Кюрдистан". (TurkishPress.com, АФП, Ройтерс - 10/04/06)
