Ляич призовава за засилване на сътрудичеството по военните престъпления
03/09/2004
 
БЕЛГРАД, Сърбия-Черна Гора -- Расим Ляич, ръководител на Националния съвет на Сърбия-Черна Гора за сътрудничество с Трибунала на ООН за военни престъпления, заяви в четвъртък (2 септември), че ще свика заседание на висши представители, за да се определят приоритетите в сътрудничеството по военните престъпления. Според него федералното и републиканските правителства трябва да работят заедно, за да гарантират по-добро сътрудничество, допълвайки, че екстрадирането на обвинени лица е висш приоритет.
Други новини от четвъртък: Съдиите на процеса срещу Слободан Милошевич поканиха двама британски адвокати да представляват обвинения. Стивън Кей и Джилиън Хигинс, които наблюдаваха производството, за да се осигури справедлив процес, все още не са заявили дали биха поели защитата. Милошевич отхвърляше подобни назначения и заяви, че ще ги обжалва. Продължаващите здравословни проблеми на обвиняемия накараха съдиите да вземат това решение. (АП, Гардиън - 03/09/04; Б92, АФП - 02/09/04)
