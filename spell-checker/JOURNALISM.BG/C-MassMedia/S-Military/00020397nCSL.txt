Хърватия и Румъния участват във военно учение на НАТО и Русия
					25/10/2006
					 
						MOНTEЛИБРЕТИ, Италия -- Хърватия и Румъния участват в съвместно учение на НАТО и Русия по управление на последици, което ще завърши в четвъртък (26 октомври) в италианския град Монтелибрети. В антитерористичното учение участват 250 спасителя от няколко страни от НАТО и Европа, като целта му е да се подобри координацията на действията при извънредни ситуации, свързани с радиоактивни вещества. 
						Междувременно Многонационалната оперативна група "Юг" на КФОР започна във вторник петдневно военно обучение, което обхваща районите на Призрен, Драгаш, Сува Река, Ораховац и Малишево. Не се съобщават повече подробности. (Весник - 25/10/06; ХИНА, Моснюз, Танюг - 24/10/06)
