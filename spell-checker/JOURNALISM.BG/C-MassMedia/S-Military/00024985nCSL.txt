Хърватин, обвинен във военни престъпления, фотографиран с министъра на вътрешните работи
					27/12/2007
					 
						ЗАГРЕБ, Хърватия -- Обвиненият от Хагския трибунал Младен Маркач, който е съден заедно с генералите Иван Чермак и Анте Готовина за военни престъпления срещу сръбски цивилни лица в операция "Буря" през 1995 г., е нарушил правилата за домашен арест, съобщиха хърватските медии в сряда (26 декември). Появиха се снимки, на които Маркач е на лов за диви мечки през уикенда, заедно с министъра на вътрешните работи Ивица Кирин и други висши официални лица. Властите обаче твърдят, че снимките всъщност са от преди четири години. (Б92, Танюг, Javno.com, ХРТ - 26/12/07; Index.hr, 24 Сата - 25/12/07)
