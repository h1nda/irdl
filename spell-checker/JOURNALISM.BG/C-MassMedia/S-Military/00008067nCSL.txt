Американска военна делегация приключи посещението си в България
21/08/2003
 
СОФИЯ, България -- Американска военна делегация, ръководена от сенатора Джеймз Инхоф, приключи визитата си в България в сряда (20 август). Екипът от военни експерти посети няколко местни бази, за да проучи възможностите за тяхното използване от американски и натовски сили за подготовка и учения. Инхоф, който е член на Комисията по въоръжените сили, каза, че посещението бележи края на първата фаза от американската стратегия за преместване на военни бази към Централна и Източна Европа. Окончателното решение за местоположението на базите се очаква през следващата година. (Дневник, Инфо радио, Труд, 24 часа - 21/08/03; БТА, бТВ, БНТ - 20/08/03)
