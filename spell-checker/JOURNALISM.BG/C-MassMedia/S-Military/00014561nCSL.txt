Командващите войските на НАТО и ЮФОР обсъждат с председателството на БиХ инциденти с армията на РС 
					15/05/2005
					 
						САРАЕВО, Босна и Херцеговина (БиХ) -- Командващият НАТО в БиХ генерал Стивън П. Шук и командващият ЮФОР генерал-майор Дейвид Лийки се срещнаха с членовете на председателството на БиХ в петък (13 май), за да обсъдят неотдавнашните инциденти с армията на Република Сръбска (РС). По думите на бошняшкия член на председателството Сюлейман Тихич, Шук и Лийки са повторили силното си недоволство от реакцията на правителството на РС на поведението на новобранци, по време на церемонията по полагане на клетва миналия месец. Службата на върховния представител определи нов срок - 24 май - за РС да предприеме съответните действия по въпроса. (Дневни аваз, ПБС БиХ - 14/05/05)
