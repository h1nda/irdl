Румънският военен контингент в Ирак установи контакти с местните градски съвети
17/08/2003
 
БУКУРЕЩ, Румъния -- Разположеният в Ирак румънски военен контингент установи контакти с градските съвети в поверения му район, съобщи майор Кристиан Теглаш в петък (15 август). Теглаш отговаря за отношенията между 811-ти румънски пехотен батальон и гражданите. Той допълни, че местното население като цяло е готово да сътрудничи. Според Теглаш най-сериозният проблем в момента е липсата на питейна вода. (Ромпрес - 16/08/03; Радио Романия Актуалити - 15/08/03))
