Разследват се офицери от турската армия
					20/07/2008
					 
						AНКАРА, Турция -- Военната прокуратура е предприела разследване срещу няколко офицери от армията за това, че са създали нелегална организация, съобщи в петък (18 юли) всекидневникът "Акшам". Случаят може да се свърже с разследването на съмнителната секуларистка групировка "Ергенекон", за която се твърди, че е планирала преврат срещу проислямското правителство. Според съобщения, през 2005 г. Националната разузнавателна агенция е разследвала повече от 20 офицери от въздушните сили, за които се е смятало, че замислят създаването на нелегална организация. Генералният щаб на турската армия е окачествил случая като "опит на някои кръгове да представят военните като врагове на държавата". (Хюриет, Заман, Милиет, Полигазет - 19/07/08, Акшам - 18/07/08)
