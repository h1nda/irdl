Съдът в Зеница осъди бившия босненски хърватски военнослужещ на 15 години затвор за военни престъпления
					13/05/2007
					 
						ЗЕНИЦА, Босна и Херцеговина (БиХ) -- Кантоналният съд в Зеница осъди в петък (11 май) бившия босненски сръбски военнослужещ Доминик Илияшевич Комо на 15 години затвор за извършени военни престъпления. Илияшевич бе признат за виновен за извършени жестокости срещу босненски цивилни лица в Ступни дол, Киселяк и Вареш от юни до октомври 1993 г. 
						Други новини - Останките на 93 босненци, идентифицирани като жертви на конфликта в БиХ, бяха погребани в събота (12 май) в Братунац. Жертвите са били убити от босненски сръбски сили на територията на Братунац през 1992 г. (Независне Новине - 13/05/07; Дневни Аваз - 12/05/07; ПБС БиХ - 11/05/07)
