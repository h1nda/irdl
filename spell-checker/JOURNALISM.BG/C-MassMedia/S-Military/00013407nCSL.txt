Босненското сръбско правителство продължава да възнаграждава доброволно предалите се заподозрени във военни престъпления 
					28/01/2005
					 
						БАНЯ ЛУКА, Босна и Херцеговина (БиХ) -- Правителството на Република Сръбска обяви в четвъртък (27 януари), че продължава програмата за възнаграждаване на заподозрени във военни престъпления, които се предават доброволно. Програмата, която включва еднократно изплащане на 25 000 евро плюс месечна издръжка и други придобивки за семействата на заподозрените, трябваше да приключи през декември, но ще бъде продължена до юни. Прокурори на ООН и международни представители оспорват етичността на програмата.
						Други новини: ЕУФОР планира да започне кампания за събиране на оръжия в Сараево. Първата фаза от инициативата, която ще протече на три етапа, започва на 7 февруари. (AФП, ФЕНA - 27/01/05)
