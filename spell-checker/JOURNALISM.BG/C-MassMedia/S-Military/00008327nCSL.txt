СФОР и висши военни от БиХ обсъждат реформите в отбраната
12/09/2003
 
ДОБОЙ, Босна и Херцеговина (БиХ) -- В четвъртък (11 септември) представители на СФОР проведоха дискусии с висши военачалници от армиите на Република Сръбска (РС) и Федерация БиХ относно реформите в отбраната. Заместник-началникът на генералния щаб на армията на РС генерал Стаменко Новакович каза, че разговорите са се съсредоточили върху подготовката за сесията на Смесената военна комисия през следващата седмица, на която ще бъде обсъдена оптималната численост на личния състав на въоръжените сили. Той потвърди, че армията е завършила работата си по проектоплан за преструктуриране. Други участници, сред които началникът на генералния щаб на армията на Федерация БиХ Атиф Дудакович, казаха пред репортери, че на срещата се е обсъждала също военната инфраструктура и разпродажбата на излишно оборудване. (СРНА, Би Би Си - 11/09/03)
