Босненски мюсюлманин бе осъден за военни престъпления срещу сърби
					18/07/2007
					 
						САРАЕВО, Босна и Херцеговина (БиХ) -- Босненски мюсюлманин бе осъден на 30 години затвор за военни престъпления срещу сърби по време на конфликта от 1992-1995 г. Във вторник (17 юли) специалната камара за военни престъпления на съда на страната призна Нисет Рамич за виновен в убийството на четирима сръбски цивилни и в раняването на двама други в село в близост до Високо през юни 1992 г., когато той е бил член на Териториалните сили за отбрана на Високо. Понастоящем той вече излежава 20-годишна присъда за убийство и грабеж. И двете присъди ще текат едновременно. (Ройтерс, АФП, ПБС БиХ, ДПА - 17/07/07)
