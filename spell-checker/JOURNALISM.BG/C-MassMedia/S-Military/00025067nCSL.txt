Турската военна прокуратура повдигна обвинения срещу войници, освободени от ПКК
					08/01/2008
					 
						АНКАРА, Турция -- Военната прокуратура е повдигнала обвинения срещу осем войници, които бяха пленени и след това освободени от партизани на Кюрдската работническа партия (ПКК) миналата есен. Войниците бяха пленени на 21 октомври и освободени на 10 ноември. Партизаните убиха 12 и раниха 13 войници по време на същото нападение. Според обвинението, публикувано в понеделник (7 януари), прокуратурата повдига обвинения срещу осемте войници отчасти заради неизпълнение на пряка заповед. Прокуратурата твърди, че ако те са били продължили да се бият, жертвите биха били по-малко. (ЮПИ - 07/01/08)
