Американското посолство в Анкара отхвърли съобщенията за американска военна активност в Северен Ирак 
					18/02/2005
					 
						АНКАРА, Турция -- Американското посолство в Анкара отхвърли в четвъртък (17 февруари) съобщения в пресата, в които се твърди, че американската военна активност в Северен Ирак има за цел да предотврати намеса на Турция там. "Всяко предположение, че американска военна активност в Северен Ирак може да е насочена срещу Турция, дългогодишен съюзник и партньор в НАТО, е невярно. Съединените щати и Турция са в постоянен диалог за нашите общи интереси и опасения в Ирак", заяви посолството. (Анадолска агенция - 17/02/05)
