Френската полиция арестува сърбин, заподозрян във военни престъпления 
					01/02/2011
					 
						ПАРИЖ, Франция -- Бивш член на сръбската полувоенна част „Скорпионите” е бил арестуван близо до Гренобъл, съобщиха медиите в понеделник (31 януари). Милорад Момич, на 47 г., е заподозрян в убийството на бошнаци в Сребреница през 1995 г. Полицията съобщи, че той е живял във Френските Алпи години наред под фалшива самоличност. Сърбия издирва Момич по обвинения в престъпления срещу човечеството. През 2007 г. четирима членове на „Скорпионите” получиха присъди между пет и 20 години затвор за изтезаването и убийствата на шестима мюсюлмани през юли 1995 г. (Б92, Бета, ЮПИ, АФП - 31/01/11)
