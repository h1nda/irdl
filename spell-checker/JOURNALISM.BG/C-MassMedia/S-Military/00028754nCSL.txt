Хърватски сърбин получи 12 години затвор за военни престъпления
					19/12/2008
					 
						ЗАГРЕБ, Хърватия -- Раде Милевич, бивш член на сръбските бунтовнически сили, получи в сряда (17 декември) присъда от 12 години затвор за военни престъпления, извършени по време на конфликта от 1991-1995 г. Милевич, на 64 г., бе признат за виновен в убийството на четирима хърватски цивилни граждани в Глина през 1991 г. Съд издаде присъда срещу него още през 2007 г., но Върховният съд на Хърватия се намеси, позовавайки се на процедурни нарушения. В сряда Милевич получи по-малка присъда от предишната 14-годишна присъда поради липса на безспорни доказателства, че е бил пряк участник в убийствата. (АФП, ХРТ, Вечерни Лист, Индекс - 17/12/08)
