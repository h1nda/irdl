Анкара одобрява искане на САЩ за достъп до военната база Инджирлик 
					26/04/2005
					 
						АНКАРА, Турция -- След няколкомесечно отлагане Турция одобри американско искане за продължаване на достъпа до военно-въздушната база Инджирлик в южна Турция. Външният министър Абдулах Гюл заяви пред репортери в понеделник (25 април), че правителството е решило да удължи правото на достъп на САЩ до базата с една година. Американските войски използват тази база за логистични и хуманитарни цели, свързани с мироподдържащите операции в Ирак и Афганистан. 
						Други новини от понеделник: Турция потвърди, че Гърция се е извинила за оскверняването на турския флаг неотдавна в Атина. Инцидентът е станал в гръцката военна академия, докато гръцкият външен министър Петрос Моливиатис бе на посещение в Анкара миналата седмица. (НТВ - 26/04/05; TurkishPress.com - 25/04/05)
