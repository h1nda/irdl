Командващият на СФОР и официални представители на Федерация БиХ обсъждат военните реформи в БиХ
23/04/2003
 
САРАЕВО, Босна и Херцеговина (БиХ) -- Командващият СФОР генерал-лейтенант Уилям Уорд се срещна във вторник (22 април) с представители на Федерация БиХ и обсъди военните реформи и преструктурирането на въоръжените сили на БиХ. Тема от особен интерес представляваше хармонизирането структурите на въоръжените сили в страната. Министърът на отбраната на Република Сръбска (РС) Милован Станкович обаче не присъства на разговорите.
Други новини: хърватското министерство на правосъдието съобщи във вторник, че обвиненият във военни престъпления Мирко Граорац е бил прехвърлен в босненско-сръбската административна област, за да излежи там своята 15-годишна присъда. Това действие е било предприето в отговор на искане, отправено от РС. Хърватски съд постанови, че Граорац е виновен за извършване на престъпления в ръководения от сърбите концентрационен лагер край Баня Лука през 1992 година.( Източници на СВП- 23/04/03; ХИНА, ВВС- 22/04/03)
