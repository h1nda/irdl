Бивш югославски генерал пледира невинен по обвинения във военни престъпления 
					08/02/2005
					 
						ХАГА, Холандия -- Бившият югогенерал Владимир Лазаревич се яви пред Трибунал на ООН в понеделник (7 февруари), пледирайки невинен по пет обвинения в убийство и преследване на етнически албанци по време на конфликта от 1999 г. Според прокурорите военните под негово командване "са избили стотици цивилни косовски албанци като част от широкоразпространена и систематична кампания на бруталност и насилие, която доведе до насилственото депортиране на приблизително 800 000 цивилни косовски албанци". Лазаревич бе обвинен през октомври 2003 г. и се предаде на съда на ООН в събота. (Данас - 08/02/05; Ройтърс, AП, AФП - 07/02/05)
