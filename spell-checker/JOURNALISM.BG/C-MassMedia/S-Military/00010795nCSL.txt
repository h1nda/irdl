България подновява ангажимента си за поддържане на военна част в Ирак
14/05/2004
 
ВАРШАВА, Полша -- България ще запази присъствието на войските си в Ирак докогато е необходимо, заяви външният министър Соломон Паси по време на посещение във Варшава в четвъртък (13 май). Президентът Георги Първанов вече бе потвърдил своя ангажимент по време на посещението си при военнослужещите в Ирак през април. Към настоящия момент България има 440 военнослужещи в Кербала.
Други новини: Комитетът на министрите на Съвета на Европа излезе с изявление в четвъртък, в което изразява "дълбока загриженост" от смъртните присъди, издадени на петте български медицински сестри в Либия миналата седмица. Комитетът поиска незабавно преразглеждане на присъдите. (AФП - 13/05/04)
