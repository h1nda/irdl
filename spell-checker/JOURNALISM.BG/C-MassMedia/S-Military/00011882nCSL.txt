Кощуница призовава заподозрените във военни престъпления да се предадат 
					06/09/2004
					 
						БЕЛГРАД, Сърбия-Черна Гора -- Сръбският премиер Воислав Кощуница призова в неделя (5 септември) заподозрените във военни престъпления да се предадат на Трибунала на ООН. Той повтори известните си от по-рано позиции, че предпочита доброволното предаване пред арестите и екстрадициите. Призивът, изглежда, се отнася за четирима бивши генерали от полицията и армията, които са обвинени, но отказват да заминат в Хага. Сърбия е под засилващ се натиск от Запада да предаде обвиняемите. 
						Други новини: Процесът срещу 13 души, обвинени в убийството на сръбския премиер Зоран Джинджич, предстои да се поднови в понеделник. Съдопроизводството бе помрачено от отправените към съдиите заплахи. Автомобилите на няколко прокурори бяха обект на вандалски изстъпления. (АП - 06/09/04; Ню Зилънд хералд, АФП, Дневник, Б92, АП - 05/09/04)
