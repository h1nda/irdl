Хърватската полиция задържа шестима сърби по обвинения във военни престъпления
					06/06/2007
					 
						ВУКОВАР, Хърватия -- Във вторник (5 юни) полицията съобщи, че е задържала шестима хърватски сърби по обвинения във военни престъпления. Заместник-началникът на местното полицейско управление Мирослав Янич съобщи, че това са бивши членове на сръбско полувоенно формирование, заподозрени в извършване на зверства срещу хърватски войници и цивилни лица във вуковарския квартал Лужац през ноември 1991 г. Единият от заподозрените понастоящем е полицай. Издирват се и други трима заподозрени. (ХРТ, РТС - 05/06/07)
