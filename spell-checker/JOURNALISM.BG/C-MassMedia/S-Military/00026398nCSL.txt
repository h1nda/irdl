Tурската армия започна нова въздушна офанзива срещу ПКК
					11/05/2008
					 
						AНКАРА, Турция -- Армията започна нова въздушна офанзива срещу бази на Кюрдската работническа партия (ПКК) в Северен Ирак късно в събота (10 май), съобщи в изявление Генералният щаб на турската армия в неделя. Операцията бе извършена в района на Авасин-Басиан. Новата офанзива последва сблъсъци в петък между армията а членове на ПКК, по време на които бяха убити шест войници и още двама бяха ранени. Деветнайсет терористи от ПКК бяха убити при операцията, която бе проведена, след като група членове на ПКК нападнаха полицейски патрул.
						Междувременно четирима души загинаха и десетина бяха ранени при три отделни експлозии на сухопътни мини в провинциите Батман, Бингол и Сиирт. Първата експлозия обърна микробус, пълен с пътници в град Сасос в провинция Батман, при което загинаха четирима души, а други петима бяха раненни. При втората експлозия бяха ранени един военен и един охранител на селище в провинция Сиирт. Третата експлозия улучи военен автомобил в Бингол, при което бяха ранени трима войници. Турските власти обвиняват за експлозиите кюрдски екстремисти. (РИА Новости - 11/05/08; Осведомителна агенция Анадолу, AФП, Ройтерс, AП, Заман, ДПА, Хюриет, AФП, Би Би Си - 10/05/08; Осведомителна агенция Анадолу, Синхуа, Хюриет - 09/05/08)
