Правосъдният министър на БиХ потвърди бъдещото прехвърляне на дела за военни престъпления от МНТБЮ към неговата страна. 
					04/01/2005
					 
						БАНЯ ЛУКА, Босна и Херцеговина (БиХ) -- Правосъдният министър на БиХ Слободан Ковач потвърди в понеделник (3 януари), че прокурорите на БиХ очакват да поемат няколко дела за военни престъпления от Трибунала на ООН за военни престъпления по-късно този месец. Той допълни, че прокурорите от БиХ очакват освен това нови обвинителни актове от Трибунала, но не влезе в подробности. 
						Други новини: Държавната агенция за информация и охрана на БиХ пое контрола върху финансовите операции в БиХ. Тази стъпка цели да даде тласък на борбата срещу прането на пари и финансирането на тероризма. (Дневни аваз, Независне новине - 04/01/05; ПБС БиХ - 03/01/05)
