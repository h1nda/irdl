Загреб е домакин на среща на военните министри от държавите, подписали Адриатическата харта. 
					24/01/2005
					 
						ЗАГРЕБ, Хърватия -- Двудневна среща на министрите на отбраната от държавите, подписали Адриатическата харта - Албания, Хърватия и Македония, започна в Загреб в понеделник (24 януари). Присъстваха и представители на САЩ, както и посланиците на държавите-членки на НАТО в Хърватия. Срещата е част от редовните контакти, установени между трите държави през 2003 г. с оглед усилията им да се присъединят към НАТО. 
						Други новини: Управляващата Хърватска демократическа общност (ХДО) обяви началото на подготовка за местните избори, които вероято ще се проведат в средата на май. След партийно заседание в събота лидерът на ХДО и премиер Иво Санадер заяви, че местните клонове на ХДО ще избират самостоятелно кандидатите за кметове и общински съветници. (Makфакс - 23/01/05; Вечерни лист, ХИНА - 22/01/05; ХИНА - 21/01/05)
