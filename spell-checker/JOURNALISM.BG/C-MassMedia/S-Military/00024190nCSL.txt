Турската армия бомбардира лагери на ПКК близо до границата с Ирак
					11/10/2007
					 
						АНКАРА, Турция -- В сряда (10 октомври) военни самолети са извършили бомбардировки на лагери на терористичната Кюрдска работническа партия (ПКК) близо до границата с Ирак. Военните са разположили също така танкове и войски, за да попречат на партизаните от ПКК да влизат и излизат от Ирак. Има непотвърдени информации, че армията може да е обстрелвала и цели в Ирак. Тези действия на армията идват след поредица от атаки на ПКК, в които бяха убити най-малко 15 войници от неделя насам. Турското правителство тази седмица поиска от парламента да даде разрешение за военна операция на иракска територия, но не се очаква решение да бъде взето преди следващата седмица. 
						Други новини от сряда -- Един полицейски служител е бил убит и четирима души са били ранени в бомбен атентат срещу полицейска кола в югоизточната провинция Диарбекир, честа цел на атаки от страна на кюрдските сепаратисти. Свидетели твърдят, че експлозията е била причинена от ръчна граната. (Заман - 11/10/07; Ройтерс, АП, АФП, Ройтерс, Сабах, Анадолска информационна агенция, Ал Джазира - 10/10/07)
