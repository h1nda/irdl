Албанската и македонската армия ще проведат съвместно учение
06/03/2003
 
СКОПИЕ, Македония -- Албанската и македонската армия ще проведат съвместно военно учение този месец в македонската военна база в Криволак. Решението бе взето по време на срещата в сряда (5 март) между македонския военен министър Владо Бучковски и бригадния генерал Луан Ходжа от албанското Министерство на отбраната. Те планираха също провеждане на съвместно високопланинско учение с подкрепата на швейцарското военно министерство за втората половина от годината и обсъдиха мерките за укрепване на регионалната сигурност. (МИА, Макфакс - 05/03/03)
