Един войник убит, други 12 ранени при военни учения на сръбската армия
20/07/2003
 
БЕЛГРАД, Сърбия-Черна Гора -- Един войник бе убит, а 12 други ранени по време на военни учения в казармата в Кралево в централна Сърбия през нощта в четвъртък (17 юли). Според някои източници е избухнала ръчна граната. Според други - учебна граната е била заменена с истинска в гранатомет. Инцидентът е накарал министъра на обраната Борис Тадич да уволни четирима старши офицери. В тази връзка той е трябвало да отложи планирана за тази седмица среща с колегите си от България и Македония. Основна тема на разговорите щели да бъдат въпросите на регионалната сигурност и сътрудничество в областта на отбраната, както и съвместните усилия за интеграция в НАТО. (Б92, Танюг, Би Би Си - 19/07/03; БTA - 18/07/03)
