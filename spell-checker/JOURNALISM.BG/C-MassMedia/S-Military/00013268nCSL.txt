Според съобщения в медиите срещу Бошковски ще бъде повдигнато обвинение за военни престъпления
					16/01/2005
					 
						СКОПИЕ, Македония -- Трибуналът на ООН за военните престъпления планира да повдигне обвинение срещу бившия министър на вътрешните работи Любе Бошковски и да поиска неговата екстрадиция от Хърватия, се казва в съобщения на македонската и хърватската преса. Позовавайки се на източници, близки до Хага, вестниците съобщават, че Бошковски ще бъде обвинен във връзка с така наречения случай "Люботен", в който няколко етнически албански цивилни бяха убити в полицейска операция по време на конфликта през 2001 г. в Македония. Бошковски, който притежава двойно гражданство, бе задържан в Хърватия миналото лято по международна заповед за арест, издадена от Скопие. Той е обвинен и във връзка с убийството през 2002 г. на седем емигранти от Пакистан и Индия. (Дневник, Утрински весник, Вечерни лист - 15/01/05; A1 ТВ, Уебсайт на македонското правителство - 14/01/05)
