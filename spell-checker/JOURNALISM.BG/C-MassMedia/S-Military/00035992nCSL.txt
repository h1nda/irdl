Сърбия обвинява девет души в извършване на военни престъпления в Косово
					12/09/2010
					 
						БЕЛГРАД, Сърбия -- Прокурорът за военни престъпления Владимир Вукчевич съобщи в събота (11 септември), че срещу девет бивши членове на паравоенната част "Чакалите" са били предявени обвинения за бруталното убийство на повече от 40 цивилни лица по време на войната през 1999 г. в Косово. Деветимата са заподозрени в извършване на военни престъпления срещу етнически албанци в село Чушка в западната част на Косово през май 1999 г., като също са ги прогонили от домовете им. "Обвинените [са проявили] особена жестокост, безмилостност и безчуственост," каза в изявление Вукчевич. (AП, Дойче Веле, Прес Онлайн, Б92, Би Би Си - 11/09/10)
