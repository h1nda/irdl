КФОР ще проведе военно учение по-късно този месец
					09/02/2007
					 
						ПРИЩИНА, Косово, Сърбия -- КФОР планира да проведе военно учение между 18 и 22 февруари, в което се очаква да вземат участие над 17 000 военнослужещи. Учението ще изпита устойчивостта и уменията на разположените в Косово части на НАТО и тяхната готовност да провеждат операции, обхващащи цялата провинция. Учението има още за цел да разшири сътрудничеството между международните и местните полицейски части, както и с Екипа за планиране на ЕС в Косово, който работи по европейска процедура за управление на кризи, свързана с върховенството на закона. (Макфакс - 08/02/07)
