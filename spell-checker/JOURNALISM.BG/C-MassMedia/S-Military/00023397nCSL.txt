Буюканът: "Турската армия иска президент, подкрепящ светската държава"
					31/07/2007
					 
						АНКАРА, Турция -- Началник-щабът на турската армия генерал Яшар Буюканът посочи в понеделник (30 юли), че армията иска следващият президент на страната да е предан на основния характер на светската република. През април Буюканът каза, че президентът трябва да е предан на ценностите на светската държава. Коментарът на Буюканът в понеделник бе първият, след като Партията на справедливостта и развитието (ПСР), произхождаща от политическия ислям, спечели изборите на 22 юли.
						Също в понеделник избирателната комисия на Турция обяви окончателните резултати от изборите. ПСР ще получи 341 от всичко 550 места, а Републиканската народна партия получава 112 места. Крайнодясната Партия на националистическото движение има 70 места, докато независими кандидати спечелиха 26 места, от които 22 места са за кандидати, свързани с прокюрдската Партия за демократично общество. (Ройтерс, Си Ен Ен, АФП, Си Ен Ен Търк, Анадолска информационна агенция, Фокус, Уошингтън Поуст - 30/07/07)
