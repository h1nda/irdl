Брамерц вижда подобрение в сътрудничеството на Сърбия по въпросите за военните престъпления
					01/12/2009
					 
						ХАГА, Холандия -- Сътрудничеството на Сърбия с Трибунала на ООН за военни престъпления се е подобрило, но страната трябва да работи за постигането на още положителни резултати, заключава главният прокурор Серж Брамерц в последния си доклад до Съвета за сигурност на ООН. Части от доклада изтекоха в сръбски и международни медии в понеделник (30 ноември). Брамерц трябва да представи своя доклад пред Съвета за сигурност в четвъртък. Според изтеклите сведения Брамерц ще заяви, че прокурорите на ООН са като цяло доволни от усилията, полагани от Сърбия в сътрудничеството й със съда, въпреки че остават най-критичните въпроси за откриването и арестуването на укриващите се от правосъдието военнопрестъпници Ратко Младич и Горан Хаджич. Оценката за сътрудничеството на Сърбия е от решаващо значение за кандидатурата на страната за присъединяване към ЕС. (Бета, РТС, Ройтерс - 30/11/09)
