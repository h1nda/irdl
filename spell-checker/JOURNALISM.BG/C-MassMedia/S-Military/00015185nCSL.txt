НАТО подозира сина на Караджич в оказване на помощ на укриващи се обвиняеми във военни престъпления 
					08/07/2005
					 
						ПАЛЕ, Босна и Херцеговина (БиХ) -- НАТО потвърди, че Александър Караджич, син на военновременния лидер на Република Сръбска Радован Караджич, е задържан в Пале рано в четвъртък (7 юли). Генерал Стивън Шук, началник на постоянния щаб на НАТО в Сараево, каза, че младият Караджич е заподозрян в подпомагане на обвинени във военни престъпления лица да се укриват. Възможно е той да разполага с информация и за други членове на мрежата от поддръжници. Доказателства, събрани по време на предишни акции, са довели до действията в четвъртък, каза Шук. (Дневни аваз, Независне новине - 08/07/05; РТРС, ФЕНА, Б92, РТС - 07/07/05)
