Кипърски грък, арестуван за незаконно навлизане във военна зона, беше освободен под гаранция 
					14/03/2011
					 
						НИКОЗИЯ, Кипър -- Един от двамата кипърски гърци, арестувани в събота (12 март) за незаконно навлизане във военна зона в северната част на острова, беше освободен под гаранция в неделя в очакване на съдебния процес. Очаква се Лозиос Афксентиу да бъде изправен пред военен съд в понеделник. Другият кипърски грък, бившият депутат Янакис Мацис, е в болница във Фамагуста поради проблеми със здравето и ще бъде изправен пред военен съд, след като се възстанови, съобщиха местните медии. Двама полски депутати в Европейския парламент също бяха задържани в събота, но по-късно бяха освободени. (Си Ен Ей, Анадолска информационна агенция, Хюриет - 13/03/11)
