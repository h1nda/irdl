Турският министър на правосъдието заяви, че правителството и армията са на единна позиция по отношение на тероризма
					10/08/2005
					 
						АНКАРА, Турция -- Министърът на правосъдието Джемил Чичек заяви във вторник (9 август), че правителството и армията са единни в позицията си срещу тероризма. В интервю за местната телевизия НТВ Чичек подчерта, че между държавните институции не може да има разногласия по толкова важен въпрос и добави, че правителството е решено да попълни празнотите в съответните закони. Той още веднъж подчерта необходимостта от по-широко международно сътрудничество в борбата срещу тероризма. 
						Също в четвъртък полицията обяви, че е арестувала още четирима заподозрени във връзка с взрива в истанбулски ресторант миналия месец, при който бяха ранени двама души. Началникът на истанбулската полиция Джелалетин Джерах каза, че четиримата -- трима мъже и едно момиче под 18 г. -- са членове на сепаратистка терористична организация. (НТВ, TurkishPress.com - 09/08/05)
