Самарджич каза, че сръбската армия няма да се намеси, ако Косово обяви независимост 
					12/10/2007
					 
						БЕЛГРАД, Сърбия – Белград „твърдо ще подкрепи” косовските сърби, ако провинцията обяви независимост, но няма да изпрати войски там, каза сръбският министър за Косово Слободан Самарджич пред виенския всекидневник „Пресе” в четвъртък (11 октомври). Самарджич обясни, че Сърбия ще държи своята армия извън спора, но сръбското правителство ще настоява за изграждането на сръбски институции в Косово, които да защитават сръбското население. (Блиц - 12/10/07; Танюг, Бета, Б92, РТС - 11/10/07)
