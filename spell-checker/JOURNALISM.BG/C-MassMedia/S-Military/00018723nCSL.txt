Босненски съд осъди сърбин за военни престъпления
					28/05/2006
					 
						САРАЕВО, Босна и Херцеговина (БиХ) -- Специалният съд на страната осъди в петък (26 май) босненски сърбин на 20 години затвор за престъпления срещу човечеството. Драгое Паунович, бивш военен офицер, бе намерен за виновен за това, че е наредил на войниците си да заловят 27 босненски цивилни лица в Рогатица и да ги използват като човешки щитове по време на сражение на 15 август 1992 г. По-късно на същия ден, той е наредил на войниците си да екзекутират пленниците, като някои е застрелял самият той. Само трима оцелели. (Независне новине, НТВ Хаят - 27/05/06; Ройтерс - 26/05/06)
