БиХ осъди мюсюлмански войник на затвор за военни престъпления
					25/02/2008
					 
						САРАЕВО, Босна и Херцеговина (БиХ) -- Съд в БиХ осъди в петък (22 февруари) Идхан Сипич, бивш босненски мюсюлмански войник, на осем години затвор за военни престъпления. Сипич, на 40 г., се призна за виновен в убийството на възрастна сръбкиня в северозападното село Кореново Бърдо през септември 1995 г. Това бе първото дело за военни престъпления, приключило чрез споразумение с държавната прокуратура.
						Също в петък съдът потвърди обивнителния акт срещу Ивица Върдоляк. Член на хърватския Съвет за отбрана през 1992 г., Върдоляк е обвинен в тормоз и изтезаване на цивилни граждани в градовете Поле и Босански Брод. (AФП, Фена - 22/02/08)
