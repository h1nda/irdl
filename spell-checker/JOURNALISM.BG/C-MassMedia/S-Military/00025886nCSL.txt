Британски гражданин, заподозрян във военни престъпления в Хърватия, бе арестуван в Белград
					23/03/2008
					 
						БЕЛГРАД, Сърбия -- Хърватски сърбин с британско гражданство бе арестуван в Белград по подозрения в участие в клането в село Овчара през 1991 г, съобщи сръбската прокуратура за военни престъпления в събота (22 март). Милорад Пежич е заподозрян, че по онова време е бил член на териториалната отбрана на Вуковар. Около 200 хърватски затворници са били убити в селото, след като са били отведени там от местна болница. Пежич, който живее в Обединеното кралство, бе арестуван на летище "Никола Тесла" в Белград на 19 март с международна заповед за арест. (Хина, Вечерни Лист, Ройтерс, AФП, Taнюг, Б92 - 22/03/08)
