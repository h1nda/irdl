САЩ дават на България 15 млн. долара помощ за модернизиране на армията
					08/07/2005
					 
						СОФИЯ, България -- Съединените щати ще предоставят на България 15 млн. долара помощ за проекти, свързани с модернизацията на армията, бе обявено след среща в четвъртък (7 юли) между външния министър Соломон Паси и посланика на САЩ в България Джеймс Пардю. Пардю похвали приноса на България в операциите в Ирак и Афганистан, както и в мисиите на НАТО в други страни.
						Също в четвъртък членовете на Международния олимпийски комитет (МОК) гласуваха за изключването на председателя на Българския олимпийски комитет по обвинения в корупция. Миналата година Би Би Си излъчи видеоматериал, в който Иван Славков обсъжда възможности за подкупване на членовете на МОК с журналисти, представящи се за поддръжници на кандидатурата на Лондон за Олимпийските игри през 2012 г. (Монитор - 08/07/05; Уеб-сайт на българското правителство, АП, Ройтерс - 07/07/05)
