СФОР и армиите на самостоятелните области на БиХ ще проведат съвместно учение в края на октомври
02/10/2003
 
МОСТАР, Босна и Херцеговина (БиХ) -- СФОР обяви, че планира съвместно военно учение на армиите на самостоятелните области на БиХ в края на октомври. Говорител на СФОР заяви пред репортери в Мостар в сряда (1 октомври), че военното учение ще включва разиграване на операции по търсене и спасяване, имащи за цел споделяне на опит и методика.
Други новини: В сряда окръжният съд в Ливно, БиХ даде начало на процес срещу заподозрения във военни престъпления Иван Бакович. Той е обвинен в убийството на девет цивилни босненски граждани през август 1993 г. в село Мокронге.
Междувременно на летището в Сараево граничната полиция задържа босненец, който се опитвал да замине за Истанбул с 13 турски паспорта. Властите твърдят, че задържаният е сътрудничил на голяма мрежа за трафик на хора. (Онаса, Федерална ТВ на БиХ, ФЕНА, Би Би Си - 01/10/03)
