В Румъния завърши военно учение
					23/09/2005
					 
						БУКУРЕЩ, Румъния -- Военното учение "ДЕМЕКС 05", в което участваха сухопътните сили на румънската армия, завърши на полигона в Чинку в четвъртък (22 септември). Това бе най-голямото учение, организирано в Румъния през последните пет години, в което участваха 3000 офицери и войници, 200 бойни машини и 500 други превозни средства. Целта бе да се демонстрират възможностите на сухопътните части за провеждане на настъпателни и отбранителни бойни действия в съответствие със стандартите на НАТО. (Найн о'клок - 23/09/05; Ромпрес - 22/09/05)
