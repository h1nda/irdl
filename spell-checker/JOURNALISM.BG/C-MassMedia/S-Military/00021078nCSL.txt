Върховният съд в Сърбия поддържа 20-годишната присъда за осъден за военни престъпления в Косово
					26/12/2006
					 
						БЕЛГРАД, Сърбия -- Сръбският върховен съд съобщи в понеделник (25 декември), че поддържа 20-годишната присъда за Саша Цветан, бивш член на сръбската полицейска част, известна като "Скорпиони". Той бе осъден за военни престъпления, извършени по време на конфликта в Косово през 1999 г. Белградският общински съд първо го осъди през февруари, след като го обяви за виновен за убийствата на 14 етнически албански цивилни лица, включително жени и деца, в Подуево на 22 март, 1999 г. Върховният съд отхвърли като неоснователна жалбата на Цветан, че присъдата е резултат на международен натиск. (Данас - 26/12/06; РТС, Танюг - 25/12/06)
