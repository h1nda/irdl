Белград: Трибуналът за военни престъпления ще повдигне обвинения срещу лидери на АОК
27/05/2003
 
БЕЛГРАД, Сърбия-Черна Гора -- Трибуналът на ООН за военни престъпления в скоро време ще предяви обвинения срещу няколко членове на бившата Армия за освобождение на Косово (АОК) , заяви Владимир Божович, ръководител на съдебен орган в рамките на белградския координационeн център за Косово. В понеделник (26 май) той заяви, че главният прокурор на Трибунала за военни престъпления Карла дел Понте е подсказала, че подготовката за това е в заключителната си фаза.
Други новини: още осем етнически сърби са се присъединили към Корпуса за защита, наследник на АОК. Командващият Аджим Чеку каза, че това е добър знак за бъдещето на многоетническо Косово. (Б92, Танюг, Би Би Си, Фонет - 26/05/03)
