Босненски мюсюлмански комадир отива на съд за военни престъпления
					09/07/2007
					 
						ХАГА, Холандия -- Военновременият командир на босненските мюсюлмански сили ще бъде изправен пред съда в Хага в понеделник (9 юли). Расим Делич е обвинен в изнасилване, изтезаване и убийство на босненски хървати и сърби, извършени от войските под негово командване. Прокуратурата заяви, че той не е предотвратил и не е наказал насилнически действия, извършвани от чуждестранни ислямски бойци, повечето от които от Близкия Изток и Северна Африка. Миналата седмица прокурорите на ООН се опитаха, но не успяха да прехвърлят процеса в Сараево. (Ройтерс, АФП, АП - 09/07/07)
