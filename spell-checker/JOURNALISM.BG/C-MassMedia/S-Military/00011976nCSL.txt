БиХ повдига обвинителен акт за военни престъпления срещу чуждестранен боец 
					14/09/2004
					 
						САРАЕВО, Босна и Херцеговина (БиХ) -- Прокуроратурата в Босна и Херцеговина издаде в понеделник (13 септември) обвинителен акт срещу роден в Ирак муджахадин за военни престъпления, извършени в Травник по време на конфликта от 1992-1995 г. Абдуладхим Мактуф бе обвинен в участие в отвличането и хвърлянето в затвора през октомври 1993 г. на петима цивилни сърби, единият от които впоследствие е бил обезглавен. Джон Мак Нер, прокурор, оглавяващ отдела, който се занимава с дела за организирана престъпност и корупция, заяви пред репортери, че това е първият от серия обвинителни актове, които прокуратурата възнамерява да издаде. 
						Други новини от понеделник: МВР на Федерацията БиХ (ФБиХ) обяви, че издирва 31-годишния Далибор Йелич, хърватин, обвинен в участие в най-малко 11 бомбени нападения в Сараево и Мостар. Според полицията на ФБиХ той освен това се издирва от Интерпол, но повече подробности не бяха дадени. (Дневни Аваз, Независне новине - 14/09/04; АФП, ПБС БиХ, Pincom.info - 13/09/04)
