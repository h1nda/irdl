Скопие твърди, че работи върху четири дела за военни престъпления, върнати от МНТБЮ
					22/01/2006
					 
						СКОПИЕ, Македония -- Правителството съобщи в петък (20 януари), че работи върху четири дела, свързани с междуетническия конфликт от 2001 г., които бяха върнати в Македония от трибунала на ООН за военни престъпления миналата година. В изявлението изрично се отхвърлят твърденията, че е имало някакво тайно споразумение да се прекратят всякакви процедури срещу бившите членове и лидери на етническата албанска Национална освободителна армия (НОА). Делата са свързани с убийствата на 12 македонци от Тетово, отвличането и изтезаването на работници в строителна компания, затварянето на язовир в Липково от НОА и други инциденти. (Дневник - 21/01/06; A1 TВ, Телма ТВ - 20/01/06)
