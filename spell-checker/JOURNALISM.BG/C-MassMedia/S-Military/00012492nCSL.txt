Според Микеревич Република Сръбска е поела ангажимент да подобри сътрудничеството си по военните престъпления 
					01/11/2004
					 
						БАНЯ ЛУКА, Босна и Херцеговина (БиХ) -- По време на разговори в петък (29 октомври) с ръководителя на делегацията на Европейската комисия Майкъл Хъмфриз премиерът на Република Сръбска (РС) Драган Микеревич подчерта, че правителството му е ангажирано с подобряване на сътрудничеството с Трибунала в Хага. Двамата се срещнаха, за да обсъдят хода на реформите в РС и БиХ, както и оставащите задачи в рамките на проучването на ЕС за готовността на БиХ за членство. 
						Други новини: Министърът на вътрешните работи на федерацията БиХ Мевдулин Халилович заяви в неделя, че преговорите по бъдещата полицейска структура в БиХ продължават. Той определи визитата миналата седмица в Брюксел на членовете на комисията за преструктуриране на полицията в БиХ като информационна и посочи, че засега не са постигнати конкретни споразумения. (Фена, НТВ Хаят – 31/10/04; Фена, уеб - сайт на правителството на РС – 29/10/04)
