Хърватският министър на отбраната е оптимист за военното сътрудничество със САЩ
08/07/2003
 
ЗАГРЕБ, Хърватия -- В понеделник (7 юли) министърът на отбраната Желика Антунович се срещна с новия посланик на САЩ Ралф Франк. Антунович след това каза, че двустранното военно сътрудничество се развива добре въпреки преустановяването на американската военна помощ за неговата страна. Хърватия бе една от държавите, които отказаха да подпишат двустранни споразумения за имунитет със САЩ, като по този начин се лишиха от американска военна помощ считано от 1 юли.
Други новини: председателят на парламента Златко Томчич се срещна с висши представители в Лондон в понеделник, от които потърси подкрепа за хърватското Споразумение за стабилизиране и асоцииране с ЕС. Британският парламент отказа да го ратифицира през октомври, когато Загреб не предприе съответни стъпки, произтичащи от обвинението на Трибунала на ООН за военни престъпления срещу вече покойния генерал Янко Бобетко. (МедиаСкан, ХИНА - 08/07/03; ХИНА, Би Би Си - 07/07/03)
