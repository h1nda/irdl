БиХ осъди двама босненски сърби за военни престъпления
					22/12/2009
					 
						САРАЕВО, Босна и Херцеговина (БиХ) -- В понеделник (21 декември) Съдът на БиХ осъди двама босненски сърби за военни престъпления, извършени срещу босненски цивилни граждани в областта Калиновик по време на конфликта от 1992-1995 г. Ратко Бундало беше осъден на 19 години затвор, а Неджо Зеляя получи 15 години. Те бяха признати за виновни в преследвания, убийство и изтезания на мюсюлмани в периода от април 1992 до март 1993 г. Трети подсъдим - Джорджислав Аскраба - беше оправдан поради липса на доказателства. (Танюг, РТРС, БХРТ, Фена, Дневни Аваз, Ройтерс - 21/12/09)
