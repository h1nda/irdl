Tурция арестува четирима офицери от армията във връзка с разследването на "Ергенекон"
					11/01/2009
					 
						AНКАРА, Tурция -- Турската полиция арестува в събота (10 януари) още двама полковници и двама лейтенанти като част от разследването на сенчестата групировка "Ергенекон", за която се твърди, че подготвя преврат. В сряда полицията задържа 40 души по време на голяма операция срещу "Ергенекон". Разследващите също откриха склад за гранати и амуниции, свързан с групировката "Ергенекон" извън Анкара, съобщиха местните медии в събота. Общо 86 предполагаеми членове на "Ергенекон" са подсъдими понастоящем.
						Други новини - Турски прокурор започна в петък разследването на петиция по интернет за извинение за убийството на 1,5 милиона арменски цивилни лица от османските турци през 1915-1917, което Армания определя като геноцид. Разследването бе предприето след оплакване, подадено от няколко жители на Анкара срещу организаторите и подписалите петицията. Прокурорът проучва дали участниците в петицията са нарушили Член 301, който криминализира "обидата към турската нация". (Aнадолска информационна агенция, НТВ, AФП, Ройтерс, Би Би Си - 09/01/09, Хюриет, Заман, Си Ен Ен Търк, Синхуа - 10/01/09)
