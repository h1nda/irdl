Четирима заподозрени във военни престъпления бяха арестувани в БиХ
					17/09/2009
					 
						САРАЕВО, Босна и Херцеговина (БиХ) -- Членове на Държавната агенция за разследвания и защита (СИПА) арестуваха четирима босненци в сряда (16 септември) по подозрения в извършване на военни престъпления срещу хърватски цивилни лица през1993 г. в село Трушина. Предполага се, че четиримата са членове на босненски мюсюлмански части, които са нападнали селото на 16 април 1993 г. и са убили 19 цивилни лица и трима хърватски войници. Членовете на СИПА са претърсили 17 райони в различни части на страната, за да открият доказателства, свързани с този случай, включително апартамента в Сараево на босненския мюсюлмански военновременен началник на щаба на армията Сефер Халилович. (Дневни Аваз, БХРТ, РТРС, Taнюг - 16/09/09)
