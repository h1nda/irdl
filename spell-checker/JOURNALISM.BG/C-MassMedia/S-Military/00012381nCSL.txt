Дел Понте призова БиХ да учреди съд за военни престъпления
					21/10/2004
					 
						ХАГА, Холандия -- Главният прокурор на ООН Карла дел Понте призова в сряда (20 октомври) парламента на Босна и Херцеговина (БиХ) да приеме поправки в конституцията, с които да създаде условия за учредяване на специален съд за военни престъпления. "Неприемането на такива поправки ще подкопае сериозно борбата за търсене на отговорност от военнопрестъпниците", каза тя в съвместно изявление с върховния представител на международната общност в БиХ Пади Ашдаун, след като двамата се срещнаха в централата на Хагския трибунал. Парламентът трябва да гласува поправките в четвъртък. 
						Други новини: Министърът на отбраната на БиХ Никола Радованович заяви в интервю, публикувано в сряда, че военните срещат проблеми с унищожаването на 30 000 тона излишни оръжия. Той се оплака, че претопяването на оръжейните запаси ще бъде вредно за околната среда. (AФП, Дневни аваз, Вечерни лист - 21/10/04; Източници на СВП, ПБС БиХ - 20/10/04)
