Турция изтегля военните си наблюдатели от Ирак
05/07/2004
 
ИСТАНБУЛ, Турция -- Правителството реши да изтегли останалата част от военните си наблюдатели от северен Ирак, се казва в съобщение от неделя (4 юли). Наблюдателите бяха разположени през 1997 г., за да наблюдават примирието между двете основни кюрдски фракции, Патриотичният съюз на Кюрдистан и Кюрдската демократическа партия. Примирието, постигнато с посредничеството на Великобритания и САЩ, се поддържа успешно и мисията от наблюдатели вече не е необходима, заявява правителството.
Други новини: Двама турски цивилни предприемачи, държани като заложници от иракски бунтовници, бяха освободени в петък, след като тяхната фирма се съгласи да прекрати работата си в Ирак. Двойката бе в ръцете на похитителите повече от месец. (Анадолска агенция, АФП - 04/07/04; Анадолска агенция - 03/07/04)
