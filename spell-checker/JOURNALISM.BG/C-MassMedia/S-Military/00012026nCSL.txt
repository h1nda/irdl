ЕС заяви, че се готви за приемане на военната мисия в БиХ 
					19/09/2004
					 
						НОРДУИЙК, Холандия – ЕС е готов да приеме миротворческата мисия в Босна и Херцеговиня (БиХ) от НАТО през декември, каза в петък (17 септември) министърът на отбраната на Холандия Хенк Камп, след като проведе разговори със своите колеги от другите страни-членки на ЕС. Камп, чиято страна в момента оглавява ротационното председателство на ЕС, каза пред репортери, че подготовката протича гладко и ЕС не очаква някакви пречки. Военните министри на съюза се договориха да сформират най-малко девет “бойни групи”, които могат да бъдат разположени бързо във военни зони, както и нова паравоенна сила, подобна на италианските карабинери, която ще бъде използвана за поддържане на реда в следконфликтните зони. (Ройтерс, Независне новине, Дневни аваз - 18/09/04; Дойче Веле, Ройтерс - 17/09/04)
