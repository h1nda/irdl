Външните министри работят за намаляване на напрежението след сблъсъка на турски и гръцки военни самолети 
					24/05/2006
					 
						АНКАРА, Турция -- Турски самолет и гръцки F-16 се блъснаха в спорно въздушно пространство във вторник (23 май). Катастрофата е станала, когато два гръцки самолета са се опитали да засекат два турски самолета над Егейско море. Турският пилот е бил качен на търговски кораб и с хеликоптер е бил откаран в турската база. Гръцкият пилот все още се издирва. Гръцкият външен министър Дора Бакоянис и турският й колега Абдула Гюл побързаха да заявят, че инцидентът не трябва да се отразява на двустранните отношения. Началник-щабовете на армиите на двете страни бяха единодушни, че трябва да се установи пряка телефонна връзка между съответните въздушни бази на Егейско море, за да се предотвратят бъдещи рисковани прихващания. Гръцките и турски военни самолети често се засичат над Егейско море. (Катимерини - 24/05/06; Ройтерс, АП, TurkishPress.com, Turks.US - 23/05/06)
