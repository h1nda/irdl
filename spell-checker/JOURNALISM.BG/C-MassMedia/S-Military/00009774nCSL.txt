Македония планира да намали числеността на ГЩ на армията
09/02/2004
 
СКОПИЕ, Македония -- Вестник &lt;I&gt;Вечер&lt;/I&gt; съобщава, че Македония планира да съкрати състава на ГЩ на армията от 14 на 7 души като част от своя Стратегически преглед на отбраната. Документът също така предвижда началникът на ГЩ да бъде политическа фигура, докато Съвместното командване да определя оперативните въпроси. Броят на отделите в МО също така ще бъде съкратен. Министерството ще назначи от 3 до 5 съветника, които да дадат консултации по хода на реформите и по подобряване на сътрудничеството с НАТО. Като доказателство за тези усилия парламентът ратифицира в петък (6 февруари) проекторешение за увеличаване броя на македонските миротворци, изпратени в рамките на международните сили в Афганистан. (Би Би Си Мониторинг, МТВ1 - 06/02/04; Вечер - 04/02/04;)
