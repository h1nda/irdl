Генералът от румънската армия Медар е назначен за ръководител на новата Национална разузнавателна общност 
					28/11/2005
					 
						БУКУРЕЩ, Румъния -- Генерал-лейтенантът от армията Сергиу Тудор Медар бе назначен за ръководител на новата Национална разузнавателна общност, създадена в Румъния по-рано този месец с цел да централизира информацията от разузнаването. Националният съвет за отбрана одобри Медар за поста в края на седмицата. Той ще служи и като съветник на президента по въпросите на отбраната и националната сигурност. 
						Други новини -- Румънските власти подновиха в неделя кампанията си срещу птичия грип с унищожаване на хиляди птици и поставяне под карантина на отдалечено село отвъд делтата на Дунав. Мерките бяха предприети, след като изследванията на пуйка от Скарлатещи показаха наличие на вируса. (Найн о'клок - 28/11/05; Ройтерс, АФП, АП - 27/11/05)
