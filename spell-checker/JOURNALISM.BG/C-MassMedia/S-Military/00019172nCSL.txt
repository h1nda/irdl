Хърватски съд разпореди разследването срещу Главаш за военни престъпления да продължи 
					06/07/2006
					 
						ЗАГРЕБ, Хърватия -- В сряда (5 юли) Загребският районен съд отхвърли жалбата на бившия депутат Бранимир Главаш и разпореди разследването по обвинения във военни престъпления да продължи. Главаш, бивш член на Хърватския демократичен съюз, който по-късно стана независим депутат, е обвинен в престъпления срещу цивилни сърби в Осиек през 1991 г. Той изгуби депутатския си имунитет през май. Главаш се опита да оспори разследването като неоснователно, но съдиите отхвърлиха жалбата му. (Вечерни Лист - 06/07/06; ХРТ - 05/07/06)
