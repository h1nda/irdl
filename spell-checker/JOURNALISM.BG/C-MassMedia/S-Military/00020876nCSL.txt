Хърватската армия ще участва догодина в 12 многонационални военни учения 
					06/12/2006
					 
						ЗАГРЕБ, Хърватия -- Въоръжените сили ще участват догодина в дванадесет военни учения както на хърватска територия, така и в чужбина, се посочва в доклад на правителството, който парламентът обсъжда във вторник (5 декември). Очакват се съвместни учения в Армения, Германия, Гърция, Италия, Молдова, Румъния и Украйна. Двустранните и многонационалните учения в Хърватия ще се проведат с албански, италиански, македонски и американски военнослужещи, както и с други страни, членки на НАТО, и партньорски държави. 
						Други новини -- Хърватският вътрешен министър Ивица Кирин съобщи във вторник, че министерството изготвя "черен списък" на компании, заподозрени, че използват деловата си активност за прикриване на престъпна дейност. Кирин каза това след среща с директора на Европол Макс-Петер Рацел в Загреб. (Пословни Дневник, Весник - 06/12/06; ХРТ - 05/12/06)
