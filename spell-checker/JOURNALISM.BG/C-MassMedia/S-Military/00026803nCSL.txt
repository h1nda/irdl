Армията атакува членове на ПКК, опитали се да проникнат в Турция
					17/06/2008
					 
						АНКАРА, Турция -- Армията е атакувала група от 21 членове на терористичната Кюрдска работническа партия (ПКК), които са се опитали да навлязат в Турция от областта Зап в Северен Ирак в понеделник (16 юни). Генералният щаб публикува във вторник изявление, в което се казва, че армията е "неутрализирала" групата, която се е придвижвала към турската граница.
						Други новини -- Турската полиция е конфискувала 41 кг хероин на границата с България в понеделник. След като специално обучено куче е открило наркотика в кола на граничния пропускателен пункт "Капъкуле", служителите са арестували шофьора българин. (Анадолска информационна агенция, АП, АФП - 17/06/08; Синхуа - 16/06/08)
