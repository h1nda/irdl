Гърция, България, Кипър и Румъния ще проведат съвместни военни учения
					31/08/2008
					 
						БУКУРЕЩ, Румъния -- Повече от 1200 войници от Гърция, България, Кипър и Румъния ще вземат участие в съвместни военни учения между 6 и 12 септември за реагиране при кризисни ситуации. Ученията, които се ръководят от бойната група на ЕС "ХЕЛБРОК", ще се проведе в района на Аскос-Профитис в Гърция, съобщиха медиите в петък (29 август). Ученията се финансират от ЕС. Гърция ще участва с един батальон, подкрепен от авиационни, логистични и инженерни части. България ще участва с една лекопехотна рота, докато Кипър ще осигури медицински части и военна полиция. Румъния ще участва с един взвод, специализиран в ядрено, биологично и химическо оръжие и един екип за психологически операции. (МИА - 29/08/08; Файненшъл Мирър - 28/08/08; Уебсайт на Генералния щаб на гръцката армия - 27/08/08)
