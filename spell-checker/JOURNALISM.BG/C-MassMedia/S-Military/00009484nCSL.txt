Македонският военен министър се среща с новия ръководител на екипа от натовски съветници
13/01/2004
 
СКОПИЕ, Македония -- Военният министър Владо Бучковски се срещна в понеделник (12 януари) с новия директор на екипа съветници от НАТО в Македония бригаден генерал Денис Блис. Те са поели ангажимент да разширят сътрудничеството си и са обсъдили продължаващите реформи в отбранителния сектор. Също в понеделник Бучковски, представители на НАТО и чужди военни аташета участваха в церемония, отбелязала унищожението на остарели танкове Т-55. До юли следва да бъдат унищожени общо 61 танка.
Други новини: македонският президент Борис Трайковски е в Лисабон, за да се срещне с португалския си колега Жоржи Сампайо и други официални представители. Във фокуса на разговорите са стремежите на Македония към евроатлантическа интеграция и възможностите за делово сътрудничество. (Утрински вестник, - 13/01/04; МИА, Макфакс - 12/01/04)
