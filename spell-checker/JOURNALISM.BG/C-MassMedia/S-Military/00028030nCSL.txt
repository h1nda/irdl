Косовската полиция арестува сърбин, заподозрян във военни престъпления
					12/10/2008
					 
						ПРИЩИНА, Косово -- В петък (10 октомври), Косовската полицейска служба (КПС) арестува сърбин, заподозрян в извършване на военни престъпления по време на конфликта през 1998-1999 г. в Косово. Властите твърдят, че Деян Томич, 35-годишен, е убил двама етнически албанци в началото на 1999 г. Заповед за арестуването му е била издадена през 2003 г.
						Други новини - Хиляди полицаи се събраха в центъра на Белград в събота, за да предотвратят митинг на неонацистки и ултранационалистически групировки. Полицаите арестуваха 34 заподозряни крайнодесни активисти, които се бяха отправили към този район. Властите бяха забранили тяхната демонстрация, тъй като се опасяваха, че може да избухнат сблъсъци с около 500 антифашисти, които провеждаха мирна демонстрация в центъра на Белград. (МИГнюз, AП, Б92, Бета, ФоНет, РТРС - 11/10/08; AП, Фонет, РТС, РТРС, СРНА - 10/10/08)
