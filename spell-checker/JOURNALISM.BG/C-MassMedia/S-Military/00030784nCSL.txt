БиХ осъди бивш член на сръбската военна полиция
					01/07/2009
					 
						САРАЕВО, Босна и Херцеговина (БиХ) -- Във вторник (30 юни) съд в БиХ осъди бивш служител на сръбската военна полиция на седем години и половина затвор за убийства и изтезания на цивилни граждани от несръбски произход по време на конфликта от 1992-1995 г. По-рано обвиняемият Раде Веселинович се призна за виновен в убийството на един цивилен в сараевското предградие Хаджич през юни 1992 г., а съдът реши, че Веселинович е участвал и в незаконното задържане на цивилни граждани от несръбски произход в Хаджич и съседни населени места, преди те да бъдат официално задържани, бити и измъчвани, се добавя по-нататък в изявлението. (АФП, Танюг, Уебсайт на Прокуратурата на БиХ - 30/06/09)
