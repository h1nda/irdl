СВП изразява подкрепа за съвместните действия срещу лица, заподозрени във военни престъпления в БиХ
					20/10/2004
					 
						САРАЕВО, Босна и Херцеговина (БиХ) -- Службата на върховния представител (СВП) изрази пълна подкрепа във вторник (19 октомври) за действията, предприети от СФОР съвместно с държавната агенция на БиХ за защита на информацията с цел арестуване на обвинени във военни престъпления. Изявлението на СВП идва след съобщения, че представители на СФОР са ранили и задържали в Белица Неджо Самарджич, босненски сърбин, заподозрян във военни престъпления. Върховният представител Пади Ашдаун е на посещение в Хага в сряда за разговори с главния прокурор за военните престъпления Карла дел Понте. 
						Други новини: премиерът на Република Сръбска (РС) Драган Микеревич посети централата на Световната банка във Вашингтон във вторник. Той поиска от представителите на Банката допълнителна подкрепа за социалните реформи в РС и БиХ като цяло, подчертавайки, че стабилността е основна предпоставка за развитие и благоденствие.(Независне новине - 20/10/04; Източници на СВП, РТРС, Фена, ПБС БиХ - 19/10/04)
