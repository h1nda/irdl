Босненски съд осъжда сърбин за военни престъпления
					16/06/2005
					 
						САРАЕВО, Босна и Херцеговина (БиХ) -- Босненски съд осъди в сряда (15 юни) сърбин на шест години затвор за военни престъпления. Горан Васич бе признат за виновен в жестоко и нечовешко отношение към пленниците в лагера "Недяричи" близо до Сараево през 1992 г. Ответникът обаче бе оневинен за убийството през 1993 г. на босненския заместник-премиер Хакия Турайлич, който бе прострелян на контролен пункт на ООН по пътя между Сараево и международното летище край града. От присъдата на Васич ще бъде приспаднато времето, прекарано в ареста.
						Други новини: Специалният съд за военни престъпления в Сърбия поиска от правителството да изиска екстрадицията от Аржентина на мъж, обвинен в убийства на етнически албанци през 1999 г. Небойша Минич е обвинен в даване на заповед на военизираната си групировка за избиване на две цели семейства в Печ. През май аржентинските власти арестуваха Минич. (Ройтерс, ПБС БиХ, РТРС - 15/05/05)
