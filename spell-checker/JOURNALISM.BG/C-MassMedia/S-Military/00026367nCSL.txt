Бившият босненски сръбски премиер отказа да присъства на откриването на процеса за военни престъпления
					07/05/2008
					 
						САРАЕВО, Босна и Херцеговина (БиХ) -- Процесът за военни престъпления срещу бившия босненски сръбски премиер Гойко Кличкович бе отложен за четвъртък (8 май), след като обвиняемият отказа да излезе от килията си и да присъства на започването на процеса във вторник с твърдението, че изходът на процеса е предрешен. "Присъствието ми не е наложително за тази формалност", каза Кличкович в изявление до съда. Съдията Зоран Божич реши да открие процеса в четвъртък, стига адвокатите на Кличкович да бъдат в съдебната зала. Той е най-високопоставеният член на администрацията на бившия президент на Република Сръбска Радован Караджич, който ще бъде съден. Баня Лука го обвинява в злоупотреба със служебното положение и в присвояване на средства от бюджета на областта от 1997 до 1998 г., за да помага на укриващите се от правосъдието военнопрестъпници. Той също е обвинен в подстрекателство към убийства и в депортирането на цивилни лица в северозападния район Крайна от 1990 до 1992 г. (Дневни Аваз - 07/05/08; AП, РТРС, Фена, ПБС - 06/05/08)
