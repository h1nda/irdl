Македонската армия създава нова част за специални операции
02/10/2003
 
СКОПИЕ, Македония -- Министерството на отбраната и генералният щаб на македонската армия откриха процедура в сряда (1 октомври) за сформиране на част за специални операции. Говорителят на Министерство на отбраната Мариян Гюровски заяви, че тя ще се състои от 1 000 професионални войници, които ще подпомагат полицията и ще участват в мироопазващите мисии на НАТО. Турски експерти също ще вземат участие с цел осигуряване на пълна съвместимост с НАТО.
Други новини: Напускащият поста генерален секретар на НАТО лорд Джордж Робъртсън е на прощална визита в Скопие в четвъртък. Той ще се срещне с президента Борис Трайковски, членове на кабинета и лидери на основните политически сили в Македония.
Също в четвъртък според ново проучване на общественото мнение 60 % от хората са недоволни от работата на правителството на премиера Бранко Цървенковски. Според изследването, проведено през септември от американския Международен републикански институт, положителният рейтинг е спаднал с 20 пункта от юни насам. (Дневник, Утрински весник - 02/10/03; МИА, A1 ТВ - 01/10/03)
