Сърбия и Черна гора съобщи, че над 50 военни са помагали на Младич
		10/02/2006
		 
			БЕЛГРАД, Сърбия и Черна гора -- Таен доклад, предаден миналата седмица от Службата за сигурност на армията на Върховния съвет по отбрана, съдържа данни за над 50 военни, които са помагали на Ратко Младич да се укрива след подвеждането му под отговорност от Трибунала на ООН за военни престъпления. Министърът на отбраната на Сърбия и Черна гора Зоран Станкович добави в четвъртък (9 февруари), че повечето от помагачите са пенсионирани, уволнени или преместени на други длъжности. По-рано тази седмица сръбската полиция арестува Саша Бадняр, бивш високопоставен помощник на Младич.
			Също в четвъртък части на НАТО претърсиха дома на предполагаемия поддръжник на Младич Милисав Клестан във Власеница, Босна и Херцеговина. През 1998 г. Клестан е бил управител на местен хотел, в който Младич често е отсядал. (Блиц, Данас, Политика, Независне новине, Дневни аваз - 10/02/06; Бета, Танюг, РТС, Б92, Фена, ПБС БиХ, РТРС, Ройтерс, АФП, ЮПИ, БиБиСи, АП - 09/02/06)
