НАТО настоява БиХ да обедини командването на армията
14/11/2002
 
БРЮКСЕЛ, Белгия -- Генералният секретар на НАТО Джордж Робъртсън изпрати писма до лидерите на Босна и Херцеговина (БиХ) тази седмица, като настоява да създадат съвместен команден и контролен център за въоръжените сили на двете общности. Той призова новоизбраните членове на президентството на БиХ да сформират силно централизирано министерство на отбраната и генерален щаб, като напомни, че това е изискване за приемане в програмата на НАТО "Партньорство за мир". Робъртсън ce позова на скандала с Орао като пример за упражнявания понастоящем слаб контрол . Неговите забележки бяха повторени от Пади Ашдаун, върховният международен представител в Сараево. В сряда (13 ноември), Ашдаун предупреди местните лидери, че търпението на НАТО започва да се изчерпва. (Източници на ОХР, BHTV 1, Независне новине, Глас сръбски, Дневни аваз, Ослобождение - 14/11/02; AФП - 13/11/02)
