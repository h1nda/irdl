Процесът пред Трибунала за военни престъпления срещу трима косовски албанци започна в Хага 
					16/11/2004
					 
						ХАГА, Холандия -- Процесът пред Трибунала за военни престъпления срещу трима бивши члена на АОК започна в Хага в понеделник (15 ноември). Тридесет и тригодишният Фатмир Лимай, 57-годишният Харадин Бала и 34-годишният Исак Муслиу са обвинени в убийство, изтезания и нехуманни актове, които се предполага, че тримата са извършили срещу сръбски и албански цивилни през 1998 г. "И най-справедливата кауза не може да оправдае убийството," заяви във встъпителната си пледоария прокурорът Андрю Кейли. Той заяви пред съда, че ще бъде призована цяла серия от свидетели, за да се докаже съществуването на затворническия лагер на АОК, където се твърди, че са били извършвани зверства. Тримата обвиняеми отричат, че е имало такъв лагер в Лапушник. (АП, АФП - 15/11/04)
