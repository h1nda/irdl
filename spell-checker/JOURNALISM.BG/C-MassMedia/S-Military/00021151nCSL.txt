Съдия от Загреб отново прекрати разследването срещу Главаш за военни престъпления
					03/01/2007
					 
						ЗАГРЕБ, Хърватия -- Разследващият съдия от загребския окръжен съд Зденко Посавеч отново прекрати разследването срещу депутата от парламента Бранимир Главаш, който е заподозрян в извършване на военни престъпления срещу етнически сръбски цивилни лица в Осиек през 1991 г. Според изявление на съда Посавеч е решил в понеделник (1 януари), че на основата на медицински прегледи Главаш е физически и психологически негоден да участва в процедурите срещу него. Той бе освободен от ареста миналия месец, след като обяви 37-дневна гладна стачки. (Виесник, Вечерни лист, Пословни дневник - 03/01/07; HRT - 02/01/07)
