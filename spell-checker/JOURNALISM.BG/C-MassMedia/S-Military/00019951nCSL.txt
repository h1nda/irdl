Американски дипломат заяви, че Армията на БиХ отговаря на всички технически условия за членство в ПзМ
					15/09/2006
					 
						БАНЯ ЛУКА, Босна и Херцеговина (БиХ) - Американският посланик в БиХ Дъглас Макелхъни посети в четвъртък (14 септември) военното поделение "Козара" в Баня Лука и заяви, че въоръжените сили на БиХ отговарят на всички технически изисквания за членство в програмата на НАТО "Партньорство за мир". Единствената спънка, каза той, е неспособността на страната на изпълни ангажиментите си към Трибунала за военни престъпления в Хага. 
						Също в четвъртък Макелхъни заяви, че Съединените щати ще изтеглят 150 военнослужещи от БиХ до края на годината. Те служат в малка мисия на НАТО, която работи за издирването на укриващите се обвиняеми във военни престъпления и за обучението на местните сили. (Независне Новине - 15/09/06; РТРС - 14/09/06)
