Швейцарски министър заявява, че стабилността и сътрудничеството в областта на военните престъпления са жизненоважни за привличането на инвестиции в Сърбия
					24/05/2005
					 
						БЕЛГРАД, Сърбия и Черна гора -- Швейцарският министър на икономиката Йозеф Дайс, който е и управител на ЕБВР, заяви пред сръбския премиер Воислав Кощуница в понеделник (23 май), че политическата стабилност, определянето на статута на Косово и сътрудничеството с трибунала на ООН за военни престъпления са от жизненоважно значение за привличането на чужди инвестиции в Сърбия. Дайс окачестви икономическото бъдеще на Сърбия като светло, но призова за продължаване на реформите. (Суис инфо - 23/05/05)
