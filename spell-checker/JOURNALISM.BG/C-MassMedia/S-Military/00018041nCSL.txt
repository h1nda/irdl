Агенция в БиХ е разследвала миналата година 500 случая на организирана престъпност и военни престъпления
					27/03/2006
					 
						САРАЕВО, Босна и Херцеговина (БиХ) -- Държавната агенция за разследване и охрана (ДАРО) на БиХ е работила по над 500 случая на организирана престъпност и военни престъпления през миналата година, каза в неделя (26 март) заместник-началникът на ДАРО Сеад Лисак. Той отбеляза, че близо половината от разследванията са започнати по искане на съдебната власт. ДАРО е разследвала общо 202 случая на предполагаемо пране на пари и финансиране на тероризъм, като 114 от тях са били разкрити до края на годината и предадени на прокуратурата. От всичко 382 дела за военни престъпления, обработени миналата година, 105 са завършени и седем души са били арестувани. (РТРС, СРНА - 26/03/06)
