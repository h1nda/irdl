Белградският съд издаде заповеди за задържане на обвиняеми във военни престъпления
23/04/2004
 
БЕЛГРАД, Сърбия и Черна гора -- Белградският окръжен съд издаде в четвъртък (22 април) заповеди за задържане на 14 лица, издирвани от Трибунала на ООН за военни престъпления. В групата обаче не влизат четирима от висшите армейски и полицейски служители, срещу които съдът на ООН също е съставил обвинителни актове. Министърът на човешките права Расим Ляич заяви, че не се очакват повече обвинения.
Други новини: Федералният кабинет обяви, че ще предаде на трибунала документи, свързани с обвиняемите. Кабинетът също така позволи на двама души да свидетелстват в съда, като ги освободи от задължението да не разкриват държавни тайни. (Б92, Танюг - 22/04/04)
