Сръбски военен самолет се разби северно от Белград
					22/05/2008
					 
						БЕЛГРАД, Сърбия -- Военен самолет се разби по време на тренировъчен полет в близост до Зренянин в сряда (21 май). Пилотът е успял да катапултира и има само леки наранявания. Армията съобщи, че бомбардировачът "Орао ЮРОМ-22", произведен през 70-те години на ХХ в. в Румъния, се е разбил около 11 часа сутринта местно време на около 50 км северно от Белград. Води се разследване за причините за катастрофата. (РТС, Б92, Бета, Танюг, Синхуа, ДПА, Блиц - 21/05/08)
