Съветът на Европа: Арестуването на Младич ще докаже готовността на Белград да сътрудничи за военните престъпления
30/01/2003
 
СТРАСБУРГ, Франция -- Задържането на бившия командир от босненско-сръбската армия генерал Ратко Младич ще бъде ясно доказателство за готовността на Югославия да сътрудничи в областта на военните престъпления, заяви генералният секретар на Съвета на Европа Валтер Швимер. На пресконференция в Страсбург в сряда (29 януари) той припомни, че изпълнението на това условие е задължително за Югославия, преди тя да бъде приета в Съвета. Следващата седмица Съветът на Европа ще проведе открита дискусия за усилията на Югославия да сътрудничи на трибунала на ООН, добави Швимер. (Блиц - 30/01/03; Танюг, ФоНет - 29/01/03)
