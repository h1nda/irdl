Представители на НАТО и Македония ще обсъждат модернизацията на полигон за обучение на военни
					10/11/2004
					 
						СКОПИЕ, Македония -- Представители на МО на Македония и на НАТО се срещнаха в сряда (10 ноември) в Скопие, за да обсъдят модернизацията на военния полигон в Криволак. Според македонските представители Вашингтон е сигнализирал за готовността си да подкрепи проект, насочен към модернизацията на Криволак, който може да се превърне в регионален център за щабна подготовка за целите на мироподдържащи операции. 
						Други новини от вторник: Охрид бе домакин на регионална конференция, посветена на борбата срещу организираната престъпност. Представителите на полицията и съдебната власт от ЮИЕ участваха във форума наред с представители на Съвета на Европа. (Дневник - 10/11/04; A1 TV - 09/11/04)
