НАТО планира прехвърляне на военното командване в БиХ към ЕС на 2 декември
					05/10/2004
					 
						САРАЕВО, Босна и Херцеговина (БиХ) -- Церемонията, която отбелязва предаването на военното командване в БиХ от СФОР към ЕВРОФОР ще се състои в Саравео на 2 декември, съобщи председателят на президентството на БиХ Сюлейман Тихич. След разговорите от понеделник (4 октомври) с пратеници на международната общност Тихич заяви, че президенството на БиХ ще поиска от Съвета за сигурност на ООН да приеме съответна резолюция. Пратениците са потвърдили, че липсата на сътрудничество от страна на БиХ с Трибунала на ООН за военни престъпления представлява голям проблем. (Независне новине, Дневни аваз - 05/10/04; ПБС БиХ, Фена - 04/10/04)
