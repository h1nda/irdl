Съд за военните престъпления ще започне работа в Сараево
					06/03/2005
					 
						САРАЕВО, Босна и Херцеговина (БиХ) -- Специален съд за военните престъпления трябва да започне работа в сряда (9 март). Той ще наеме пет екипа прокурори, които ще поемат дела от трибунала на ООН за военните престъпления заедно с местните съдилища.
						В други новини, от ЮФОР съобщиха в петък, че кампанията по събиране на оръжията е минала успешно. Войници от ЕС посетиха домове в Сараево през последните две седмици, призовавайки обитателите да предадат незаконните оръжия. В резултат бяха събрани хиляди гранати, малокалибрени оръжия, гранатомети, антитанкови ракети и муниции. (Ройтерс - 05/03/05; AП - 04/03/05)
