Главният прокурор на БиХ потвърди работата по повече от 1 200 дела за предполагаеми военни престъпления 
					28/02/2005
					 
						САРАЕВО, Босна и Херцеговина (БиХ) -- Главният прокурор на БиХ Маринко Юрчевич каза в събота (16 февруари), че прокурорите обработват общо 1 264 обвинителни актове срещу 10 335 лица. Той допълни, че 950 случая са били представени от Федерация БиХ, а 314 - от Република Сръбска (РС). 
						Междувременно Представителят в БиХ на Трибунала на ООН за военни престъпления Матиас Хелман потвърди, че прокурорите от Хага са предложили да прехвърлят дела срещу 12 лица към съдебната система на БиХ. Според него делата касаят престъпления, извършени в лагерите за задържане Омарска и Кератерм по време на конфликта в БиХ.
						Други новини: Основата опозиционна партия в РС, Съюзът на независимите социалдемократи (СНСД) призовава за създаване на напълно професионални въоръжени сили в БиХ. Лидерът на СНСД Милорад Додик заяви в неделя, че партията иска да се прекрати задължителната военна служба с оглед намаляване на отбранителните разходи. (Независне новине, РТРС - 28/02/05; Pincom.info - 27/02/05; НТВ Хаят - 26/02/05)
