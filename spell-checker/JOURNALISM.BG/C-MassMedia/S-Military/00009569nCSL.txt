Гърция приветства турския отговор относно предлаганите съкращения на военните разходи
21/01/2004
 
АТИНА, Гърция -- Правителството публикува изявление във вторник (20 януари), в което се приветства отговорът, даден от турския външен министър Абдулах Гюл на гръцкото предложение за постепенно съкращаване на разходите за отбрана. Говорителят на гръцкото правителство Христос Протопапас каза, че турският отговор представлява добра база за диалог по предложението, направено миналата седмица от гръцкия външен министър Георгиос Папандреу. Протопапас характеризира предложението като израз на гръцкото желание за добросъседски отношения с Турция. (АНА, МПА - 20/01/04)
