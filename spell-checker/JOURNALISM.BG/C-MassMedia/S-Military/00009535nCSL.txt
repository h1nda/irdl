Следователи на Международния трибунал за военните престъпления в бивша Югославия разпитаха бивш заместник-министър на вътрешните работи
18/01/2004
 
ЗАГРЕБ, Хърватия -- Следователи на трибунала на ООН за военните престъпления разпитаха бившия зам.-министър на вътрешните работи Йоско Морич в Загреб в събота (17 януари), съобщи хърватската национална телевизия ХТВ. Както и неотдавнашния случай с друг бивш висш полицейски служител, Здравко Янич, Морич е бил разпитван във връзка с операцията "Медак Покет" през 1993 г.и операцията "Буря" през 1995 г., като акцентът е бил поставен върху ролята на хърватската полиция. Според ХТВ разпитите на бившите военни и полицейски служители трябва да приключат до началото на следващия месец. (ХИНА, Би Би Си - 17/01/04)
