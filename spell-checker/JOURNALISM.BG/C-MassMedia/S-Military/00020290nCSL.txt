Скопие предлага да гарантира временното освобождаване на обвинения във военни престъпления Таркуловски 
					15/10/2006
					 
						СКОПИЕ, Македония -- Правителството реши в петък (13 октомври) да даде гаранции на Трибунала на ООН за военни престъпления за временното освобождаване на Йохан Таркуловски. Целта е той да бъде върнат в Македония до началото на процеса срещу него най-рано през 2008 г. Той и бившият министър на вътрешните работи Любе Бошковски са обвинени в извършване на зверства срещу етнически албански цивилни лица по време на полицейска хайка в село Люботен по време на междуетническия конфликт през 2001 г. Два опита да се осигури временното освобождаване на Бошковски бяха неуспешни. (Дневник, Вечер, Утрински весник - 14/10/06; A1 ТВ - 13/10/06)
