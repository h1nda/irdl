Македонският министър на отбраната очаква тази година реформите в армията да бъдат изпълнени на 60 процента 
		16/08/2005
		 
			СКОПИЕ, Македония -- Министърът на отбраната Йован Манасиевски заяви в понеделник (15 август), че очаква до края на годината 60 % от всички запланувани реформи в сектора да бъдат завършени. В интервю за националното радио Манасиевски повтори, че Македония, заедно с Албания и Хърватия, очаква покана за членство в НАТО по време на следващата среща на върха на НАТО. Една от най-важните реформи, прехвърлянето на отговорността за граничния контрол от армията на полицията, ще приключи до края на август. (Македонско радио - 15/08/05)
