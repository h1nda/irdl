НАТО отрече да е призовавала Сърбия да намали числеността на армията си 
					29/10/2007
					 
						БЕЛГРАД, Сърбия -- НАТО никога не е призовавала или препоръчвала на Сърбия да намали числеността на армията си, каза в събота (27 октомври) директорът по планирането на въоръжените сили на НАТО Франк Боланд по време на семинар на Асамблеята на НАТО в Белград. Боланд каза, че Сърбия може да има колкото голяма армия може да си позволи, макар да отбеляза, че сръбското правителство е инвестирало малко във въоръжените сили през последните няколко години. Той похвали още напредъка на реформите в отбраната на Сърбия, но заяви, че законите за отбраната и армията още не са приети. 
						Други новини -- В неделя управителният комитет на управляващата Демократическа партия на Сърбия (ДПС) единодушно подкрепи декларация, с която се противопоставя на членството на Сърбия в НАТО. Според ДПС военният неутралитет остава най-добрият начин за гарантиране на суверенитета, целостта и независимостта на страната. (БЕТА, Б92, Танюг - 27/10/07)
