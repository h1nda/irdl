Сърбия ще продължи реформите в армията въпреки икономическата криза
					15/04/2009
					 
						БЕЛГРАД, Сърбия -- Армията ще изпита последиците от световната икономическа криза, но това няма да се отрази върху провеждащите се реформи в нейните редици, каза във вторник (14 април) министърът на отбраната Драган Шутановац. Той каза за държавната телевизия РТС, че осъществяването на такива реформи в някои сектори обикновено не струва нищо; единственото изключение ще бъде закупуването на нови оръжейни системи, каза Шутановац. Той добави, че очаква сръбската армия да приключи процеса на професионализация до 2011 г., както е предвидено. Що се отнася до евро-атлантическата интеграция на страната, Шутановац каза, че негативният опит от миналото с НАТО не трябва да бъде пречка за евентуалното присъединяване на Сърбия към Алианса. (РТС, Бета, Б92 - 14/04/09)
