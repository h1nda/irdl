Обвиненият във военни престъпления босненски сърбин Лукич се е предал
					14/09/2005
					 
						БЕЛГРАД, Сърбия и Черна гора -- Заподозреният във военни престъпления босненски сърбин Средое Лукич се е предал на сръбските власти, съобщиха правителствени източници от Белград във вторник (13 септември). 44-годишният Лукич се укриваше от повече от пет години. Обвиненията на трибунала на ООН за военни престъпления са, че той е бил член на военизирана групировка, която е измъчвала и убивала босненски граждани, включително над 150 мюсюлмани, във Вишеград. Неговият братовчед, Милан Лукич, бе арестуван в Аржентина през август и предстои екстрадирането му в Хага. Очаква се Средое Лукич да замине за Хага в сряда, е казал източник от правителството пред АФП. Не е ясно къде и кога е бил задържан той. Според официалната информация арестът е резултат от сътрудничество между сръбските и босненските сръбски служби за сигурност. (РТС - 14/09/05; Би Би Си, Танюг, АП - 13/09/05)
