Черногорската полиция арестува заподозрян във военни престъпления
					09/06/2010
					 
						ПОДГОРИЦА, Черна гора -- Полицията е арестувала етнически сърбин, издирван от Хърватия за военни престъпления, извършени през 1991 г., съобщиха медиите във вторник (8 юни). Марин Кривошич, на 45 г., е бил задържан в събота въз основа на заповед за арест, издадена от Загреб. Той е заподозрян в участие в убийството на 56 хърватски цивилни в село Бачин в началото на войната в Хърватия от 1991-1995 г. Бившият член на сръбските военизирани части Кривошич ще остане в ареста в очакване на процедурата по екстрадирането му. (РТЧГ, Танюг, АП, АФП - 08/06/10)
