Българският кабинет одобри удължаването на срока на военната мисия в Ирак
					08/02/2007
					 
						СОФИЯ, България -- В сряда (7 февруари) правителството одобри решение за удължаване с една година на срока на мисията на българските военни части в Ирак - до края на март 2008 г. Споразумение за това бе подписано със Съединените щати по-рано този месец. София ще смени сегашните 120 войници и 35 души помощен персонал с нови служители в края на март, след като решението бъде одобрено от парламента. 
						Други новини -- Председателството на Босна и Херцеговина (БиХ) реши в сряда да удължи мандата на подразделението на въоръжените сили на БиХ за ликвидиране на взривни бойни средства в Ирак до края на тази година. Общо 36 войници от трите етнически групи в страната са изпратени в Ирак от декември 2005 г. досега. (Сега, Новинар, Дневни аваз - 08/02/07; Уеб сайт на българското правителство, ПБС БиХ - 07/02/07)
