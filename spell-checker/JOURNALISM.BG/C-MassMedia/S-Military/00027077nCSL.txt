Турските военни съобщиха, че 22-ма членове на ПКК са били убити в близост до иракската граница
					15/07/2008
					 
						АНКАРА, Турция -- Военните съобщиха, че турската армия е убила 22-ма членове на терористичната Кюрдска работническа партия (ПКК) през последните пет дена на операция в югоизточната част на страната в близост до иракската граница. В понеделник (14 юли) военните съобщиха, че двама турски войници и трима бойци на ПКК са загинали в сблъсъци в провинция Шърнак. Турски самолети са атакували бази на ПКК в района и в източната провинция Хакари в продължение на часове. Група от 40 бойци на ПКК са се опитали да преминат границата и са попаднали под обстрела на самолетите Ф-16, според публикация на всекидневника "Сабах". След бомбардировките армията е предприела артилерийски обстрел и според съобщенията е заловила голямо количество оръжие и експлозиви в базите на ПКК. (Би Би Си, Сабах - 15/07/08, Хюриет, Ройтерс, Анадолска информационна агенция - 14/07/08)
