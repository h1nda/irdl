САЩ одобряват помощ от 3 млн. щ.д. за военната реформа в Албания
19/05/2003
 
ТИРАНА, Албания -- Американският конгрес одобри отпускането на 3 млн. щ.д. за военната реформа в Албания, съобщи министърът на отбраната Пандели Майко. Майко се завърна в събота (17 май) от петдневна визита в САЩ. Вашингтон остава "основният поддръжник" на Албания, каза той, като допълни, че неговото посещение е показателно за мащабното сътрудничество между двете държави в областта на отбраната. (АТА - 17/05/03)
