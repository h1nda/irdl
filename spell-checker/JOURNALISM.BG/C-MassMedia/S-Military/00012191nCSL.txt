Хърватия е домакин на съвместно регионално военно учение 
					04/10/2004
					 
						СЛУНИ, Хърватия -- Съвместно военно учение започна в събота (2 октомври) в хърватския град Слуни. Двудневните маневри, организирани в рамките на Адриатическата харта, включват подразделения от Хърватия, Македония, Албания и САЩ. Трите балкански държави си сътрудничат в общите усилия да се интегрират в НАТО. 
						Също в събота, в интервю за Ютарни Лист, хърватският посланик в НАТО Антон Тус призна, че страната му няма да получи покана за членство в НАТО, докато укриващият се генерал от резерва Анте Готовина е на свобода. Тус бе в Брюксел, за да представи третата национална програма на Хърватия за прилагане на задълженията, произтичащи от интеграцията с НАТО. (Ютарни лист - 03/10/04; ХИНА- 02/10/04)
