Македонският премиер Груевски обеща пълно сътрудничество в областта на военните престъпления 
					15/09/2006
					 
						ХАГА, Холандия -- Македонският премиер Никола Груевски се срещна в четвъртък (14 септември) с главния прокурор на Хагския трибунал Карла дел Понте и обеща, че неговата страна ще осигури пълно сътрудничество в тази област. Макар че срещата бе в приятелска атмосфера, Дел Понте отхвърли искането на Груевски за освобождаване под гаранция на бившия вътрешен министър Любе Бошковски и на служителя на службите за сигурност Йохан Тарчуловски, които са обвинени във военни престъпления, свързани с междуетническия конфликт от 2001 г. в Македония. Дел Понте също така отхвърли искане за прехвърляне на четири дела в Македония с аргумента, че местните съдилища още не са готови да се справят с тях. (Макфакс, МИА, А1 ТВ - 14/09/06)
