Силите за сигурност на БиХ арестуваха двама заподозрени в извършването на военни престъпления 
					17/04/2007
					 
						САРАЕВО, Босна и Херцеговина (БиХ) -- Държавната агенция за разследване и охрана е арестувала двама босненски мюсюлмани, заподозрени във военни престъпления срещу босненски хървати. В понеделник (16 април на две различни места в Централна Босна бяха арестувани Сенад Даутович (на 47 г.) и Енес Хаджич (на 44 г.). Те са обвинени в извършването на престъпления срещу цивилни в град Бугойно между 1992 и 1994 г. 
						Други новини – В понеделник сараевският съд за военни престъпления осъди босненски сърбин на пет години и половина затвор за многократно изнасилване на жена мюсюлманка по време на конфликта от 1992–1995 г. Радмило Вукович бе признат за виновен в извършването на военни престъпления срещу цивилни във Фоча през 1992 г. Съдът не наложи задължителната десетгодишна присъда, тъй като прие наличието на смекчаващи вината обстоятелства, включително интимни отношения между Вукович и неговата жертва преди войната. (Дневни Аваз, Независне Новине - 17/04/07; ПБС, РТРС, НТВ Хаят, АП, ЮПИ - 16/04/07)
