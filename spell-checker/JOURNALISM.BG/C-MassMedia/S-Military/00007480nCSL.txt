Босненски сърбин, заподозрян във военни престъпления, се предава
01/07/2003
 
БЕЛГРАД, Сърбия-Черна Гора -- Човекът, за когото се твърди, че е бил командир на позорния пленнически лагер Омарска по време на войната в Босна и Херцеговина в периода 1992-1995 година, се предаде на сръбската полиция в понеделник (30 юни). Вътрешното министерство съобщи, че босненският сърбин Желко Меакич е задържан, докато приключи процедурата по екстрадирането му, която в крайна сметка ще разчисти пътя за започване на процес срещу него в Международния трибунал за военни престъпления. Меакич бе обвинен през 1995 година. Предполага се, че около 3,000 мюсюлмани и хървати са били задържани в лагера Омарска през 1992 година. Реформисткото сръбско правителство вече е предало от май досега в Хага трима заподозрени във военни престъпления. Четвърти обвинен, бившият полковник Веселин Шливанчанин, бе арестуван през юни и е в очакване да приключи процедурата по екстрадицията. (АП, Ройтърс, АФп, Си Ен Ен, Фонет, Б92, Бета - 30/06/03)
