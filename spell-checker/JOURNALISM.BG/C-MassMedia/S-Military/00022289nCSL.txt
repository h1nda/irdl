Началник-щабовете на армиите от Югоизточна Европа заявиха, че военното сътрудничество е необходимо за укрепване на регионалната сигурност
					19/04/2007
					 
						СОЛУН, Гърция – Началник-щабовете на армиите на страните от Югоизточна Европа се договориха в сряда (18 април) в Солун да засилят военното сътрудничество между своите институции като средство за укрепване на взаимното доверие и регионалната сигурност. Срещата на високо равнище е първа по рода си. Присъстваха и високопоставени представители на ЕС и НАТО. Участниците решиха да се сформират сили със специално предназначение, за да се отработят конкретни форми на сътрудничество в различни области. (Нафтемпорики - 19/04/07; АНА-МПА, ТАНЮГ - 18/04/07)
