Посланикът на САЩ по въпросите на военните престъпления заявява, че Караджич и Младич трябва да бъдат изправени пред съда 
					03/01/2007
					 
						САРАЕВО, Босна и Херцеговина (БиХ) -- Радован Караджич и Ратко Младич ще бъдат изправени пред съда щом бъдат заловени, заяви в интервю, публикувано във вторник (2 януари) американският посланик със специални правомощия по въпросите на военните престъпления. Ако двамата укриващи се от правосъдието бъдат открити преди 2010 г., Трибуналът на ООН ще продължи да действа, докато се гледат техните дела, заяви Клинт Уилямсън. Но ако те бъдат заловени след тази дата друг международен орган ще трябва да ги съди, добави той. Според сегашния график, трибуналът трябва да приключи с всички дела до 2008 г. и с обжалванията до 2010 г..
						"Единственото абсолютно неприемливо обстоятелство за правителството на Съединените щати е те да бъдат съдени например в Белград, т.е. от местни съдилища, обясни Уилямсън. (AП, ПБС БиХ, Бета, Б92 - 02/01/07)
