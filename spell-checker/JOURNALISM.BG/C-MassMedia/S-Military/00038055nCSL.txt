Сърбия арестува босненски сърбин, издирван за военни престъпления от Хърватия 
					05/04/2011
					
						БЕЛГРАД, Сърбия -- В понеделник (4 април) полицията арестува военновременния кмет на босненския град Требине, Божидар Вучуревич въз основа на заповед за арест по обвинения във военни престъпления, издадена от Хърватия. Вучуревич е бил задържан на ГКПП на босненско-сръбската граница. Съдия в Шабац е постановил задържането му в ареста за 18 дена в очакване на екстрадирането. Вучуревич, който помогна и за създаването на Сръбската демократическа партия (СДП), се издирва от Загреб за военни престъпления срещу цивилни, извършени по време на обстрела на Дубровник през 1991 г. СДП поиска от Сърбия незабавно да освободи Вучуревич. (РТС, Танюг, Бета, Б92 - 04/04/11)
