Висши военни от армиите на страните, подписали Адриатическата Харта се срещат в Охрид
		26/09/2005
		 
			Охрид, Македония --Двудневна среща на висши военни на страните, подписали Адриатическата Харта - Албания, Хърватия и Македония бе насрочена за понеделник (26 септември) в Охрид. Освен тримата високопоставени военни - генерал Пелумб Казими от Албания, Йосип Лукич от Хърватия и Мирослав Стояновски от Македония в срещата ще участват и техни колеги от Босна и Херцеговина, България, Сърбия и Черна гора, както и високопоставени представители на САЩ и НАТО. Преди срещата, министрите на отбраната на Албания и Македония се срещнаха в Охрид в неделя и се споразумяха да продължат двустранното сътрудничество в отбранителния сектор. (Телма, ТВ, РТС, Макфакс - 26/09/05; A1 TV - 25/09/05)
