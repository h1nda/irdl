Според НАТО и ЕС евроатлантическата интеграция на БиХ зависи от сътрудничеството по военните престъпления 
					08/02/2005
					 
						БРЮКСЕЛ, Белгия -- Висши представители на НАТО и ЕС повториха по време на свои разговори с босненския премиер Аднан Терзич в понеделник (7 февруари), че пълноценното сътрудничество с Трибунала на ООН за военни престъпления остава главно условие за ускоряване на евроатлантическата интеграция. Терзич, който започна тридневно посещение в белгийската столица, проведе разговори с Генералния секретар на НАТО Яп де Хооп Схефер, върховния представител на ЕС по сигурността Хавиер Солана и с членове на Североатлантическия съвет. 
						Междувременно в Република Сръбска (РС) сръбската Партия за демократичен прогрес отново поиска президентът на РС Драган Чавич да свика среща на основните партии, където да се обсъди продължаващата правителствена криза. Оставките в правителството, предизвикани от международните санкции през декември, засегнаха правителствата както на РС, така и на БиХ. (Независне новине, Дневни аваз - 08/02/05; Фена, РТРС, ПБС БиХ, НТВ Хаят, уеб сайт на СЕ - 07/02/05)
