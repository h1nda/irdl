Белград обещава да възобнови сътрудничеството си по военните престъпления
30/06/2004
 
БЕЛГРАД, Сърбия-Черна Гора -- Федералният министър за човешките права Расим Ляич заяви във вторник (29 юни), че сътрудничеството с Трибунала на ООН за военни престъпления ще бъде възобновено. "Факт е, че имаше прекъсване. по простата причина, че се проведе втори тур на изборите в Сърбия," каза той, допълвайки, че сътрудничеството ще включва и прехвърляне на обвинени лица в Хага. Главният прокурор на ООН за военните престъпления Карла дел Понте многократно е заявявала, че всички разследвания ще бъдат приключени до края на годината, което ще доведе до издаване на още шест обвинителни акта срещу 11 лица. Тя посочи, че някои от тях ще бъдат съдени заедно като съ-обвиняеми. (Б92, Танюг - 29/06/04)
