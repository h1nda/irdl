Според Ляич Младич се е укривал в сръбски военни бази и апартаменти в продължение на три години
					12/08/2008
					 
						БЕЛГРАД, Сърбия -- Между юни 2002 г. и декември 2005 г. военнопрестъпникът Ратко Младич се е укривал в три военни бази и в множество апартаменти в Белград, твърди ръководителят на националния съвет на Сърбия за връзки с Трибунала на ООН за военни престъпления Расим Ляич. В интервю от понеделник (11 август) за германското седмично издание “Шпигел” той казва: "За съжаление установихме това много по-късно." Като призна, че не вярва бившият босненски сръбски военен командир някога да се предаде, той призова Младич да направи това за доброто на своята страна. (Блиц, Глас Явности - 12/08/08; B92 - 11/08/08)
