Косово обвини двама бивши членове на АОК във военни престъпления
					20/02/2011
					 
						ПРИЩИНА, Koсово - Специалната прокуратура обвини двама бивши членове на Армията за освобождение на Косово (АОК) във военни престъпления, извършени срещу цивилни лица в лагер в Албания, съобщиха местните медии в събота (19 февруари). Твърди се, че двамата - Хаки Хайдари и Сали Реджепи - са участвали в дейността на АОК през 1999 г. Двама бивши косовски албански командири - Сабит Гечи и Риза Алияа - вече бяха обвинени за изтезания и други престъпления срещу цивилни косовски албанци, задържани в два лагера в Северна Албания. (Koха Диторе, Taнюг - 19/02/11)
