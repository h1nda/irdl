Американски военен представител заяви, че САЩ и НАТО са заинтересовани от сътрудничество със Сърбия
					16/10/2006
					 
						БЕЛГРАД, Сърбия -- Гостуващият ръководител на американската Национална гвардия, генерал-лейтенант Стивън Блум, отново потвърди интереса на САЩ и НАТО към сътрудничество със сръбската армия. По време на разговори в петък (13 октомври) със сръбския заместник началник-щаб на армията, генерал-майор Здравко Понош, Блум подчета, че страната му иска да види създаването на професионална армия в Сърбия. Двамата с Понош окачествиха нивото на сътрудничество между двете страни като най-високото в историята им. (Данас - 14/10/06; Танюг - 13/10/06)
