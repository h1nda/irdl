Съд в БиХ осъди бивш босненски сръбски командир за военни престъпления
					12/03/2008
					 
						САРАЕВО, Босна и Херцеговина (БХ) -- Във вторник (11 март) съдът за военни престъпления обяви присъдата срещу бившия босненски сръбски военен командир Момир Савич във връзка с убийства, изтезания и други нехуманни действия срещу мюсюлмани в източния град Вишеград през 1992 г. Съдът реши, че Савич заедно с други сръбски войници е екзекутирал цивилни мюсюлмани през май 1992 г. Той беше арестуван миналия декември.
						Също във вторник полицията на БиХ претърси домовете на Небойша Чавич и Ратко Лопатич в бившата крепост на босненските сърби Пале. И двама са служили като охранители на бившия босненски сръбски лидер Радован Караджич, който се укрива вече 12 години. (Независне Новине - 12/03/08; РТРС, НТВ Хаят, ФЕНА, Ройтерс, АП, Гласът на Америка - 11/03/08)
