Башбуг зае най-висшия военен пост в Турция
					29/08/2008
					 
						АНКАРА, Турция – Генерал Илкер Башбуг официално встъпи в длъжност в четвъртък (28 август) като началник на генералния щаб на турската армия на мястото на генерал Яшар Буюканът. Висшият военен съвет назначи Башбуг по-рано този месец. На официалната церемония по предаването на поста и Башбуг, и Буюканът предупредиха за заплахите срещу секуларизма и подчертаха важността на борбата срещу тероризма, предадоха местните медии. Башбуг обеща, че операциите срещу членовете на терористичната Кюрдска работническа партия ще продължат както в Турция, така и в Северен Ирак. (Милиет, Джумхуриет, Сабах, Заман, Радикал - 29/08/08; Хюриет, Си Ен Ен Търк, НТВ, Анадолска информационна агенция - 28/08/08)
