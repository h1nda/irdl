Съветът на ЕС: "За ратифицирането на ССА със Сърбия е необходимо пълно съдействие по въпросите на военните престъпления"
					09/12/2008
					 
						БЕЛГРАД, Сърбия -- Съветът на министрите на ЕС заяви в понеделник (8 декември), че въпреки че Сърбия е отбелязала напредък в сътрудничеството с Трибунала за военни престъпления в Хага, е необходимо пълното й сътрудничество за ратифициране на Споразумението й за стабилизация и асоцииране (ССА). Холандия настоява, че няма да позволи по-тясно интегриране, докато укриващият се Ратко Младич не бъде арестуван и изправен пред съда в Хага, и че ако е необходимо, тя ще използва правото си на вето. Сърбия се надява да получи официален статут на кандидат-член на ЕС догодина. (Бета, Б92, Блиц - 08/12/08)
