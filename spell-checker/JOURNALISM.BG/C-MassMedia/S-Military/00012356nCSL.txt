Представители на Подгорица обсъждат завръщане във Федералния съвет за сътрудничество по военните престъпления 
					19/10/2004
					 
						ПОДГОРИЦА, Сърбия-Черна Гора -- Завръщането на черногорските представители в Националния съвет на Сърбия-Черна Гора за сътрудничество с Трибунала на ООН за военни престъпления зависи от изхода на срещата на ръководството на държавния съюз, посочи заместник-външният министър на Черна Гора и член на този съвет Предраг Бошкович. В интервю за белградския всекидневник Новости от вторник (19 октомври) Бошкович казва, че Подгорица ще вземе решение по въпроса, ако консултациите, насрочени от президента на Сърбия-Черна Гора Светозар Марович с президентите и премиерите на двете републики, доведат до твърда договореност по европейската перспектива за държавния съюз. 
						Други новини: Делегация от МО на Сърбия-Черна гора е на петдневно посещение в САЩ. Междувременно Комисията по отбрана към парламента на Сърбия-Черна Гора прие стратегия за федералната отбрана в понеделник, проправяйки пътя към реформи във военния сектор (Танюг - 19/10/04; Танюг - 18/10/04)
