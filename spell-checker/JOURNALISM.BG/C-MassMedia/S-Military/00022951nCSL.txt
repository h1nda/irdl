Дел Понте отбеляза напредъка на Сърбия в сътрудничеството по въпросите на военните престъпления и каза, че всички бегълци трябва да бъдат изправени пред правосъдието
					19/06/2007
					 
						НЮ ЙОРК, Съединени щати -- В понеделник (18 юни) главният прокурор на Трибунала на ООН за военни престъпления представи своя редовен доклад за напредъка пред Съвета за сигурност на ООН, като отбеляза общия напредък в сътрудничеството на Сърбия, но повтори, че всички бегълци трябва да бъдат изправени пред правосъдието. По-положителният тон на нейния доклад се дължи на неотдавнашните арести на двама обвиняеми, Здравко Толимир и Властимир Джорджевич. Дел Понте каза, че други четирима са в Сърбия или в обсега на властите в Белград.
						В обръщение към Съвета за сигурност председателят на Хагския трибунал Фаусто Покар каза, че процесът на сътрудничество от страна на Сърбия е достигнал критичен етап, тъй като се очаква Трибуналът да приключи своята работа през 2010 г. (Уебсайт на МНСБЮ, Уебсайт на ООН, Танюг, РТС, ПБС БиХ - 18/06/07)
