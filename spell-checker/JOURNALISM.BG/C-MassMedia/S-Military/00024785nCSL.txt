Сръбските прокурори за военни престъпления свалиха обвиненията срещу бивш офицер от ЮНА
					06/12/2007
					 
						БЕЛГРАД, Сърбия -- В сряда (5 декември) прокурорът за военни престъпления свали обвиненията срещу офицера в оставка от Югославската народна армия (ЮНА) Владимир Ковачевич, известен под прякора "Рамбо", който е обвинен в извършването на военни престъпления срещу цивилни граждани в Дубровник през декември 1991 г. Двама цивилни граждани загинаха и трима бяха ранени при едно от нападенията. Ковачевич бе обявен за неспособен да участва в съдебен процес поради умствено разстройство. Неговото дело бе прехвърлено за разглеждане в сръбски съдилища, след като той бе обявен за неспособен да участва в съдебен процес от експерти на Трибунала за военни престъпления в Хага. (Блиц, РТС, Б92 - 06/12/07; Танюг, АП - 05/12/07)
