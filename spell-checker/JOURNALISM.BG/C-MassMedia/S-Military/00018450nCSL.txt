Хърватски прокурори искат сваляне на имунитета на депутат от ХДС, заподозрян във военни престъпления
					03/05/2006
					 
						ЗАГРЕБ, Хърватия -- Говорителката на Главната прокуратура Мартина Михордин потвърди във вторник (2 май), че службата й е поискала сваляне на парламентарния имунитет на Бранимир Главаш. Председателят на парламента Владимир Шекс заяви, че прокурорите са поискали от него да одобри започването на наказателно производство срещу депутата, за когото се твърди, че е следствен за престъпления срещу цивилни сръбски граждани в Осиек през 1991 г. Главаш отрича обвиненията. (Вечерни Лист - 03/05/06; ХИНА, index.hr - 02/05/06)
