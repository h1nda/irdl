Военните маневри "Съюзническо действие-2003" започват в Истанбул
10/11/2003
 
ИСТАНБУЛ, Турция-- "Съюзническо действие-2003 " започна в неделя (9 ноември) с участието на 34 страни: 17 държави членки на НАТО и 17 членки на Програмата "Партньорство за мир". Симулационното учение в Турския културен център за командване на военните академии ще продължи до 18 ноември и ще се съсредоточи върху концепцията за сили за съвместни операции и върху съответно обучение за тях.
Други новини: държавният министър Курсат Тюзмен заяви в неделя, че Турция планира да въведе най-съвременна система за митнически контрол. Очаква се тази система да улесни легалната търговия и трансграничното сътрудничество и същевременно борбата срещу нелегалния трафик на хора, оръжия, наркотици и други забранени вещества. (Анадолската агенция, ТРТ 2 - 09/11/03)
