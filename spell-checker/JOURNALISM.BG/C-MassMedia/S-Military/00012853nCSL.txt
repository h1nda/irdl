Шефът на босненската сръбска полиция подава оставка след обвинения, че пречи на залавянето на заподозрени във военни престъпления
					03/12/2004
					 
						БАНЯ ЛУКА, Босна и Херцеговина (БиХ) --Шефът на босненско-сръбската полиция Радомир Негуш подаде оставка в четвъртък (2 декември), след като бе обвинен, че пречи на усилията за залавяне на заподозрени във военни престъпления. Вътрешният министър на Република Сръбска Дарко Матияшевич наскоро заяви, че Негуш се опитва да пречи на сътрудничеството с Трибунала на ООН. 
						Други новини: Матияшевич заяви в четвъртък, че босненско-сръбската полиция е провела неуспешна операция за задържане на Любомир Боровчанин, заподозрян, обвинен във връзка с клането в Сребреница през 1995 г. 
						Главният прокурор на ООН Карла дел Понте каза по време на посещение в Сараево в четвъртък, че новият боненски съд за военни престъпления трябва да проведе първия си процес в началото на януари. Тя каза, че Трибуналът на ООН възнамерява да прехвърли доста дела на босненския съд. (Независне новине - 03/12/04; Ройтерс, AФП, ФЕНA - 02/12/04)
