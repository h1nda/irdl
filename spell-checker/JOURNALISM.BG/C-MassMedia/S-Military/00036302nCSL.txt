Босненски сръбски полицейски служители ще отговарят по обвинения във военни престъпления 
					08/10/2010
					 
						САРАЕВО, Босна и Херцеговина (БиХ) -- В четвъртък (7 октомври) държавната прокуратура в Сараево повдигна обвинения срещу четирима настоящи босненски сръбски полицейски служители за масови убийства, задържания и изтезания на мюсюлмани в източната част на БиХ по време на конфликта от 1992-1995 г. Милан Перич, на 49 г., Спасое Додер, на 49 г., Предраг Терзич, на 41 г., и Александър Церовина, на 39 г., са заподозрени във военни престъпления, извършени близо до източния град Калиновик. (Радио Свободна Европа, Вечерне Новости - 07/10/10)
