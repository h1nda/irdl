Висшият военен съвет на Турция уволни 17 офицери за проислямистка дейност и за нарушения
					06/08/2006
					 
						АНКАРА, Турция – Висшият военен съвет на Турция реши да освободи 17 офицери от армията, обвинени в проислямистка дейност или в нарушаване на дисциплината в армията. В края на годишната си тридневна сесия в четвъртък (3 август) Съветът също реши да повиши 32 генерали и адмирали, както и 47 офицери с по-низш ранг. 
						Други новини – Кюрдска екстремистка групировка, която се нарича “Ястреби на свободата на Кюрдистан” (ТАК) пое отговорността за две бомбени експлозии в южния град Адана в петък, при които бяха ранени 17 души, включително осем офицери от полицията. Смята се, че ТАК е свързана с терористичната организация “Работническа партия на Кюрдистан”. (Радикал, Сабах, Заман - 05/08/06; НТВ, AФП, Джихан - 04/08/06)
