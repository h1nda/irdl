Бивш офицер от армията на РС бе арестуван в Белград по обвинения, че е помагал на Младич
					09/02/2006
					 
						БЕЛГРАД, Сърбия и Черна гора -- Бившият офицер от армията на Република Сръбска Саша Бадняр бе арестуван в Белград по обвинения, че е помагал на издирвания за военни престъпления Ратко Младич да се укрива. В сряда (8 февруари) адвокатът му потвърди, че Бадняр е бил задържан по-рано през седмицата. Бившият офицер от РС Йово Джого бе арестуван в Сърбия по подобни обвинения по-рано този месец. 
						Също в сряда Държавната агенция за разследване и охрана на БиХ задържа родения в Мароко Саид Омер Атмани, на 40 г., по заповед на Министерството на сигурността на БиХ. Атмани е получил босненско гражданство по време на вълната от предизвикалите спорове решения за натурализация, взети след края на конфликта в страната. (Политика, Б92, Дневни аваз, Независне новине - 09/02/06; ПБС БиХ - 08/02/06)
