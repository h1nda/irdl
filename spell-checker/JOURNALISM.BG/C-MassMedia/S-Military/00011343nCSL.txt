Сърбия и Черна гора започва процедура по екстрадиция на заподозрените във военни престъпления
02/07/2004
 
БЕЛГРАД, Сърбия и Черна гора -- Федералното външно министерство предаде в местен съд в четвъртък (1 юли) обвинителните актове на трибунала на ООН срещу четирима генерали, давайки начало на процедура, която би могла да доведе до екстрадирането им в Хага. През октомври международната прокуратура издаде обвинителни актове срещу бившите шефове на полицията Сретен Лукич и Властимир Джорджевич, бившия началник на ГЩ Небойша Павкович и генерала в оставка Владимир Лазаревич за военни престъпления срещу етнически албанци по време на конфликта в Косово през 1999 г. Докато сръбско-черногорският президент Светозар Марович и външният министър Вук Драшкович публично подкрепиха решението от четвъртък, представител на социалистите заяви, че неговата партия ще оттегли подкрепата си за кабинета на сръбския президент Воислав Кощуница в скучай че четиримата генерали бъдат изпратени в Хага. (Ню Йорк таймс, Ройтерс, AП, AФП, Б92 - 01/07/04)
