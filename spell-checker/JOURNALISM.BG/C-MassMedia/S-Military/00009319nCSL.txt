Армията на Сърбия и Черна гора потвърждава желанието си да участва в мироопазваща мисия в Афганистан
12/12/2003
 
ПОДГОРИЦА, Сърбия и Черна гора -- Около 180 войници от армията на Сърбия и Черна гора са проявили интерес да участват в мироопазващата мисия в Афганистан, като сред тях са и войници от Корпуса на Подгорица на федералната армия, както съобщи командващият на корпуса Чедо Маринович. Неговият коментар, направен в четвъртък (11 декември), бе в отговор на съобщения в медиите, че 400 от войниците от Корпуса на Подгорица са проявили интерес. Правителството не е взело решение да изпрати армейски части, защото все още оценява какъв е интересът сред военнослужещите към подобно участие. (Б92 - 11/12/03)
