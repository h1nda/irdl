Задълбочава се спорът между турския кабинет и военните относно Ирак
					02/03/2007
					 
						АНКАРА, Турция -- Спорът между кабинета и военните се задълбочи в четвъртък (1 март), след изказвания, които потвърдиха сериозните различия по политиката на Турция спрямо Ирак. В интервю за "Си Ен Ен Търк" премиерът Реджеп Тайип Ердоган порица неотдавнашните изказвания на началника на ГЩ генерал Яшар Буюканът, в които той обвини иракските кюрдски лидери, че помагат на турските кюрдски бойци да се укриват в Северен Ирак. Буюканът отхвърли възможността за всякакви контакти с тях. Ердоган подчерта, че това може да е личното мнение на Буюканът, но подобни външнополитически въпроси са от компетенциите на кабинета. Малко след интервюто с Ердоган обаче генералният щаб публикува съобщение за пресата, подкрепящо позицията на Буюканът.
						Други новини -- В четвъртък външното министерство публикува декларация, в която протестира срещу споразумението за военно сътрудничество, което Франция и Кипър подписаха по-рано тази седмица. Анкара заяви, че то само ще навреди на усилията за обединяване на Кипър. (Заман, Търкиш Дейли Нюз - 02/03/07; НТВ, Ройтерс, Стратфорт, АП - 01/03/07)
