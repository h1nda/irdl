Паси каза, че НАТО е избрала три възможни военни бази в България 
					23/09/2005
					 
						СОФИЯ, България -- НАТО е избрала полигона в Ново село, летището в Безмер и Пристанище Бургас като свои възможни бази в страната и преговорите са започнали, каза Соломон Паси, който доскоро бе външен министър, а сега е председател на парламентарната комисия по външна политика. В четвъртък (22 септември) той каза още, че ако бъде постигнато споразумение, от 2000 до 3000 американски военнослужещи ще бъдат разположени в страната. Паси добави, че се очаква военна делегация на НАТО да посети България в началото на октомври, за да продължи преговорите с новото правителство. (News.bg, Novinite.com - 22/09/05)
