Сърбия и Черна гора и Турция подписаха програма за военно сътрудничество през 2006 г.
					20/03/2006
					 
						БЕЛГРАД, Сърбия и Черна гора -- Сърбия и Черна гора и Турция подписаха в петък (17 март) програма за двустранно военно сътрудничество през 2006 г. Представители на министерствата на отбраната на двете страни подписаха документа в Белград. Той предвижда засилен обмен на информация и експертен опит в различни сфери, както и сътрудничество между институтите за военна история в Турция и Сърбия и Черна гора. (Танюг - 17/03/06)
