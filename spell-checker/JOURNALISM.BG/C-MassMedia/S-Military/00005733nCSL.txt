В Канада е арестуван сърбин, обвинен във военни престъпления
22/01/2003
 
ТОРОНТО, Канада -- Във вторник (21 януари) полицията съобщи, че е арестувала бивш сръбски полицай, издирван за военни престъпления. Двадесет и седем годишният Деян Демирович е бил задържан пред дома му в Уиндзор, Онтарио. В Сърбия срещу него е заведено дело за убийствата на поне седем етнически албанци в Подуево през 1999 г. Според представител на канадските имиграционни власти, арестът е доказателство, че Канада е решена да не дава убежище на престъпници. (AП, AФП - 21/01/03)
