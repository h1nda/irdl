Останките на 277 жертви на военни престъпления бяха открити в масов гроб в Бръчко
					13/12/2006
					 
						БРЪЧКО, Босна и Херцеговина (БиХ) -- Останките на 277 души бяха открити в масов гроб в северен квартал на Бръчко, според съобщение от вторник (12 декември) на Комисията за изчезнали лица на Федерация БиХ. Изглежда, че жертвите са били босненски и хърватски военнопленници от Бръчко, избити в самото начало на конфликта в БиХ. Съдебните експерти намериха части от документи, принадлежащи на босненци, изчезнали през пролетта на 1992 г. 
						Други новини -- Босненската преса предаде в сряда, че властите са арестували по-рано тази седмица 19 босненски сърби в няколко американски града. Според американското списание "Нюздей" се предполага, че задържаните са били членове на Армията на Република Сръбска и може да са участвали в клането в Сребреница през 1995 г. (Дневни Аваз, Независне Новине, Pincom.info - 13/12/06; НТВ Хаят - 12/12/06)
