Според американски дипломат статутът на Косово няма да бъде обвързан със сътрудничество по военните престъпления 
					09/02/2005
					 
						НИШ, Сърбия-Черна Гора -- Американският посланик в Сърбия-Черна Гора Майкъл Полт каза във вторник (8 февруари), че въпросите за сътрудничеството на федералния съюз с Хагския трибунал и решението по статута на Косово не са свързани. Той отхвърли неотдавнашни твърдения в пресата, че отказът на Белград да сътрудничи с Трибунала застрашава сръбската позиция по време на бъдещите преговори по Косово. Полт бе в Ниш, за да участва в конференция, посветена на южна Сърбия. 
						Други новини от вторник: Бомба избухна под колата на умерения косовски сръбски политик Оливер Иванович, нанасяйки щети на автомобила, но без да причини наранявания. Иванович бе един от малкото местни лидери, които се противопоставиха на призивите на хардлайнерите за бойкот на проведените наскоро избори в провинцията. (Данас - 09/02/05; Taнюг,ФоНет, Бета, Б92, Ройтерс - 08/02/05)
