Полицията на РС съобщи, че Жуплянин е в Черна гора, а Младич е под закрилата на висши сръбски военни
					17/11/2005
					 
						САРАЕВО, Босна и Херцеговина (БиХ) -- Според информация, събрана от министерството на вътрешните работи на Република Сръбска (РС), обвиненият във военни престъпления Стоян Жуплянин се укрива в Черна гора, а Ратко Младич все още е под закрилата на висши офицери от армиите на РС и Сърбия и Черна гора. В свое изказване в сряда (16 ноември) началникът на полицията в РС Драгомир Андан каза, че се надява Младич да бъде задържан и екстрадиран в трибунала за военни престъпления в Хага до края на тази година. 
						В Белград сръбският президент Борис Тадич излезе в сряда с изявление, в което се казва, че според сведения на разузнаването Младич се укрива някъде в горите по границите на Сърбия. (РТС, Блиц - 17/11/05; Фена, Танюг - 16/11/05)
