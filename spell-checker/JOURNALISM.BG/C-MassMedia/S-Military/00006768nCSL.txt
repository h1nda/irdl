Ашдаун отправя предупреждение към всички, за които има данни, че помагат на лица, издирвани за военни престъпления
30/04/2003
 
БАНЯ ЛУКА Босна и Херцеговина (БиХ) -- Пади Ашдаун, най-висшият представител на международната общност в БиХ, предупреди, че ще бъдат приложени строги мерки спрямо онези, които помагат на издирвани за военни престъпления да избегнат правосъдието. Той заяви пред Парламента на Република Сръбска във вторник (29 април), че такива хора " рискуват да им бъде отнета свободата на пътуване, да им бъдат закрити банковите сметки, да бъде разследван техният бизнес и да бъдат отстранени от работа... Никой, бил той на висок или нисък пост, няма да бъде изключен от тази мярка, ако подкрепя военнопрестъпници." Ашдаун заяви пред законодателите, че е дошло време за настъпление на властите срещу организираната престъпност. Премиерът на Босна и Херцеговина Драган Микеревич пое ангажимент във вторник, че страната му ще започне да конфискува имущество, придобито от престъпни групировки.
Други новини: във вторник правителството на БиХ прие законопроект за подобряване на състоянието на сигурността в страната. Документът подчертава нуждата от изработване на общодържавни стратегии за борба срещу престъпността, тероризма и трафика на хора. (Източници на СВП - 30/04/03; АФП, ПБС БиХ, НТВ Хаят, РТРС - 29/04/03)
