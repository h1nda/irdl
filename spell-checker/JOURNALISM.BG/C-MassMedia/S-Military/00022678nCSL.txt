Турският премиер Ердоган заяви, че ще подкрепи искането на военните за операция в Ирак
					25/05/2007
					 
						АНКАРА, Турция -- В изявление пред журналисти в четвъртък (24 май) премиерът Реджеп Тайип Ердоган потвърди подкрепата на правителството за военните, ако решат да проведат трансгранична операция срещу терористичната Кюрдистанска работническа партия (ПКК) в Северен Ирак. Ердоган заяви, че е уверен, че Парламентът също ще го подкрепи, особено след бомбения атентат в Анкара във вторник, при който бяха убити шест души и ранени - 100.
						Също в четвъртък турското Външно министерство призова иракските власти да вземат мерки срещу ПКК. "Очакваме спешни и решителни мерки", се казва в изявление на Министерството. Въпреки че ПКК не пое отговорност за взрива в търговския център, турското правителство е убедено, че има връзка.
						Други новини -- В четвъртък турски съд оправда девет активисти за човешки права и журналисти, включително кореспондент на Ройтерс, обвинени, че са оказвали помощ на ПКК. Заподозрените са били арестувани, докато са отразявали предаването на турски войник през август 2005 г., който е бил държан от терористичната групировка. 
						В петък бунтовниците от ПКК дерейлираха седем вагона на товарен влак близо до град Генц в североизточната провинция Бингол, използвайки бомба с дистанционно управление. Не се съобщава за ранени. (Заман, Хурийет, Милийет, AП, AФП - 25/05/07; AП, Ройтерс - 24/05/07)
