Между Никозия и Анкара възникна спор заради военни учения
					14/10/2007
					 
						НИКОЗИЯ, Кипър -- Военните учения, приключиха в неделя (14 октомври) в Кипър с размяна на обвинения с Анкара. В четвъртък Министерството на външните работи на Турция обвини кипърското правителство, че ескалира напрежението на острова и че застрашава регионалната сигурност с провеждането на широкомащабни военни маневри. В петък Министерството на външните работи на Кипър заяви, че позицията на Анкара е неприемлива. "Всяка страна-членка на международната общност има неотменимото право да провежда военни учения", се казва в изявлението на министерството.
						Също в петък кипърското правителство разкритикува решението на Сирия да открие редовна морска линия до Северен Кипър, окачествявайки го като неетичен и по никакъв начин не улесняващ усилията за разрешаване на различията между Никозия и Дамаск. Северен Кипър е признат само от Анкара. (Политис, Фокус, КНА, Филефтерос, Ню Анатолиън - 12/10/07)
