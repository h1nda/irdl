Специална институция за военните престъпления ще започне да функционира в БиХ в началото на март
					27/02/2005
					 
						САРАЕВО, Босна и Херцеговина (БиХ) -- Върховният представител Пади Ашдаун каза пред репортери в петък (25 февруари), че страната е готова да проведе самостоятелно съдебни процеси по военните престъпления. Нов Съвет за военните престъпления трябва да започне работа в Сараево на 9 март, като на церемонията по откриването се очаква да присъства главният прокурор на ООН по военните престъпления Карла дел Понте. Ашдаун похвали БиХ за това, че е преодоляла "значителен рубеж по пътя на суверенната държавност", но повтори призива си към правителството на Република Сръбска да демонстрира пълно сътрудничество с трибунала. (AП, Би Би Си, АФП, Ройтерс, Източници на СВП - 26/02/05; Фена, ПБС БиХ - 25/02/05)
