Румъния ще изтегли своите военни части от Ирак до една или две години
					08/08/2008
					 
						БУКУРЕЩ, Румъния -- Министърът на отбраната Теодор Мелескану съобщи в четвъртък (7 август), че Румъния ще започне да изтегля своите войници от Ирак до една или две години. Той добави, че Букурещ иска да започне преговори за съкращаване на военното си присъствие в Ирак възможно най-скоро. Тези една или две години ще позволят на иракските сили да поемат постепенно дейностите по опазване на сигурността. Румъния има около 600 военнослужещи в Ирак, най-вече в южната част на страната, които са под британско командване. (Евениментул зилеи, Адевърул - 08/08/08; Агерпрес, Реалитатя ТВ - 07/08/08)
