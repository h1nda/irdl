Йозкок каза, че започването на военна операция в Северен Ирак изисква политическо решение 
					02/08/2007
					 
						АНКАРА, Турция -- Бившят началник на турския генерален щаб генерал Хилми Йозкок каза в сряда (1 август), че всяко решение за започване на военни операции в Северен Ирак зависи от правителството. Йозкок каза, че макар да има свое собствено мнение, трябва да се вземат под внимание всички гледни точки. Турция твърди, че терористи от Кюрдската работническа партия използват бази в Северен Ирак, за да организират нападения в Турция.
						Йозкок отново подчерта позицията на Турция, че трябва да се запази целостта на Ирак. "Един разделен на части Ирак може и да е в нечии интереси, но ще е много опасен за сигурността и благоденствието на региона," каза генералът. (Анадолска информационна агенция, Фокус, РИА Новости, Ройтерс, AП - 1/08/07)
