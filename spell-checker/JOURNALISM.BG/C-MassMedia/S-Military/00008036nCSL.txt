Американски експерти ще проучат възможностите за разполагане на военни бази в България
19/08/2003
 
СТАРА ЗАГОРА, България -- САЩ ще изпратят експерти, които ще проучат възможностите за откриване на военни бази в България, заяви външният министър Соломон Паси в понеделник (18 август). Той добави, че е получил няколко искания от различни общини, включително Варна, Бургас, Плевен, Пловдив и Стара Загора. Някои райони в Родопите също са изразили подобен интерес. Според Паси желанията на местното население ще бъдат отчетени, преди да се вземе окончателно решение за местоположението на базите.
Други новини: български механизиран пехотен взвод се присъедини към международните сили ИСАФ в Афганистан. Подразделението ще бъде под германско командване. (Труд, 24 часа, Дневник - 19/08/03; БТА, БНР, БНТ - 18/08/03)
