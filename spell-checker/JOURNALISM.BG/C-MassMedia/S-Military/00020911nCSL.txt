Заподозрян във военни престъпления направи неуспешен опит да прекрати делото за екстрадирането си от Австралия 
					08/12/2006
					 
						СИДНИ, Австралия – Драган Василкович, гражданин на бивша Югославия, обвинен в извършването на военни престъпления в началото на 90-те години, направи неуспешен опит да прекрати делото за екстрадирането си от Австралия на правни основания. Василкович, с прякор “Капитан Драган”, е обвинен в Хърватия в убийството на военнопленници и издаването на заповеди на подчинените си да извършат тези убийства. 
						Други новини -- Представителката на Трибунала на ООН в Белград Александра Миленов заяви в четвъртък (7 декември), че Трибуналът може да вземе решение за временно освобождаване на обвиняемия Воислав Шешел. Сръбският националистически лидер започна гладна стачка преди почти един месец. (ААП - 08/12/06; Ройтерс, РТС - 07/12/06)
