Съобщения за заговор срещу сръбски прокурор за военни престъпления
					11/09/2008
					 
						БЕЛГРАД, Сърбия -- В сряда (10 септември) сръбският всекидневник "Данас" съобщи, че силите за сигурност в Сърбия и Република Сръбска работят за идентифицирането на членовете на група, която според съобщенията заплашва да убие сръбския прокурор за военни престъпления Владимир Вукчевич. Неговата канцелария неотдавна е получила 40 писма, съдържащи заплахи, според силите за сигурност. 
						Властите разследват също така определени текстове, публикувани в пресата, които може да съдържат закодирани съобщения до укриващите се от съда в Хага и по-специално до Ратко Младич. Според съобщенията посланията дават информация за напредъка на разследването, доколко са се доближили силите за сигурност до Младич и кога той трябва да сменя местонахождението си. Източници от "Данас" заявяват, че платени реклами и разкази, публикувани в някои от вестниците, са основните средства за вързка между Младич и неговата мрежа. (Данас - 11/09/08)
