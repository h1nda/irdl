В Норвегия бе арестуван хърватски сърбин, заподозрян във военни престъпления 
					21/11/2006
					 
						ОСЛО, Норвегия -- Полицията в Осло арестува мъж, издирван за военни престъпления в Хърватия. Дамир Ширета, хърватски гражданин, е обвинен в участие в убийството на 200 пленници във ферма близо до Вуковар още в началото на конфликта от 1991-1995 г. Той бе осъден задочно на 12 години затвор. Хърватия поиска екстрадирането му. Сърбия осъди други 15 бивши участници във военизираните отряди по обвинения, свързани с престъпленията в Овчара.
						Други новини -- Съд в Бостън осъди босненец на повече от пет години затвор за това, че не е разкрил участието си в клането в Сребреница, когато е кандидатствал за бежански статут в Съединените щати. Марко Бошкич бе арестуван през 2004 г. и ще бъде екстрадиран в Босна и Херцеговина, след като излежи присъдата си в Съединените щати. (Вечерни Лист, Норуей Пост - 21/11/06; НРК, AП, ХРТ - 20/11/06)
