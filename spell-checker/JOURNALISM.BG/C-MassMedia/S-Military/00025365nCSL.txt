Турската армия удари 70 цели на ПКК в нова офанзива
					05/02/2008
					 
						АНКАРА, Турция -- Армията потвърди в понеделник (4 февруари), че са били извършени въздушни удари срещу 70 предполагаеми цели на Кюрдската работническа партия (ПКК) в Северен Ирак. В изявление, публикувано на уебсайта на турския генерален щаб, военните заявяват, че са били нанесени удари само срещу цели на ПКК и са положени големи усилия да се гарантира сигурността на цивилните граждани. 
						Във вторник членове на прокюрдската Партия за демократично общество (ПДО) излязоха в Диарбекир на протест срещу въздушните удари. Членовете на ПДО казаха, че ще се качат в планините Габар и Джуди - оперативния регион, обект на нападенията - за да служат като човешки щит. (Заман - 05/02/08; Ройтерс, АФП, Хюриет, АП, Си Ен Ен, НТВ - 04/02/08)
