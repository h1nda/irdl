Процесът за военни престъпления срещу бивш хърватски военен полицай започна в БиХ 
					15/02/2007
					 
						САРАЕВО, Босна и Херцеговина (БиХ) -- Процесът срещу бившия хърватски служител на военната полиция Крешо Лучич, който е обвинен във военни престъпления срещу босненски цивилни граждани, започна в Съда на БиХ в сряда (14 февруари). Лучич, бивш командир на военната полиция към хърватския Съвет за отбрана в Крешево, е обвинен в задържане и изтезаване на босненски цивилни граждани в Крешево, Киселяк, Бушовац и Витез. Първите свидетели трябва да дадат показания следващата седмица. (РТРС, СРНА - 14/02/07)
