САЩ ще инвестират в нови военни бази в България и Румъния
					20/10/2009
					 
						ВАШИНГТОН, Съединени щати -- Пентагонът ще изразходва над 100 милиона долара за построяването на нови военни бази в България и Румъния, след като правителството на президента Барак Обама неотдавна се отказа от плановете за изграждане на противоракетен щит в Източна Европа, съобщи в петък (16 октомври) електронният вестник "Старс енд Страйпс". Полковник Гари Ръс, командващ на Съвместните оперативни сили "Изток", е казал, че базите в Румъния и България са доказателство за силния ангажимент на САЩ в Източна Европа. Построяването на базата в Румъния ще бъде завършено в рамките на следващите няколко месеца, а базата в България ще влезе в експлоатация през 2011 или 2012 г., според "Старс енд Страйпс". (Блиц, Новинар, Фокус - 19/10/09; БТА - 18/10/09; Старс енд Страйпс - 16/10/09)
