Румънският Върховен съвет по отбрана одобри военните ангажименти за 2008 г.
					20/12/2007
					 
						БУКУРЕЩ, Румъния -- Върховният съвет по отбрана одобри в сряда (19 декември) плана на министерството на отбраната за военните ангажименти през 2008 г. Румънските войски ще продължат участието си в мироопазващите мисии на Балканите, в Афганистан и Ирак, в колективните отбранителни операции "Active Endeavour" ("Активно усилие") в Средиземно море, както и във водените от ООН, ОССЕ и от ЕС отделни наблюдателски и мониторингови мисии. 
						Други новини от сряда -- Президентът Траян Бъсеску каза, че Румъния не планира каквито и да било мерки срещу Молдова, която миналата седмица изгони двама румънски дипломати от страната. Молдова ги обвини в извършване на дейности, несъвместими с дипломатическия им статут. Двете страни си разменят остри реплики през изтеклите няколко месеца. (Макфакс, Медиафакс, АФП - 19/12/07; Медиафакс - 18/12/07)
