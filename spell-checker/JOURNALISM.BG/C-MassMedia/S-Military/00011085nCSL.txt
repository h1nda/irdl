В хода са проверки на 900 заподозрени във военни престъпления в съда в Мостар
09/06/2004
 
МОСТАР, Босна и Херцеговина -- Разследванията срещу 900 лица, заподозрени във военни престъпления, са понастоящем в ход в кантоналния съд в Мостар, обяви прокуратурата във вторник (8 юни). Трибуналът на ООН за военни престъпления е одобрил разследванията. Според съдиите в Мостар най-големият проблем произтича от факта, че повечето заподозрени понастоящем живеят в чужбина. По закон, дори и ако са издадени обвинителни актове, хората не могат да бъдат съдени задочно.
Други новини от вторник: Турция подписа споразумение за дарение от 2 млн. щ.д. за подкрепа на протичащите реформи в армията на Федерацията БиХ. Фондовете ще бъдат използвани за модернизиране на въоръжените сили. (Pincom.info, Фена, ПБС БиХ - 08/06/04)
