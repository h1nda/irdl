Хърватия приветства присъдата за военни престъпления срещу Мартич
					13/06/2007
					 
						ЗАГРЕБ, Хърватия -- Лидерите на страната приветстваха във вторник (12 юни) 35-годишната присъда, произнесена в Хага срещу бившия хърватски сръбски лидер Милан Мартич, за убийство, изтезаване и преследване на граждани от несръбски произход в Хърватия. Президентът Стипе Месич каза, че бившият президент на отцепилия се анклав Сръбска Краина заслужава тази присъда, тъй като е бил част от военновременната кампания за етническо прочистване в Хърватия. Министър-председателят Иво Санадер също приветства присъдата, като се позова на смъртоносния обстрел на Загреб през май 1995 г. (Весник, Вечерни лист - 13/06/07; ХРТ, ХИНА, Index.hr - 12/06/07)
