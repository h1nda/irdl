Армията на Бих и ЕУФОР подписаха споразумение за сътрудничество в областта на дейността, свързана с обезвреждането на мини
		18/12/2005
		 
			САРАЕВО, Босна и Херцеговина (БиХ) -- Въоръжените сили на БиХ и ЕУФОР подписаха споразумение в петък (16 декември) за сътрудничество в областта на дейностите, свързани с обезвреждането на мини през 2006 г. Споразумението предвижда обезвреждането на 2 милиона квадратни метра през следващата година или с 40 процента повече в сравнение с 2005 г. 
			Други новини - Ръководителят на правителствената дирекция за интеграция с ЕС на БиХ заяви, че проект на стратегията за процеса ще бъде представен на Министерския съвет на БиХ веднага след новогодишните празници. Говорейки пред репортери след приключването на публичния дебат за стратегията, Осман Топкаджич заяви, че всички предложения, направени по време на дискусиите, проведени в Мостар, Баня Лука, Бръчко и Сараево, ще бъдат включени. (РТРС, ПБС БиХ - 17/12/05; Фена, Източници на СВП - 16/12/05)
