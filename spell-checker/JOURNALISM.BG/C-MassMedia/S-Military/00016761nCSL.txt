Дясната опозиция в Македония настоява за оставката на началник-щаба на армията
					28/11/2005
					 
						СКОПИЕ, Македония -- Дясната опозиционна партия ВМРО-Народна настоя в неделя (27 ноември) за оставката на началника на ГЩ на армията генерал Мирослав Стояновски заради съмненията, свързани с военновременното му минало. Искането бе направено няколко дни, след като в регионалните медии излязоха съобщения, че хърватски прокурори възнамеряват да разследват предполагаемото участие на Стояновски във военните престъпления, извършени във Вуковар през 1991 г. Генералният секретар на ВМРО-Народна Йован Андоновски каза, че проблемът може да застраши стабилността на системата за сигурност в Македония и призова Стояновски да напусне поста.
						Други новини -- В понеделник македонският премиер Владо Бучковски трябваше да се срещне с главния прокурор Александър Пърчевски и с председателя на Държавната комисия за борба с корупцията, Драган Малиновски. Разговорите ще се съсредоточат основно върху сътрудничеството между прокуратурата и комисията, които на практика се игнорират взаимно от месеци. (Макфакс - 28/11/05; Tелма TВ, A1 TВ - 27/11/05)
