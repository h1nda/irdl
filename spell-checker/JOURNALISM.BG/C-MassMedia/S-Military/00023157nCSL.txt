Черна гора обвини осем бивши офицери от югославската армия във военни престъпления
					08/07/2007
					 
						ПОДГОРИЦА, Черна гора -- Прокурори съобщиха в събота (7 юли), че са били повдигнати обвинения срещу осем души, описани само като действащи и от запаса членове на бившата Югославска народна армия, в извършване на престъпления срещу хърватски цивилни лица и военнопленници в затвора Моринье между октомври 1991 и 1992 г.
						Други новини - Американският помощник-държавен секретар Даниел Фрийд пристигна в Черна гора в неделя. Той е най-високопоставеният представител на Държавния департамент, който посещава републиката, след обявяването на независимост миналата година. В понеделник Главният прокурор на ООН за военни престъпления Карла дел Понте се очаква да посети Черна гора, за да участва в разговори с високопоставени държавни служители, преди да се отправи към Босна и Херцеговина и Хърватия. (Антена M, Виести, Макфакс - 08/07/07; РТЧГ - 07/07/07)
