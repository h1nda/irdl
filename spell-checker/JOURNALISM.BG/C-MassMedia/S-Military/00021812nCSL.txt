Атина осъди видеозапис, показващ предполагаеми антиалбански настроения в армията 
					06/03/2007
					 
						ТИРАНА, Албания – Гръцкото министерство на отбраната, генералният щаб на гръцката армия и гръцкото посолство в Тирана осъдиха в понеделник (5 март) видеоматериал, появил си в Интернет в края на миналата седмица, който показва гръцки войници, пеещи песен с обидни квалификации по отношение на албанците и турците. Официални лица в Тирана квалифицираха това като „неприемливо, осъдително и скандално” държание, докато гръцките власти твърдят, че това не отразява "чувствата на гръцкия народ” към неговите съседи. Случаят предизвика инцидент в понеделник, когато двама души бяха задържани от полицията в албанския град Фиер заради това, че, както се твърди, са запалили и изгорили гръцко национално знаме.
						Други новини -- В понеделник управляващата в Албания Демократическа партия официално номинира един от висшите членове на ръководството на партията, Бамир Топи, за свой кандидат за президент. Мандатът на заемащия понастоящем длъжността Алфред Мойсиу изтича през юни. (Албейниън Нюз, Нафтемпорики - 06/03/07; Фокус, Макфакс - 05/03/07)
