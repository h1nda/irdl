Трима членове на ПКК бяха убити при сблъсъци с турската армия
					15/10/2010
					 
						АНКАРА, Tурция -- Трима кюрдски бунтовници бяха убити при сблъсъци в четвъртък (14 октомври) с турските сили за сигурност близо до югоизточната провинция Тунчели. Армията започна операция срещу членове на обявената извън закона терористична Кюрдска работническа партия (ПКК) в сряда, след като двама войници и един кюрдски бунтовник бяха убити. Сблъсъкът избухнал, когато бунтовницити открили огън срещу войници, които ги призовавали да се предадат. Силите за сигурност твърдят, че операцията продължава. Боевете продължават въпреки едностранно обявеното спиране на огъна от ПКК през август и продължаването му с един месец в края на септември. (Ройтерс, Aнадолска информационна агенция, Уърълд Бюлетин - 14/10/10)
