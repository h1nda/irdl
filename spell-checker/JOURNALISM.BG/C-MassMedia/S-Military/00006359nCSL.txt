Хагският трибунал представи становище за 115 дела срещу мюсюлмани, обвинени във военни престъпления
23/03/2003
 
САРАЕВО, Босна и Херцеговина (БиХ) -- В петък (21 март) трибуналът на ООН за военни престъпления представи пред Министерството на правосъдието на Федерация БиХ становището си за 115 дела за военни престъпления. Случаите са изпратени на трибунала от местния съд в Мостар и включват босненски мюсюлмани, обвинени в престъпления срещу човечеството по време на войната през 1992-1995 г. Хагският съд намери достатъчно доказателства за продължаване само на едно от делата. Други пет са поставени в категория В, което означава, че в момента няма достатъчно доказателства за повдигане на обвинения. (СРНА - 21/03/03)
