Обвиненият във военни престъпления Харадинай бе временно пуснат на свобода
					04/10/2007
					 
						ХАГА, Холандия -- Бившият министър-председател на Косово Рамуш Харадинай, срещу когото се води процес в Трибунала за военни престъпления в Хага, бе временно пуснат на свобода в сряда (3 октомври), за да присъства на погребението на свой млад племенник, загинал в автомобилна катастрофа. Харадинай, бивш командир от "Армията за освобождение на Косово", трябва да се върне в съда в понеделник. Дотогава той трябва да избягва контакти с политици и с медиите. Той е обвинен в престъпления, извършени през 1998 г. срещу сърби и негови сънародници - етнически албанци. (РТК, РСЕ, Телеграфи, Balkanweb, Танюг, A1, Макфакс, МИА, Index.hr, Б92, Бета, АП, ДПА - 03/10/07)
