Представител на ОССЕ заяви, че БиХ трябва да съкрати армията си наполовина
30/05/2003
 
САРАЕВО, Босна и Херцеговина (БиХ) -- ОССЕ счита, че БиХ трябва да съкрати броя на войниците във въоръжените си сили наполовина, заяви говорителят на ОССЕ Урдур Гунарсдотир в четвъртък (29 май). БиХ не може повече да си позволи да издържа големи въоръжени сили, тъй като целият военен бюджет е изразходван. Според оценки на ОССЕ страната може да си позволи да поддържа максимум 9500 войници. В момента броят на въоръжените сили във Федерация БиХ е 12000, а на армията в Република Сръбска - 6600. (Източници на СВП - 30/05/03; ПБС БиХ - 29/05/03)
