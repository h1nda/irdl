Гръцки военни са привлечени за гарантиране на сигурността по време на Олимпиадата
03/02/2004
 
АТИНА, Гърция -- Военното министерство заяви в понеделник (2 февруари), че 10 000 военнослужещи от армията, военноморския флот и военно-въздушните сили ще бъдат пряко ангажирани в мероприятията за гарантиране на сигурността по време на Лятната олимпиада. Войниците ще се присъединят към 41 000 полицаи, пожарникари и представители на бреговата охрана, които ще охраняват олимпийските обекти и спортистите. Военният министър Янос Папандониу каза, че основните политически партии са се съгласили да позволят на военните да участват в операции по вътрешната сигурност, сфера извън правомощията на армията досега.
Други новини: в понеделник официални представители на Международното бюро по експозициите пристигна в Солун, за да проучи кандидатурата на града за домакинство на Световното Експо 2008 . Вторият министър на външните работи Тасос Яницис ги увери, че инфраструктурата може да поеме мащабни прояви. (АП, МПА - 02/02/04)
