Министерството на вътрешните работи на РС представи доклад за сътрудничеството в областта на военните престъпления през последното тримесечие
					08/02/2007
					 
						БАНЯ ЛУКА, Босна и Херцеговина (БиХ) -- В сряда (7 февруари) Министерството на вътрешните работи на Република Сръбска (РС) представи доклад за мерките по изпълнение на задълженията към Трибунала на ООН за военни престъпления през последното тримесечие на 2006 г. Според доклада са предприети редица действия да бъдат намерени, арестувани или убедени да се предадат тримата останали издирвани обвиняеми - Радован Караджич, Ратко Младич и Стоян Жуплянин. Те са включвали полицейско наблюдение на роднините на обвиняемите и разследване на потенциалните им помагачи. Полицията на РС е провела и работни срещи с черногорските власти с цел обмен на разузнавателна информация за местонахождението и движението на Караджич, както и със сръбските власти във връзка с Младич. Докладът потвърждава също, че след разговори с главния прокурор на Трибунала на ООН Карла Дел Понте през декември Министерството на вътрешните работи е сформило специална оперативна група за откриването на Жуплянин. (ПБС БиХ, РТРС, СРНА - 07/02/07)
