Сърбия обвини хърватин във военни престъпления
					13/08/2010
					 
						БЕЛГРАД, Сърбия -- В четвъртък (12 август) прокуратурата за военни престъпления предяви обвинение срещу хърватския гражданин Велко Марич за престъпления, извършени през 1991 г. срещу цивилни в село Растовац в хърватската община Грубишно Поле. Марич, на 59 години, бе арестуван в сряда в Цариброд - на границата с България - по силата на заповед за арест, издадена през април. 
						Междувременно сръбският национален съвет за сътрудничество с Трибунала за военни престъпления в Хага на свое заседание в четвъртък констатира, че сътрудничеството се развива гладко. Членовете на съвета обсъдиха различни въпроси, като предоставяне на документация, достъп до архивите на държавните органи и други технически въпроси на сътрудничеството. (Радио Свободна Европа, Б92, Бета, Глас Явности, Вечерне Новости, FoNet, Глас Сърбие - 12/08/10)
