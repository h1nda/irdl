Според руски дипломат се провежда разследване за предполагаемо присъствие на лица, заподозрени във военни престъпления 
					23/03/2005
					 
						САРАЕВО, Босна и Херцеговина (БиХ) -- Руският посланик в БиХ Александър Гришченко каза във вторник (22 март), че властите разследват предполагаемо присъствие на обвиняеми пред Трибунала в Хага на руска територия. Коментарите му дойдоха след среща с външния министър на БиХ Младен Иванич и правосъдния министър Слободан Ковач. Според Гришченко официалните институции в Русия не са участвали никога в укриване на бегълци. 
						Други новини: Бившият лейтенант от босненско-сръбската армия Драго Николич се появи за пръв път пред Трибунала в Хаг в сряда, отлагайки встъпителното си заявление за вина или невиновност. Срещу него са повдигнати обвинения, свързани с масовите убийства в Сребреница през 1995 г. 47-годишният Николич се предаде доброволно на Трибунала миналата седмица. (ПБС БиХ, Taнюг - 23/03/05; НТВ Хаят - 22/03/05)
