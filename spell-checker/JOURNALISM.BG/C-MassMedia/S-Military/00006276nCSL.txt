Хърватска арестува заподозрени във военни престъпления
14/03/2003
 
ЗАГРЕБ, Хърватска -- В четвъртък (13 март) полицията във Вуковар арестува девет бивши членове на бунтовническите сръбски сили по обвинения във военни престъпления. Деветимата са заподозрени в убийства и малтретиране на хърватски пленници и цивилни в затворнически лагер през 1991 г.
Междувременно, съдът в Осиек обвини двама бивши хърватски войници за убийството на 19 сръбски граждани през декември 1991 г. В обвинителния акт се посочва, че Никола Иванович, Енес Витескич и няколко техни съучастници са нападнали селото Паулин Двор като отмъщение за смъртта на техен другар, убит наблизо. (АП, АФП, ХИНА - 13/03/03)
