България подготвя проекторешение за военното си присъствие в Ирак
					17/03/2005
					 
						СОФИЯ, България -- Министърът на отбраната Николай Свинаров заяви в четвъртък (17 март), че проекторешение относно българското военно присъствие в Ирак ще бъде изготвено и предадено в парламента до края на март. Документът ще разглежда въпроса за изтеглянето на българския контингент след 2005 г. Във вторник президентът Георги Първанов официално призова за изтегляне след смъртния случай в резултат на приятелски огън.
						Други новини: Премиерът Симеон Сакскобургготски е в Рабат, Мароко, където е подписал редица споразумения за засилване на двустранното сътрудничество. (бТВ, Дневник, 24 часа - 17/03/05; Медиапул, Уеб-сайт на българското правителство - 16/03/05)
