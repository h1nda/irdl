Босненци, заподозрени и осъдени за военни престъпления, започнаха гладна стачка
					10/01/2007
					 
						САРАЕВО, Босна и Херцеговина (БиХ) -- Най-малко 28 обвиняеми и осъдени по процеси за военни престъпления започнаха гладна стачка във вторник (9 януари) с искания за по-леки присъди. Те искат съдилищата в БиХ да приложат максималната присъда за военни престъпления в бивша Югославия, която е 15 години, а не присъдата от 40 години, предвидена в босненското законодателство. Сред стачкуващите са трима мъже, обвинени за участие в клането в Сребреница. 
						Други новини -- Във вторник босненски съд пледира за невинност от името на бивш босненско-хърватски служител на военната полиция, който отказа да заяви как ще пледира. Пашко Любичич е обвинен в участие в нападения срещу няколко мюсюлмански села по време на конфликта от 1992-1995 г. и в престъпления срещу цивилни граждани в долината на река Ласва между януари и юли 1993 г. (Ройтерс, ЮПИ, Pincom.info, ПБС БиХ, СРНА - 09/01/07)
