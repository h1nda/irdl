Военните министри на Македония и Сърбия-Черна Гора провеждат неформална среща
09/06/2003
 
ВРАНЕ, Сърбия-Черна Гора -- Сръбско-черногорският министър на отбраната Борис Тадич се срещна неформално със своя македонски колега Владо Бучковски в петък (6 юни) във Вране, за да обсъди няколко въпроси от взаимен интерес. Двамата министри извършиха и преглед на пътищата за укрепване на сътрудничеството между двете военни министерства. Бучковски предстои да направи официално посещение в Сърби-Черна Гора през август.
Междувременно в събота македонският вътрешен министър Хари Костов опроверга съобщенията, че Милорад "Легия" Лукович, който е заподозрян в организирането на убийството на Зоран Джинджич, се укрива в Македония. Костов направи това опровержение в интервю, излъчено по сръбското Радио и телевизия.
В други новини, гръцкият заместник-външен министър Андреас Ловердос обеща подкрепата на своята страна за усилията на Македония за интеграция в ЕС. В интервю пред гръцкия вестник &lt;I&gt;Елефтеротипия&lt;/I&gt; Ловердос каза, че ЕС трябва да помогне на балканските държави да преодолеят проблемите си, свързани с етнически напрежения. (Утрински Весник - 09/06/03; МИА, А1 ТВ, Бета, Б92 - 08/06/03; МИА - 06/06/03)
