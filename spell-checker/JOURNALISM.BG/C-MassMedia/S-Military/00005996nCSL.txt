Румънска делегация ще представи доклад за напредъка във военните реформи
16/02/2003
 
БУКУРЕЩ, Румъния -- Държавният секретар в министерството на отбраната Джордже Кристиан Майор ще оглави делегация, която ще посети щаб-квартирата на НАТО в Брюксел в понеделник (17 февруари). Делегацията ще представи доклад за напредъка на реформите във въоръжените сили и приоритетите в планирането на отбраната, насочени към постигане стандартите за членство в НАТО. Това ще бъде и първата проверка на документите за планиране отбраната на Румъния, извършена по критериите, които се прилагат към всички останали страни-членки на НАТО. Делегацията ще представи и график за конкретните действия, срокове и отговорности, свързани с военните реформи, включващи преструктуриране и модернизация. (Ромпрес - 15/02/03)
