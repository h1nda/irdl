Обвиненият във военни престъпления Толимир настоява да се представлява сам в Хага 
					14/08/2007
					 
						ХАГА, Холандия -- Бившият босненски сръбски командир, 58-годишният генерал Здравко Толимир, който бе неотдавна заловен и изпратен в Трибунала за военни престъпления в Хага (МНСБЮ) по обвинения в участие в клането в Сребреница през 1995 г., иска лично да се защитава и да получи документите по водения срещу него процес на кирилица, съобщиха от Трибунала в понеделник (13 август). Толимир бе арестуван в края на май на границата между Сърбия и Република Сръбска, което бе повод за ЕС да възобнови замразените преговори за по-близки отношения със Сърбия.
						Други новини -- Милан Лукич, обвинен от Трибунала на ООН, че е измъчвал, тероризирал и убил 150 души във Вишеград, Босна и Херцеговина, през 1992 г., поиска от Трибунала да освободи адвоката му по делото. Лукич каза, че обмисля дали да наеме други адвокати, или да се представлява сам. (РТС, Танюг - 13/08/07)
