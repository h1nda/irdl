Върховният съд на Австралия потвърди, че ще екстрадира в Хърватия заподозрян във военни престъпления
					15/06/2006
					 
						СИДНИ, Австралия - Върховният съд на страната потвърди в четвъртък (15 юни), че бившият сръбски командир на военизирани формирования Драган Василкович ще бъде екстрадиран в Хърватия, където ще трябва да отговаря по обвинения във военни престъпления. Василкович, на 51 г., има двойно австралийско и сръбско-черногорско гражданство. Той бе задържан в Австралия на 20 януари въз основа на международна заповед за арест, издадена от Хърватия за престъпления, извършени срещу хърватски военнопленници и цивилни граждани в Хърватия и Босна и Херцеговина през 1991-1995 г. (Index.hr, ХИНА, Бета - 15/06/06)
