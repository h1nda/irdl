Дел Понте отново обсъжда сътрудничеството в областта на военните престъпления със сръбски държавници
					25/10/2007
					 
						БЕЛГРАД, Сърбия -- Главният прокурор на ООН за военни престъпления Карла дел Понте започна в четвъртък (25 октомври) двудневно посещение в Сърбия, където ще се срещне с президента Борис Тадич, премиера Воислав Кощуница и други отговорни лица за прилагането на плана за действие на страната за сътрудничество с Хагския трибунал. Въз основа на констатациите си от Белград Дел Понте ще изготви доклад за равнището на сътрудничеството в областта на военните престъпления на страната, който на свой ред ще послужи за основа на решението дали ЕС да предложи на Сърбия да подпише Споразумение за стабилизация и асоцииране.
						Еврокомисарят по разширяването Оли Рен каза в сряда, че ЕС е технически готов за ССА със Сърбия, но официалното парафиране на документа ще зависи от това дали Белград е изпълнил някои политически условия. Европейският парламент (ЕП) се събра в сряда, за да обсъди доклад за Сърбия, изготвен от докладчика на ЕП Желко Качин. (РТРС, СРНА, РТС - 25/10/07; Танюг, РТС, Уебсайт на сръбското правителство, РИА Новости, Макфакс, Бета, Уебсайт на Европейската комисия, Б92 - 24/10/07)
