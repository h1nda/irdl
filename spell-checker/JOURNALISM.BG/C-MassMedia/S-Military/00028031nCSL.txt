Прокурори в Хърватия повдигат обвинения във военни престъпления срещу Вукуревич
					12/10/2008
					 
						ЗАГРЕБ, Хърватия -- Прокурори в Дубровник повдигнаха обвинения срещу бившия кмет на Требине Божидар Вукуревич, съобщиха местните медии в неделя (12 октомври). Вукуревич е заподозрян в извършване на военни престъпления срещу цивилни лица и в унищожаването на културни и исторически паметници между 1991 и 1995 г. Разследващ съдия е издал заповед за арестуването му. Според прокурорите Вукуревич сам и заедно с бившия босненски сръбски лидер Радован Караджич е планирал, подстрекавал, нареждал и поддържал идеята за създаването на Велика Сърбия чрез окупиране и интегриране на хърватска територия и чрез прогонване на хърватското население там. Медиите в Босна и Хепцеговина съобщиха преди месец, че Вукуревич е получил инсулт и че се възстановява в болница в Требине. (ХРТ, РТРС, СРНА, Мониторr, Ютарни Лист - 12/10/08)
