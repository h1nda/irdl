Дел Понте не е удовлетворена от сътрудничеството на Сърбия в областта на военните престъпления
					29/09/2006
					 
						ХЕЛЗИНКИ, Финландия -- Главният прокурор на Трибунала на ООН за военни престъпления Карла дел Понте каза в петък (29 септември), преди срещата си с еврокомисаря по разширяването Оли Рен в Хелзинки, че не е доволна от реализирането на плана за действие на Сърбия за сътрудничество. Двамата с Рен обсъдиха последните й оценки за това как Белград изпълнява задълженията си към Трибунала, основно условие за възобновяване на преговорите по Споразумението за стабилизация и асоцииране. Преговорите са замразени от месец май. (Бета - 28/09/06)
