Македония изготви законопроект за сътрудничество с Трибунала на ООН за военни престъпления
					23/02/2007
					 
						СКОПИЕ, Македония -- Министърът на правосъдието Михайло Маневски заяви в четвъртък (22 февруари), че Македония е изготвила законопроект, който ще регулира практически всички въпроси, свързани със сътрудничеството с Трибунала на ООН за военни престъпления в Хага. Властите се надяват след време Трибуналът да прехвърли за разглеждане в Македония четири дела. 
						Прехвърлянето на дела бе основна тема на посещението в Хага на делегация от Босна и Херцеговина. Говорителят на Трибунала Рефик Ходжич определи двудневните разговори като продуктивни. (Вечер - 23/02/07; MИА, Макфакс, A1 TВ, РТРС - 22/02/07)
