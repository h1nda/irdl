Шкук критикува разходите, които се правят за поддържане на мрежа за укриване на обвиняеми във военни престъпления 
					13/04/2005
					 
						САРАЕВО, Босна и Херцеговина (БиХ) -- Командващият щаба на НАТО в БиХ бригаден генерал Стивън Шук изчисли, че мрежата за поддържане на обвиняеми във военни престъпления в БиХ струва около 128 млн. евро всяка година. В интервю, публикувано в сряда (13 април) от всекидневника Дневни аваз, Шук подчерта, че средствата, изразходвани, за да се помогне на Радован Караджич да се укрива от правосъдието, са откраднати от данъкоплатците в Република Сръбска и от програми, които целят подобряване на техния живот.
						Други новини: Държавната гранична служба на БиХ (SBS) с подкрепата на части от EUFOR извърши в понеделник вероятно най-голямата конфискация на наркотици в БиХ. Според официални представители SBS са открили 27 кг хероин при обиск на автомобил близо до Павловица Мост. (Дневни аваз, Независне новине - 13/04/05; ПБС БиХ, Източници на СВП - 12/04/05)
