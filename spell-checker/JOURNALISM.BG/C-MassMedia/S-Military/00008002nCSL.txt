Федерацията на БиХ намалява срока на военната служба за сегашния набор
15/08/2003
 
МОСТАР, Босна и Херцеговина (БиХ) -- Федералното правителство на БиХ реши да намали срока на военната служба за набора от м. април тази година. Правителството взе това решение на редовното си заседание в Мостар в четвъртък(14 август). Официалните лица съобщиха, че през изминалите четири месеца е била осигурена достатъчно добра подготовка за новобранците, която позволява тяхното освобождаване 30 дена по рано от предвидения срок. Решението е взето като мярка за намаляване на разходите поради намаления бюджет за армията. (БХТВ1 - 14/08/03)
