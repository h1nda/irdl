Съдът в Загреб изслуша свидетел за извършени военни престъпления в Осийек
		21/07/2005
		 
			ЗАГРЕБ, Хърватия -- Окръжният съд в Загреб изслуша показанията на свидетел, който се намира под защита, в сряда (20 юли) по дело за военни престъпления, извършени през 1991 г. срещу сръбски цивилни лица в Осийек. Началникът на следствения отдел към съда Ратко Сцекич потвърди, че е бил проведен разпит, но отказа да даде подробности. Според съобщения в медиите, свидетелят е местен полицай, който е видял убийствата на цивилни лица, нареждане за които е било получено от тогавашния началник са службата за национална отбрана в Осийек, Бранимир Главас. Понастоящем депутат в парламента, Главас отрече по националната телевизия тази седмица всякакво участие в убийствата. (Нови лист, Вечерни лист - 21/07/05; ХИНА ХРТ - 20/07/05; ХИНА - 19/07/05)
