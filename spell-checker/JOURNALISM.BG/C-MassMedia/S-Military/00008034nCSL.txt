Турската армия дарява техника на армията на Босненската Федерация
19/08/2003
 
САРАЕВО, Босна и Херцеговина (БиХ) -- Турските въоръжени сили дариха военна техника на армията на Босненската федерация в понеделник (18 август). Според официалното съобщение на Съвместното командване на армията на Федерацията дарението включва МПС с вградени телекомуникационни съоръжения, транспортьори и танкове. Турция е предложила също да финансира модификация на стара техника и да обучи 27 войници и офицери. Армията на федерацията нарича Анкара "доказан приятел". (Онаса, Анадолска агенция - 18/08/03)
