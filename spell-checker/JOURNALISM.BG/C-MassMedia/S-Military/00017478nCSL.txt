Ляич: трима военни са помагали на Младич до 2002 г.
					05/02/2006
					 
						БЕЛГРАД, Сърбия-Черна гора - В доклад на Сръбската агенция за военно разузнаване се назовават трима офицери от армията, които са помагали на обвинения във военни престъпления Радко Младич да се укрива от правосъдието до юни 2002 г., заяви министърът за човешки права на Сърбия-Черна гора Расим Люич в интервю, публикувано в събота (4 февруари) във всекидневника "Блиц". Министърът, който също оглавява националния съвет за сътрудничество с трибунала на ООН за военни престъпления, не разкри самоличността на тримата, заявявайки, че информацията е държавна тайна. Той потвърди, че в доклада се назовават трите военни обекта, където военновременният командир на босненските сърби се смята, че се е укривал, но не навлезе в подробности. Той каза, че в доклада не се съдържа информация кой е помагал на Младич да се укрива след юни 2002 г., нито за местонахождението на обвиняемия в момента.
						Други новини - Сръбския министър-председател Миролюб Лабус приключи тридневното си посещение в Брюксел в петък. Той заяви, че по време на срещите му със служители на ЕС и НАТО е предобладавал позитивен дух, но предупреди, че и ЕС и НАТО очакват от Белград да демонстрира очевидни доказаталства за сътрудничество с трибунала на ООН, включително и да арестува Младич. (Блиц, Данас, Б92 - 04/02/06)
