Хърватска ще достави военно оборудване на Афганистан
15/05/2003
 
ЗАГРЕБ, Хърватска -- Министерството на външните работи съобщи в сряда (14 май), че страната ще достави боеприпаси и военно оборудване на Афганистан в съответствие с правителственото постановление от септември. Това ще бъде трета, последна доставка в рамките на програмата за помощ, оказвана на афганистанската национална армия. Хърватска също така участва със свой полицейски взвод в международните сили за сигурност в Афганистан.
Също в сряда в Ракитие, близо до Загреб, започна курс за обучение на военни инструктори, организиран от ООН и министерството на отбраната. В него участват хърватски служители, инструктори на ООН по поддържане на мира и военнослужещи от 21 страни. (ХИНА, ХРТ - 14/05/03)
