Военни наблюдатели от Хърватия и ООН приключват обучението си
					07/10/2004
					 
						ЗАГРЕБ, Хърватия -- Хърватски и чуждестранни офицери, които ще вземат участие във военни наблюдателни мисии, проведоха практическо учение в сряда (6 октомври) в учебната база "Дуги дол-Корана". Учението имаше за цел да демонстрира готовността им за участие в международните мисии на ООН и отбеляза края на курса за обучение на военни наблюдатели. Деветнадесетте участници са високопоставени служители от хърватските въоръжени сили и чужди военни специални пратеници. (ХИНA - 06/10/04)
