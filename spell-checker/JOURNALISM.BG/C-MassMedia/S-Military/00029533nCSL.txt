Турската армия твърди, че 375 членове на ПКК са убити в Ирак от октомври насам
					08/03/2009
					 
						AНКАРА, Турция -- Общо 375 членове на незаконната сепаратистка Кюрдска работническа партия (ПКК) са загинали през последните пет месеца в Северен Ирак, съобщиха турските военни в петък (6 март) или по време на турски военни операции или в битки за власт помежду си. Военните също са получавали разузнавателна информация, сочеща за голямо увеличаване на броя на напусналите ПКК, заяви пред журналисти говорителят на военните генерал Метин Гурак. 
						Допълнително се съобщава за разбиването на военен хеликоптер, при което са загинали двама лейтенанти в Централна Турция в събота (7 март). Причината за злополуката все още не е изяснена.
						Освен това при бомбена експлозия в бар в град Бешикдузу са били ранени девет души, единият от които - сериозно. Губернаторът на провинция Трабзон Нури Окутан е изключил терористична връзка, но е отказал да даде повече подробности. (Хюриет, Анадолска информационна агенция, ЮПИ - 06/03/09; Анадолска информационна агенция, Хюриет, Информационна агенция "Доган", Ройтерс, ДПА, Синхуа, AП, AФП - 07/03/09)
