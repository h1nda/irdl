НАТО отново подчерта готовността си да помогне на РС в сътрудничеството й по въпросите на военните престъпления
					24/07/2007
					 
						САРАЕВО, Босна и Херцеговина (БиХ) -- Началникът на Постоянния щаб на НАТО в Сараево генерал-майор Ричард Уитман се срещна в понеделник (23 юли) с вътрешния министър на Република Сръбска (РС) Станислав Чадо и с Йован Спаич, председател на работната група, отговаряща за прилагането на плана за действие на РС за сътрудничество по въпросите на военните престъпления. Уитман отново подчерта желанието на НАТО да помогне на РС в изпълнението на поетите от нея ангажименти към Трибунала на ООН за военни престъпления в Хага, включително арестуването на останалите на свобода бегълци. Той похвали също така службите за сигурност на РС за тяхната работа през изтеклата година. (Независне Новине, Дневни Аваз - 24/07/07; РТРС, Фена - 23/07/07)
