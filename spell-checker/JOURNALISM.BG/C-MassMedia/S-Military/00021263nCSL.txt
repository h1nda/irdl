Хърватски съд отказа да задържи бивш генерал от армията, обвинен във военни престъпления
					15/01/2007
					 
						ЗАГРЕБ, Хърватия -- Загребският окръжен съд отхвърли в петък (12 януари) искането на прокуратурата за задържане на бившия армейски генерал Рахим Адеми. Заедно с генерал Мирко Норац той е обвинен във военни престъпления срещу цивилни сръбски граждани и военнопленници в т. нар. анклав Медак през 1993 г. Прокурорът е пледирал за задържане под стража поради сериозността на обвиненията. Съдът обаче е решил вместо това да наложи на Адеми да не променя местоживеенето си и да се разписва в полицията всеки ден. Норац излежава 12-годишна присъда в местния затвор в Глина за други престъпления срещу сърби в Госпич през 1991 г. (Весник - 13/01/07; ХРТ, ХИНА, Б92 - 12/01/07)
