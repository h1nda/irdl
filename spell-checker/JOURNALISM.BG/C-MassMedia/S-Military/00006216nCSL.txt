Унгария ще предостави военно оборудване на Турция
09/03/2003
 
БУДАПЕЩА, Унгария -- Външният министър Ласло Ковач заяви, че Унгария вероятно ще предостави военно оборудване на Турция, за да помогне за защитата на границата й в случай на война с Ирак. Външното министерство ще вземе решение в понеделник (10 март) за официалното одобрение на искането на НАТО и за количеството оръжия, които ще бъдат изпратени. В края на февруари унгарското правителство разреши на американски военни части и оборудване да преминат през територията на страната при подготовка за евентуална война. (АФП, Хюриет - 08/03/03)
