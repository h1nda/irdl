Говорител на полицията на РС: възможни са нови арести на обвиняеми във военни престъпления
		11/08/2005
		 
			БАНЯ ЛУКА, Босна и Херцеговина (БиХ) -- Говорителят на полицията на Република Сръбска (РС) Радован Пежич прогнозира в сряда (10 август), че след ареста на Милан Лукич в Аржентина, е възможно скоро да се предадат или да бъдат арестувани и други лица, издирвани от Хагския трубинал. На прес конференция Пежич заяви, че са се засилили контактите и сътрудничеството между институциите на РС, Сърбия и Черна гора и международната общност. Той отказа да разкрие подробности от разследването, довело до залавянето на Лукич, но намекна, че полицията на РС е контактувала със съпругата и дъщерята на Лукич в източната част на Сараево. (Фена, РТРС - 10/08/05)
