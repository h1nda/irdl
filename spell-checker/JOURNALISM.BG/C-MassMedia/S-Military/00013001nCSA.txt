Ашдаун уволнява държавни служители и ускорява военните реформи, след като НАТО отхвърли БиХ 
					17/12/2004
					Вторият отказ на НАТО на молбата на Босна и Херцеговина за присъединяване към програмата "Партньорство за мир", както и докладите за връзките на Ратко Младич с въоръжените сили на босненските сърби, предизвикаха категоричната ответна реакция на върховния представител Пади Ашдаун. 
					От Бет Кампшрор за Southeast European Times от Сараево - 17/12/04
 
					 
						
Върховният представител Пади Ашпдаун (в средата) обяви мерките срещу Република Сръбска на пресконференция в четвъртък (16 декември). Към него се присъединиха командващият на ЕУФОР генерал Дейвид Лийки (вляво) и посланикът на САЩ в БиХ Дъглас Макелхъни. [СВП]
						В отговор отчасти и на новината, че един от най-активно издирваните военнопрестъпници в региона е вдигал наздравици с приятели във военно укритие на босненските сърби съвсем неотдавна, през юни, върховният международен представител в Босна и Херцеговина (БиХ) уволни в четвъртък (16 декември) девет държавни слиужители от босненските сърби и разпореди догодина да бъдат закрити министерствата на отбраната на двете общности в БиХ. 
						Мерките на върховния представител Пади Ашдаун бяха предизвикани от отказа на НАТО миналата седмица да приеме БиХ за член в програмата на алианса "Партньорство за мир". За втори път тази година НАТО дава отрицателен отговор на молбата на страната поради това, че републиката на босненските сърби в БиХ, Република Сръбска (РС), не е успяла да арестува нито един заподозрян във военни престъпления след края на конфликта от 1992-1995 г. 
						Ашдаун отбеляза, че ако през април НАТО за трети път откаже на БиХ да я приеме в тази програма, той не само ще препоръча на НАТО да възприеме позицията "три отказа и край" спрямо страната, но и намекна, че сериозно ще ограничи РС. 
						"Няма да се поколебая да предприема мерки, които пряко и силно ще засегнат активите и институциите на Република Сръбска, доколкото имам право на това, и няма да изключвам никакви възможности," каза той на пресконференция в Сараево. 
						До четвъртък военните реформи в БиХ -- чиято цел е да поставят воювалите помежду си въоръжени сили на двете общности под единно командване на държавно ниво -- предвиждаха постепенно закриване на министерствата на отбраната на двете общности през следващите три години. В четвъртък Ашдаун обяви, че вместо това министерствата трябва да бъдат закрити до лятото или есента на 2005 г. 
						Обявените в четвъртък мерки идват шест месеца след като Ашдаун уволни 59 държавни служители от босненските сърби, защото РС не е арестувала обвинените от Трибунала на ООН за военни престъпления лица, и две седмици след съобщенията в пресата, основаващи се на информация, изтекла от личното досие на бившия босненско-сръбски генерал Ратко Младич, според които Младич е бил уволнен от армията на РС (АРС) през 2002 г. -- седем години след като Трибуналът го обвини в геноцид. Освен това наскоро бе установено, че Младич е напуснал съседна Сърбия през юни, преминал е през границата в БиХ и е бил на празненство в подземно укритие на АРС близо до Хан Пиесак в Източна БиХ. 
						"Докато властите [на РС] … разправяха на всички, готови да ги слушат, за усилията си да арестуват военнопрестъпниците, членове на собствената им армия са седели в тяхна собствена военна база и са празнували деня на АРС заедно с Ратко Младич," каза Ашдаун. 
						Освен това Ашдаун: 
						
							Tasked BiH Defence Minister Nikola Radovanovic with ordering an investigation into the lack of control over the military that allowed its own people to shield Mladic, and to report to Ashdown by 14 February; 
							Announced that he expected the Police Restructuring Commission's proposals that were unveiled this week -- which would replace the entity-based police ministries with a single, state-run police agency -- to be adopted in early 2005; 
							Tasked RS Prime Minister Dragan Mikerevic with establishing a working group to comb October's report on the 1995 Srebrenica massacre for the names of those implicated who might be working for the government, the VRS or the RS Interior Ministry. 
						
						В пълно съответствие с действията на Ашдаун беше и съобщението, направено в четвъртък от мироопазващите сили от ЕУФОР, че проверяват военни обекти -- включително и този до Хан Пиесак -- и ще закриват обекти, които нямат легитимни функции. 
						Американското правителство също обяви в четвъртък, че налага забрана на пътуванията до САЩ на ръководителите на две политически партии в РС, едната от които се ръководи от външния министър на БиХ Младен Иванич.
