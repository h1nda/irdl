Американски официални лица провеждат разговори за военните бази с България и Румъния
11/12/2003
 
СОФИЯ, България -- Американският помощник-секретар по отбраната Дъглас Дж. Фейт бе начело на делегация, която тази седмица посети България и Румъния за обсъждане на възможно преместване на американски военни бази в Източна Европа. На пресконференция в София в сряда (10 декември) той каза, че Вашингтон ще разгледа всички фактори, включително подкрепата на страните за американската операция в Ирак и позицията им относно имунитета на американски граждани срещу преследване от Международния наказателен съд (МНС). България и Румъния отвориха въздушното си пространство за операциите на САЩ, но България не подписа споразумението за МНС.
Други новини: Албанска делегация бе в София в сряда за политически консултации в Министерството на външните работи. Обсъдени бяха въпроси на двустранното сътрудничество, включително възможности за размяна на посещения на високо равнище през 2004 г. (Труд, 24 часа - 11/12/03; БТА, БНТ, БНР, Ромпрес - 10/12/03)
