Военна делегация ще инспектира българския контингент в КФОР
25/02/2003
 
СОФИЯ, България -- Военна делегация, водена от началника на Генералния щаб на Българската армия генерал Никола Колев, ще инспектира във вторник (25 февруари) българския инженерен взвод в състава на международните сили за сигурност КФОР. Според официалното изявление от пресслужбата към българското Министерство на отбраната, целта на посещението е да се провери състоянието на контингента и качеството на изпълняваните задачи. Делегацията ще се срещне и с командващия КФОР генерал-лейтенант Фабио Мини. (БTA - 24/02/03)
