Македонски и албански представители обсъдиха военното сътрудничество
25/04/2003
 
СКОПИЕ, Македония -- Министърът на отбраната Владо Бучковски и началника на ГЩ Методи Стамболиски се срещнаха с началника на ГЩ на албанската армия Пьолюмб Казими в четвъртък (24 април). Основна тема на разговорите бе военното сътрудничество в светлината на усилията на двете страни да влязат в НАТО. Те обсъдиха също и идеята за установяване на общи гранични патрули за борба с незаконния трафик.
В други новини, вестник &lt;I&gt;Дневник&lt;/I&gt; от петък съобщава подробно за новата национална стратегия за сигурност и отбрана. Документът предвижда създаването на Център за управление на кризите, който ще координира всички държавни институции, ангажирани със стабилизацията на страната и подготовката за членство в НАТО. (Дневник - 25/04/03; МИА - 24/04/03)
