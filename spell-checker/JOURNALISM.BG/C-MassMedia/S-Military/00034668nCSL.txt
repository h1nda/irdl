Босненски сърбин избяга след присъда за военни престъпления
					23/05/2010
					 
						САРАЕВО, Босна и Херцеговина (БиХ) -- Международна заповед за арест ще бъде издадена за бившия член на армията на Република сръбска (РС) Момир Савич, потвърди Съдът на БиХ в събота (22 май). През 2009 г. Савич бе признат за виновен в престъпления срещу човечеството, извършени срещу босненци във Вишеград по време на войната през 1992-1995 г. Според съобщения на местната преса Савич е избягал на 18 май, един ден след като апелативната камара на съда е намалила присъдата му от 18 на 17 години затвор. (Taнюг, БХРТ, Срна, РТРС - 22/05/10)
