НАТО и полицията на РС претърсиха дома на издирвания за военни престъпления Жуплянин
					08/03/2007
					 
						БАНЯ ЛУКА, Босна и Херцеговина (БиХ) -- Части на НАТО и ЮФОР, подкрепени от полицията на Република Сръбска (РС), в четвъртък (8 март) претърсиха дома на издирвания за военни престъпления Стоян Жуплянин в Баня Лука. Говорител съобщи, че по време на обиска рано сутринта са иззети материали, но не съобщи за инциденти. В сряда полицията на РС претърси в Баня Лука дома и фирмения офис на роднина на издирвания, Слободан Жуплянин, който е председател на Външнотърговската камара на БиХ. В този момент той е бил в Сараево. (Независне новине, РТРС, ПБС БиХ - 08/03/07; ПБС БиХ, РТРС - 07/03/07)
