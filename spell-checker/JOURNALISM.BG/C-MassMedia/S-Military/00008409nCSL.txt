Генерал Майерс от САЩ: Повечето от военните цели на мисията на СФОР в Босна са постигнати
19/09/2003
 
ТУЗЛА, Босна и Херцеговина -- Председателят на Обединения комитет на началник-щабовете на САЩ генерал Ричард Майерс заяви по време на визитата си в Босна и Херцеговина, че мисията на СФОР в страната вече е изпълнила повечето от военните си цели, набелязани съгласно Дейтънското мирно споразумение. Майерс говори в базата "Ийгъл" в Тузла в четвъртък (18 септември). Той добави, че стабилизационните сили в бъдеще трябва да се съсредоточат върху граждански цели. В отговор на въпроси на репортерите Майерс потвърди, че се провеждат разговори относно евентуалното прехвърляне на мироопазващите операции на Балканите към ЕС. (ХИНА - 18/09/03)
