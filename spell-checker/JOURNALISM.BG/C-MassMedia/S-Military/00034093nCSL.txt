Косовски сърбин беше задържан в Швеция като заподозрян във военни престъпления
					08/04/2010
					 
						ПРИЩИНА, Косово -- Шведските власти съобщиха в сряда (7 април), че са арестували косовски сърбин, заподозрян във военни престъпления срещу цивилни по време на конфликта от 1998-1999 г. Неназованият заподозрян, за който се казва, че е на около 30 г., е бил задържан в западната част на страната. Твърди се, че той е извършил престъпления през 1999 г. в село Чушка.
						Прокуратурата в момента разследва 26 членове на полувоенна група, наречена „Чакалите”. Те са заподозрени в убийството на 41 души в Чушка през май 1999 г. (Косова Сот, Коха Диторе, Епока е Ре - 08/04/10; РТС, Б92, Танюг, Бета - 07/04/10)
