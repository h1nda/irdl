ДАРО арестува роден в Хърватия сърбин по подозрения във военни престъпления 
					27/10/2006
					 
						БРЪЧКО, Босна и Херцеговина (БиХ) -- Членове на Държавната агенция за разследване и охрана арестуваха роден в Хърватия сърбин, който е обвинен в престъпления срещу човечеството. Ядранко Палич, на 37 г., бе задържан в четвъртък (26 октомври) в Бръчко, където живее от 1996 г. с босненско гражданство. Според репортажи в местните медии Палич е бил задържан по искане на прокурори от БиХ, които са действали на основание на международна заповед за арест, издадена от Хърватия. Според съобщенията той е обвинен във военни престъпления, извършени в Пакрац, Хърватия, през 1991 г., докато е служил във военната полиция на Република Сръбска Краина. (Независне Новине - 27/10/06; РТРС, ПБС БиХ, Pincom.info - 26/10/06)
