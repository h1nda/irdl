Сърбия арестува петима заподозрени във военни престъпления
					06/11/2009
					 
						БЕЛГРАД, Сърбия -- Рано сутринта в петък (6 ноември) полицията арестува петима души, заподозрени във военни престъпления срещу цивилни в Източна Босна и Херцеговина (БиХ). Говорителят на прокуратурата за военни престъпления Бруно Векарич каза, че петимата са заподозрени в убийството на 23-ма цивилни от ромски произход в селата Малешич, Петкович и Дриняца на 11 юли 1992 г. Той добави, че шести заподозрян вече се намира в затвора, където излежава присъда за военни престъпления, извършени в Северин, Източна БиХ. (Бета, Танюг, Б92, Сител, МИА - 06/11/09)
