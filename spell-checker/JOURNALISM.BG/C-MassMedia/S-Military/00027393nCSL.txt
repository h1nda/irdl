Хърватия обвини шестима бивши полицейски служители във военни престъпления
					13/08/2008
					 
						ЗАГРЕБ, Хърватия -- Окръжният съд в Пожега обвини във вторник (12 август) шестима бивши хърватски военни полицаи във военни престъпления срещу сръбски цивилни граждани, които са извършени край източния град Пакрац между ноември 1991 г. и февруари 1992 г. Срещу Дамир Куфнер и Давор Шимич са повдигнати обвинения за нарушаване на международните конвенции в качеството им на командващи по това време. Твърди се, че Павле Ванцаш, Томислав Полето, Желко Тутич и Анте Ивезич са убили 17 етнически сърби в импровизиран затвор в Рибняк. Всички обвиняеми са задържани. (РТС, Фонет, РТРС, СРНА - 12/08/08)
