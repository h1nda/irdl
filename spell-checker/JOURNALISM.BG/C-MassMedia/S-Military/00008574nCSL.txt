Трибуналът на ООН за военни престъпления иска арестуването на хърватския генерал Готовина до една седмица
03/10/2003
 
ЗАГРЕБ, Хърватия -- Флорънс Хартман, говорителка на главния прокурор на Трибунала на ООН за военни престъпления Карла дел Понте, е заявила пред загребския ежедневник &lt;I&gt;Ютарни лист &lt;/I&gt;, че ако укриващият се генерал Анте Готовина не бъде задържан до 9 октомври, в бъдещия си доклад до Съвета за сигурност на ООН дел Понте ще определи съдействието на Хърватия като непълно. Дел Понте настоява, че пенсионираният генерал е все още в Хърватия, с което предизвика президента Стипе Месич да повтори в четвъртък (2 октомври), че местните власти нямат информация за местонахождението му.
Също в четвъртък правителството одобри попълнения въпросник на Европейската комисия (ЕК), който ще бъде предаден на председателя на ЕК Романо Проди следващата седмица. Досието включва отговори на над 4 500 въпроса и ще послужи за основа на оценката на ЕК на готовността на Хърватия да се присъедини към ЕС.
Други новини: Правителството реши в четвъртък да обяви риболовна и екологична зона по протежение на адриатическото крайбрежие на страната. Стъпката е компромисно решение в спора със съседна Словения относно плановете на Загреб да установи изключителна адриатическа икономическа зона. (МедиаСкан, Ютарни лист - 03/10/03; ХИНА, Би Би Си, ЕС Бизнес, АФП - 02/10/03)
