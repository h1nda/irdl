Съд в БиХ осъди бивш полицейски служител за военни престъпления
					20/02/2009
					 
						САРАЕВО, Босна и Херцеговина (БиХ) -- Съдът за военни престъпления на страната осъди в четвъртък (19 февруари) бивш босненски сръбски полицай на осем години затвор за престъпления срещу човечеството. Той призна Миодраг Никачевич за виновен в изнасилването на две жени и незаконното задържане на босненски мюсюлмани в източния град Фоча по време на конфликта от 1992-1995 г. Той е помогнал също така на други двама босненски сръбски офицери да отвлекат и задържат незаконно цивилен мюсюлманин в местен затвор. Босненските сърби по-късно убили цивилния на неизвестно място. (AП, Ройтерс, АФП - 19/02/09)
