Двама кюрдски терористи убити в сблъсъци с турската армия 
					22/08/2005
					 
						АНКАРА, Турция -- Двама кюрдски бойци, членове на незаконната сепаратистка Кюрдска работническа партия (ПКК), бяха убити в стълкновения с турските сили за сигурност в източната провинция Тунджели, съобщиха местните власти в неделя (21 август). Сражението е станало близо до село Бозагакарадербент. Миналата седмица белгийските власти забраниха по молба на Турция планираната пресконференция в Брюксел на лидера на ПКК Зубеир Айдар, който трябваше да обяви едномесечно прекратяване на огъня в Турция.
						Други новини -- Ново проучване на общественото мнение във Финландия сочи, че е налице скептицизъм по отношение на приемането на Турция в ЕС, съобщи брюкселското Интернет-издание "EU Observer". Проучването, проведено за финландската телевизия МТВ3, е установило, че 47 % от финландците са против членството на Турция в ЕС, 36 % го подкрепят, а 18 % нямат мнение. По план присъединителните преговори с Анкара трябва да започнат на 3 октомври. (НТВ, EU Observer - 22/08/05)
