Черна гора заменя задължителната военна служба с професионална армия
					31/08/2006
					 
						ПОДГОРИЦА, Черна гора -- В сряда (30 август) президентът Филип Вуянович съобщи, че Черна гора е решила да премахне задължителната военна служба и да създаде изцяло професионална армия. Това съответства на стремежите й да изпълни изискванията за членство в програмата на НАТО "Партньорство за мир". Генерал Йован Лакчевич, началник-щаб на черногорските въоръжени сили, каза, че всички войници ще бъдат уволнени до една седмица. Новата армия на страната ще включва 340 офицери, 900 сержанти, 900 войници и 260 цивилни служители. Още 800 войници ще бъдат назначени по-късно. (ЮПИ, Киодо, Б92, Serbianna.com - 30/08/06)
