Босненско-сръбската армия продава излишни експлозиви на сръбска фирма
26/11/2003
 
БАНЯ ЛУКА, Босна и Херцеговина (Бих) -- Босненско-сръбската армия продаде повече от 15 тона експлозиви на сръбска фирма във вторник (25 ноември). Сделката с химическата компания "Пръв Искра Барич" е била одобрена от СФОР. Операцията е част от усилията да се освободи наброяващата 6,600 души босненско-сръбска армия от излишните взривни вещества и техника. По време на публичната разпродажба през август не е имало кандидат-купувачи за оръжието. Република Сръбска трябва до края на годината да разпродаде техниката. След тази дата всички оръжия ще бъдат унищожени. (АФП - 25/11/03)
