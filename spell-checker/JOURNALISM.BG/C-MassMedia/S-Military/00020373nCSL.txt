Членове на ПКК се предадоха на турската армия
					23/10/2006
					 
						AНКАРА, Турция -- Шестима членове на Кюрдската работническа партия (ПКК) се предадоха на армията в Югоизточна Турция, според съобщение на канцеларията на губернатора на Сирнак от неделя (22 октомври). Според съобщенията и шестимата са заявили, че са напуснали терористичната организация и че военните се отнасят добре с тях. Междувременно властите съобщиха в неделя, че двама души, заподозрени в сърудничество с ПКК, са били задържани в областта Догубаязит.
						Други новини -- Турската полиция и митническите власти задържаха пратка с голямо количество хероин, предназначен за Западна Европа. Според високопоставен представител на митниците служителите са намерили 208,6 кг хероин, скрит в камион, изчакващ да се качи на ферибот за Италия миналата седмица. Стойността на наркотика на черния пазар се оценява на 5,4 млн. евро. Арестувани са шофьорът и още петима души. (AФП - 23/10/06; Заман, Джихан - 22/10/06; AФП - 20/10/06) 
						061023-WMI-006-ENG
						Началник-щабовете на страните от "Адриатическата харта" се срещнаха в Хърватия 
						ПЛИТВИЦЕ, Хърватия -- В неделя (22 октомври) в Плитвице, Хърватия, започна тридневна среща на началник-щабовете на армиите на трите държави от "Адриатическата харта" - Албания, Хърватия и Македония. Основни теми на срещата са проблеми, свързани с регионалните военни операции, кандидатурите на страните за членство в НАТО и свързаните с това реформи. Началник-щабовете на черногорските и на босненските въоръжени сили, както и американски представители, също присъстваха на срещата. (Албейниън Нюз, Виести - 23/10/06; Макфакс, Мина - 22/10/06)
