Турските военни могат да се изтеглят от Кипър при постигане на решение
13/05/2003
 
АНКАРА, Турция -- Външният министър Абдула Гюл каза в понеделник (12 май), че турските военни могат да се изтеглят от острова, ако спорните въпроси там намерят своето решение. Коментарите на Гюл идват да потвърдят изявления, направени по-рано от лидера на кипърските турци Рауф Денкташ, който посочи, че ако кипърските гърци признаят на Турция статут на гарант, турските военни могат постепенно да се изтеглят. (НТВ, Анадолска агенция, CNA - 12/05/03)
