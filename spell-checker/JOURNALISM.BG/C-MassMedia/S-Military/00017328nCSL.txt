Загреб подготвя искане за екстрадиране на заподозрян във военни престъпления, който бе арестуван в Австралия
					22/01/2006
					 
						ЗАГРЕБ, Хърватия -- Министърът на правосъдието Весна Скаре-Озболт потвърди в петък (20 януари), че Загреб подготвя официално искане за екстрадирането на бившия командир от сръбската милиция Драган Василкович от Австралия. Властите там са го задържали по-рано същия ден на основание международна заповед за арест, издадена от Хърватия. В нея Василкович, известен като "капитан Драган" се обвинява в извършване на престъпления срещу хърватски военнопленници и цивилни лица в Хърватия и БиХ през периода 1991-1995 г. Според Скаре-Озболт, искането за екстрадиране ще бъде подадено веднага след като съдът в Сибеник, който първи започна правната процедура, представи всички необходими документи. (Нови лист, Данас, Блиц, AAП - 21/01/06; ХИНА, Бета, Б92 - 20/01/06)
