Ашдаун: Въвеждаме нови методи срещу обвинените във военни престъпления
11/03/2003
 
САРАЕВО, Босна и Херцеговина (БиХ) -- Върховният представител Пади Ашдаун зави в интервю, публикувано в понеделник (10 март) в сараевския всекидневник &lt;I&gt;Дневни аваз&lt;/I&gt;, че международната общност в БиХ ще използва нови методи за залавяне на заподозрените във военни престъпления, които все още са на свобода. Ашдаун обясни, че новите средства надхвърлят замразяване на активите и допълни, че международната общност е решена да разбие мрежата на поддръжниците на издирваните от трибунала на ООН за военни престъпления. (ФоНет - 11/03/03; РТРС - 10/03/03)
