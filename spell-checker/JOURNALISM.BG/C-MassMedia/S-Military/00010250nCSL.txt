Хърватия и НАТО обсъждат реформи в армията
23/03/2004
 
БРЮКСЕЛ, Белгия -- Хърватска военна делегация се срещна в понеделник (22 март) с членове на Политико-военния направляващ комитет по програмата "Партньорство за мир", за да обсъдят хода на реформите в хърватската армия с оглед интеграцията в НАТО. Президентът Стипе Месич, премиерът Иво Санадер и министърът на отбраната Берислав Рончевич се споразумяха неотдавна по основните принципи за реформиране на армията, насочени към неутрализиране на безпокойствата около несъвместимостта с натовските стандарти.
Други новини: Мирко Галич бе избран в понеделник за нов генерален директор на Програмния съвет на Хърватското радио и телевизия. Галич, който изпълняваше длъжността генерален директор, бе избран за четиригодишен срок, надделявайки над съперника си Петър Търкович. (ХИНА - 22/03/04)
