Комисарят на ЕС Крис Патън призова Сърбия да сътрудничи с Трибунала на ООН за военни престъпления
12/05/2004
 
БЕЛГРАД, Сърбия-Черна Гора -- Комисарят на ЕС по външните отношения Крис Патън заяви на заместник-външния министър на Сърбия-Черна Гора Предраг Бошкович, че страната му трябва да сътрудничи с Трибунала на ООН за военни престъпления, ако иска да се придвижи до членство в ЕС. "Ние сме сериозни в намеренията си и искаме да ви видим как се присъединявате към европейското семейство, но дали това ще се случи зависи от вас и от вашите политически лидери," каза Патън по време на пресконференция в Белград във вторник (11 май). Бошкович призна, че е бил предупреден, че страната му следва да изпълнява исканията на Трибунала и обеща да работи в тази посока. (АФП, Би Би Си - 11/05/04)
