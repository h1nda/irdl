Американският посланик със специални правомощия по военните престъпления е на посещение в БиХ
06/10/2003
 
САРАЕВО, Босна и Херцеговина (БиХ)-- Американският посланик със специални правомощия по въпросите на военните престъпления Пиер Ричард Проспер и президентството на БиХ планират да обсъдят в понеделник (6 октомври) хода на съдебните разследвания. Слободан Радули, юридически съветник на члена на президентството Борислав Паравац, заяви пред местната преса, че процесите за военни престъпления в Хага ще бъдат във фокуса на срещата. Според Радули Трибуналът на ООН трябва да разследва всички военни престъпления в бивша Югославия независимо от замесените етнически групи. (СРНА, Би Би Си, БХТВ 1, ХИНА - 05/10/03)
