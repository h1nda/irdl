Според МакШейн сътрудничеството по военните престъпления би стимулирало перспективите на Сърбия-Черна Гора за европейска интеграция 
					26/10/2004
					 
						БЕЛГРАД, Сърбия-Черна Гора -- По време на посещение в Белград в понеделник (25 октомври) британският министър по европейските въпроси Денис МакШейн каза, че пълноценното сътрудничество с Трибунала на ООН за военни престъпления би увеличило перспективите за европейска интеграция на Сърбия-Черна Гора. По време на срещите си съответно с президента на Сърбия-Черна Гора Светозар Марович и сръбския президент Борис Тадич МакШейн подчерта, че обвниняемите, които са все още на свобода, вредят на националните интереси. Той призова освен това към ефективен диалог между Прищина и Белград в процеса на търсене на решение за статута на Косово. МакШейн продължава обиколката си на региона във вторник, когато ще пристигне в съседна Македония. (А1 Тв, Макфакс - 26/10/04; Бета, Танюг, Макфакс - 25/10/04)
