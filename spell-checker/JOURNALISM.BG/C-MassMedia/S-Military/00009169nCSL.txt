България може да участва с двама висши военни в структурите на НАТО
24/11/2003
 
СОФИЯ, България -- Началникът на ГЩ на българските въоръжени сили генерал Никола Колев заяви в неделя (23 ноември), че България може да участва с един бригаден адмирал и един бригаден генерал в структурите на НАТО, ако членовете на Алианса подкрепят тази идея. Според Колев двамата офицери ще заемат съответни позиции в щаба на Обединените военноморски сили в Неапол, Италия и щаба на Обединените военновъздушни сили в Измир, Турция. Според него разговорите по назначенията са в ход и може да се получи одобрение за тях през следващия месец по време на среща в Брюксел.
Други новини: президентът на Узбекистан Ислам Каримов е на посещение в София в понеделник. Посещението му цели да укрепи икономическото сътрудничество. В края на седмицата делегации на двете страни подписаха протокол за насърчаване на търговията, туризма, строителството, селското стопанство и транспорта. (Труд, 24 часа, Пари, БТА - 24/11/03; БТА, БНТ - 23/11/03)
