Македония отправя официална молба за трансформиране на военната мисия на ЕС
23/09/2003
 
СКОПИЕ, Македония -- Правителството е поискало трансформирането на военната мисия на ЕС "Конкордия" в мисия с цивилни и съвещателни функции, заяви Кристина Галах,	 говорител на Върховния комисар по сигурността на ЕС Хавиер Солана. Мандатът на "Конкордия" изтича на 15 декември. Преди това правителството бе заявило, че ще бъде в състояние да се справи с проблемите на сигурността, но ще се нуждае от ЕС за укрепване на местните многоетнически полицейски сили. Галах заяви в понеделник (22 септември), че Съветът на външните министри на ЕС вероятно ще вземе решение по отправената молба до края на септември.
Други новини: Македония обяви в понеделник създаването на оперативен център за предстоящата програма за доброволно събиране на оръжие. Шестседмичната кампания се открива на 1 ноември. (МИА, А1 ТВ, Утрински весник - 23/09/03; МИА - 22/09/03)
