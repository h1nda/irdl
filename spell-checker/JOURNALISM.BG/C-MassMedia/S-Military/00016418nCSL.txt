Хърватското правителство иска да има правото да изпраща военни части в чужбина
					28/10/2005
					 
						ЛОНДОН, Великобритания -- В четвъртък (27 октомври) хърватският премиер Иво Санадер каза, че кабинетът ще се опита да прокара поправка в конституцията, по силата на която изпращането на военни части в чужбина няма да се нуждае от одобрението на парламента. Санадер отбеляза, че в страните членки на НАТО кабинетът взима решения за изпращането на частите, освен в случаите, когато са необходими въоръжени сили с голяма численост. Санадер направи това изказване по време на неофициална среща на 25-те страни членки на ЕС и страните кандидатки.
						Други новини -- Хърватският президент Стипе Месич е в Белгия, където разговаря по въпроси на търговията с Ив Льотерм, министър-председател на белгийската провинция Фландрия. Фламандското правителство създаде фонд за страните кандидатки за членство в ЕС, което направи възможно обсъждането на евентуални нови проекти. (Вечерни лист - 28/10/05; ХИНА - 27/10/05)
