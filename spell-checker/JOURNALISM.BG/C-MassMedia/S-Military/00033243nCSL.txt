КФОР съкращава числеността на военните си части 
					01/02/2010
					 
						ПРИЩИНА, Косово -- КФОР намали числеността на контингента си от 14 000 на 10 000 души, считано от неделя (31 януари), обяви мироподдържата мисия. КФОР, в чийто състав влизат военнослужещи от 32 държави, ще продължи да осигурява сигурността и стабилността на всички косовски общини. Съкращаването е в съответствие с решението на НАТО от юли 2009 г. предвид на подобрената сигурност и укрепването на местните институции. НАТО изпрати 50 000 военнослужещи в Косово през 1999 г. (Коха Диторе, Експрес - 01/02/10; Гласът на Америка, Телеграфи, Кохавижън - 31/01/10)
