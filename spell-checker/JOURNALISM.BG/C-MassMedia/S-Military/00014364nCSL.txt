Хърватия потвърди волята си за сътрудничество по военните престъпления преди срещата на работната група на ЕС 
					26/04/2005
					 
						ЗАГРЕБ, Хърватия -- Премиерът Иво Санадер потвърди в понеделник (25 април), че правителството му ще арестува и екстрадира към Трибунала на ООН за военни престъпления генерала от запаса Анте Готовина, ако Готовина се намира в страната. Санадер обаче повтори, че най-новите разузнавателни данни сочат, че беглецът не е в Хърватия. Работната група на ЕС по военните престъпления ще заседава за пръв път във вторник в Люксембург. Тя ще разговаря с главния прокурор на Трибунала на ООН Карла дел Понте, а по-късно и със Санадер. 
						Други новини: Досегашният посланик на ОССЕ в Хърватия Петер Семнеби даде висока оценка за положителните промени, настъпили в страната през последните три години. По време на прощална пресконференция в понеделник Семнеби, чийто мандат изтича в събота, каза, че политическата система в Хърватия е съзряла и е бил отбелязан напредък в повечето области от компетентност на ОССЕ. (Вечерни лист - 26/04/05; ХИНА, ХРТ - 25/04/05)
