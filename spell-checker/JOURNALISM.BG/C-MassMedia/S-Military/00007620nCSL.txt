Албания бе домакин на тристранни военни учения
13/07/2003
 
ТИРАНА, Албания -- Четиридневни военни маневри с участието на 750 войника от Албания, Италия и Македония приключиха в петък (11 юли). Военновъздушни, пехотни и военноморски подразделения участваха в ученията, които имаха за цел да подобрят тристранното военно сътрудничество и да разширят съвместните операции на албанската и македонската армии в рамките на подготовката за членство в НАТО. (Албейниън TВ, Би Би Си , MИA, A1 TВ - 11/07/03)
