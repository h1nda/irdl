Датската полиция арестува заподозрян във военни престъпления от Балканите
					09/01/2011
					 
						КОПЕНХАГЕН, Дания - Полицията арестува шведски гражданин с босненски произход в четвъртък (6 януари) на международното летище в Копенхаген, който е заподозрян във военни престъпления, извършени в бивша Югославия. Четирийсет и две годишният мъж бе задържан със заповед за арест, издадена от Словения през 2007 г. Словенските власти го издирват във връзка с престрелка на словенски граничнопропускателен пункт през 1991 г. Самоличността на заподозрения не бе разкрита. (Радио "Свободна Европа", AФП - 07/01/11)
