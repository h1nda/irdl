Шестима босненски хървати пледират невинни по обвиненията във военни престъпления
07/04/2004
 
АМСТЕРДАМ, Холандия -- Шестима босненски хървати пледираха, че са невинни във вторник (6 април) по 26 пункта на обвинението в престъпления срещу човечеството, нарушения на законите или обичаите за водене на война, както и в тежки нарушения на Женевската конвенция. Заподозрените, включително двама генерали и бивш премиер на самопровъзгласилата се държава Херцег-Босна, се предадоха на Трибунала в понеделник.
Други новини: британското посолство в Загреб публикува съобщение, в което се призовава запасния генерал Анте Готовина да се предаде на Трибунала. Посолството оцени високо правителството в Загреб за съдействието му при предаването на шестимата босненски хървати, които имат и хърватско гражданство. (АП, АФП, Ройтърс - 06/04/04)
