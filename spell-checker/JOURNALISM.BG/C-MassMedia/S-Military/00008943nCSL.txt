Иракски кмет дава висока оценка за приноса на българска военна част към сигурността на Кербала
04/11/2003
 
СОФИЯ, България - Кметът на Кербала Акрам ал-Ясри даде висока оценка в понеделник (3 ноември) на приноса на българския контингент за сигурността и демокрацията в неговия град. По време на посещение в София по покана на външния министър Соломон Паси ал-Ясри каза, че жителите на Кербала възприемат българските военнослужещи като близки приятели, които помагат при възстановяването на училища, болници и пътища.
Други новини: България и Русия проведоха пореден кръг от двустранни политически консултации в Москва. Делегациите обмениха мнения по процесите на интеграция в НАТО и ЕС и за нуждата от по-широко сътрудничество в областта на културата и образованието. (бТВ, Труд, 24 часа - 04/11/03; БТА, БНТ, Нова ТВ - 03/11/03)
