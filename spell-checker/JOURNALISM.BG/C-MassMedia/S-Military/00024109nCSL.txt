Дел Понте каза, че Сърбия отбелязва бавен напредък в сътрудничеството по въпросите на военните престъпления
					04/10/2007
					 
						ХАГА, Холандия -- Главният прокурор на ООН за военни престъпления Карла дел Понте каза в сряда (3 октомври), че напредъкът на Сърбия в усилията за залавяне на обвинените във военни престъпления е твърде бавен. В официално изявление на нейната говорителка Олга Кавран Дел Понте предупреждава, че този темп може да доведе до цялостно проваляне на арестите на оставащите на свобода бегълци. Тя се срещна с официални лица в Белград преди две седмици, преди представянето на доклад заедно с представители на ЕС по-късно този месец относно степента на сътрудничество на Сърбия. (Ройтерс, Бета, Макфакс, ДПА, АФП, Фена, НТВ Хаят - 03/10/07)
