Началникът на генералния щаб на гръцката армия замина за САЩ за обсъждане на сигурността на Олимпиадата
18/04/2004
 
АТИНА, Гърция -- Началникът на генералния щаб на гръцката армия Георгиос Антонакопулос замина в събота (17 април) на посещение в САЩ. Той се очаква да се срещне със своя колега генерал Ричард Майерс за разговори по въпроса за сигурността на летните олимпийски игри в Атина. Те също така ще обсъдят международната борба с тероризма.
В други новини, гръцкият министър на здравеопазването Никитас Какламанис и председателят на Организационния комитет "Атина 2004" Гиана Ангелопулос-Даскалаки се срещнаха в петък, за да обсъдят въпроси, свързани с медицинските услуги по време на олимпийските игри. (Катимерини - 17/04/04; AНA - 16/04/04)
