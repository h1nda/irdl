ОССЕ призова Хърватия да засили мерките за съдебно преследване за военни престъпления 
					29/09/2006
					 
						ЗАГРЕБ, Хърватия -- Нов доклад на ОССЕ похвали постигнатия от Хърватия напредък в съдебното преследване на военни престъпления през последните 18 месеца, но призова за увеличаване на усилията за затвърждаване на тази тенденция. Документът посочва също и необходимостта да се прилагат равни стандарти за наказателна отговорност и да няма етнически пристрастия при вземането на решения за възбуждане на съдебни дела. 
						Също в четвъртък парламентът започна дебати по проектоизмененията на закона за наказателното производство, който ще се въведе догодина. (Весник - 29/09/06; Уеб сайт на ОССЕ, ХРТ - 28/09/06)
