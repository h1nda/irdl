Медии твърдят, че турските военни се противопоставят на някои реформи, свързани с присъединяването към ЕС
20/05/2003
 
АНКАРА, Турция -- Местните медии съобщават, че Службата на главния секретар на Съвета по национална сигурност Тунджер Калъч е изпратила доклад в понеделник ( 19 май) до премиера Реджеп Тайип Ердоган , в който се излагат някои от възраженията на военните по предложенията за реформи, свързани с присъединяването към ЕС. Твърди се, че военните се противопоставят срещу промените в Закона за борба с тероризма, срещу разпоредбата, разрешаваща на чужденци да наблюдават изборите, както и срещу предложението, което би позволило на частни електронни медии да излъчват предавания на малцинствени езици, включително кюрдски. Вицепремиерът Мехмет Али Сахин е заявил обаче, че правителството не е получавало такъв доклад и че разчита на подкрепата на военните в процеса на присъединяване към ЕС. (Хюриет, Милиет, Радикал - 20/05/03)
