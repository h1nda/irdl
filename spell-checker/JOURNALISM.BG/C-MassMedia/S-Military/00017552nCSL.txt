Австралия отлага процедурата по екстрадиране в Хърватия на заподозрян във военни престъпления 
		10/02/2006
		 
			СИДНИ, Австралия -- Австралийски съд отложи в петък (10 февруари) процедурата по екстрадиране на бившия командир от сръбските милиции Драган Василкович. Това бе необходимо, за да се даде време на съда да вземе решение по жалбата на заподозрения срещу решението за екстрадиране. Хърватия официално поиска екстрадирането на Василкович в четвъртък. Според съдебните документи той живее в Австралия от 1969 г., но временно е напуснал страната в началото на 90-те години, за да участва в балканските конфликти. Той е обвинен, че е измъчвал и убивал хърватски затворници. 
			Други новини -- Хърватски съд осъди условно на два месеца затвор Борис Микшич, бивш кандидат за президент и кандидат за кмет на Загреб, за клеветническа забележка срещу президента Стипе Месич по време на президентската кампания. Микшич ще избегне затвора, ако тази година не повтори същото нарушение. (AAП, Весник - 10/02/06; ХТР, ХИНА - 09/02/06)
