Турция ще бъде домакин на съвместно военно учение
					12/08/2009
					 
						АНКАРА, Турция -- Турция ще бъде домакин на съвместно военно учение в Средиземно море следващата седмица, в което ще участват и Израел и Съединените щати, съобщи във вторник (11 август) израелската армия. Осем кораба, четири хеликоптера и три самолета за спасителни операции от трите армии ще участват в учението, наречено "Рилайънт Мърмейд" ("Самоуверена русалка"). Неговата цел ще бъде подобряване на координацията и сътрудничеството между турските, израелските и американските сили при извънредни ситуации. (Хюриет, Анадолска информационна агенция, АФП, Тренд - 11/08/09)
