БиХ, Хърватия и Сърбия и Черна гора работят за преодоляване на юридическите бариери при разглеждането на дела за военни престъпления
					20/10/2005
					 
						МОСТАР, Босна и Херцеговина (БиХ) -- Председателят на съда на БиХ Меджида Кресо каза в сряда (19 октомври), че правни неуредици пречат на пълното сътрудничество с Хърватия и Сърбия и Черна гора при разглеждането на дела за военни престъпления. В своя реч в Мостар на регионална конференция, посветена на съдебните процеси за военни престъпления, Кресо посочи липсата на правна основа за сътрудничество между прокурорите в БиХ, на които е възложено разследването и съдия-следователите, които са натоварени с тази задача в Хърватия и Сърбия и Черна гора. ОССЕ участва в спонсорирането на форума, който трябва ясно да очертае подобни трудности. 
						Други новини -- Говорителят на Службата за изчезнали лица в Република Сръбска, Милан Иванчевич, съобщи в сряда, че останки на сръбски войници и цивилни лица са били открити близо до Босанска Крупа. Тази седмица експерти на РС работят на обекти в шест общини в западната част на БиХ. (НТВ Хаят, Фена, РТРС - 19/10/05)
