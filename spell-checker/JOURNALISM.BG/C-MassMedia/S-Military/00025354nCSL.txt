Турската армия уби десет екстремисти от ПКК
					04/02/2008
					 
						АНКАРА, Турция -- Армията обяви, че десет кюрдски сепаратисти са били убити при сблъсъци в източната провинция Бингол в неделя (3 февруари). Бойците, членове на терористичната Кюрдска работническа партия (ПКК), са били ликвидирани по време на тридневна операция при силен снеговалеж. Няма съобщения за загуби на армията.
						Други новини -- В неделя турските власти потвърдиха наличието на зараза от птичи грип сред пилета в малко село близо до северния град Самсун на брега на Черно море. Още не е изяснено дали става дума за опасния вирусен щам H5N1. Наложена е карантина и няколко десетки пилета са били унищожени с цел предотвратяване на разпространението на вируса. (Заман - 04/02/08; AФП, Ройтерс, Фокус, РБК, АП, НТВ, РИА Новости - 03/02/08)
