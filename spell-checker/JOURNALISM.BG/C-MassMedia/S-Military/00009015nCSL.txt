Член на президентството предложи американски военни бази да бъдат преместени в БиХ
10/11/2003
 
САРАЕВО, Босна и Херцеговина (БиХ) -- Сюлейман Тихич, член на тристранното президентство, потвърди в неделя (9 ноември), че страната му е предложила да приеме американски военни бази на територията на БиХ. Ако Вашингтон изрази такъв интерес, страната ще започне преговори за преобразуване на съществуващите съоръжения в Тузла и Райловац в постоянни бази или за изграждането на нови бази. Тихич също потвърди възможността за изпращане на босненски войници в Ирак, посочвайки, че това може да бъде транспортно подразделение с някаква форма на военна поддръжка. (Дневни Аваз - 10/11/03; СРНА, Би Би Си - 09/11/03)
