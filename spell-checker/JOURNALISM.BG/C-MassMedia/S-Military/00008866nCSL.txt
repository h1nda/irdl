ООН и КФОР арестуваха петима косовски албанци по подозрения във военни престъпления
29/10/2003
 
ПРИЩИНА, Косово, Сърбия-Черна гора -- Полицейските сили в Косово и КФОР оповестиха във вторник (28 октомври) арестуването на петима етнически албанци, обвинени в извършване на военни престъпления. Те са обвинени в незаконно задържане и убийство на четирима други етнически албанци и в измъчването на пета жертва, която е оцеляла. И петимата заподозрени са били нископоставени членове на вече разпуснатата Армия за освобождение на Косово (АОК) от град Качаник. Предполага се, че те са извършили убийства, за да отмъстят във връзка с подозрения за сътрудничество със сръбските власти по време на конфликта от 1998-1999 г. (АП, АФП, Ройтърс, Бета, Танюг, Б92, Би Би Си, Албейниън нюз - 28/10/03)
