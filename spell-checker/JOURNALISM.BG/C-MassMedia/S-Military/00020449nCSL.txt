Българският министър на отбраната предупреждава за възможен недостиг на средства във военния бюджет за 2007 г.
					30/10/2006
					 
						СОФИЯ, България -- Министърът на отбраната Веселин Близнаков предупреди в петък (27 октомври), че недостигът от 50 млн. евро в проектобюджета на армията за 2007 г. може да попречи на изпълнението на заплануваните проекти. Проектобюджетът предвижда 2,28 % от БВП да бъдат отделени за сектора на отбраната през следващата година. Но според задълженията на България като страна, членка на НАТО, делът трябва да е 2,6 % от БВП. Близнаков добави, че ще лобира за още пари по време на предстоящите преговори за бюджета. (Медиапул, Дарик - 27/10/06)
