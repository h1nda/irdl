Босненският сърбин Вукович не се призна за виновен по обвиненията във военни престъпления пред съда на БиХ
					01/11/2006
					 
						САРАЕВО, Босна и Херцеговина (БиХ) -- Бивш босненски сръбски военен, Радмило Вукович, не се призна за виновен по обвиненията във военни престъпления при явяването си пред съда на БиХ във вторник (31 октомври). Вукович е обвинен, че е изнасилвал и изтезавал босненка в региона на Фоча през юни 1992 г. 
						Също във вторник Кантоналната прокуратура на Сараево предяви обвинение срещу пенсионирания босненски сръбски полицай Борислав Берян за военни престъпления срещу цивилни граждани от несръбски произход в Община Илиджа. Твърди се, че престъпленията са извършени през периода 1992-1993 г. (РТРС, ПБС БиХ - 31/10/06)
