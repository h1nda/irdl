В Косово бе задържан сърбин, заподозрян във военни престъпления
					16/08/2009
					 
						ПРИЩИНА, Косово -- Сърбин, заподозрян във военни престъпления в Косово бе задържан в четвъртък (13 август) за 30 дни от съд в Призрен. Горан Вучкович, 33-годишен от село Горосело, бе арестуван във вторник по подозрения, че през 1998 и 1999 г. е извършил военни престъпления в Косово. Според следователите той е член на паравоенна групировка и е играл ключова роля при разрушаването на сградата на историческата Призренска лига, която по-късно е била възстановена и сега е музей. (РТК, Б92, Бета, Танюг - 14/08/09)
