Турското правителство ще иска разрешение за военна операция в Ирак 
					10/10/2007
					 
						АНКАРА, Турция -- Управляващата Партия на справедливостта и развитието (ПСР) реши във вторник (9 октомври) да поиска разрешение от парламента за военна операция в Ирак след неотдавнашните атаки срещу турски военни части от страна на членове на Кюрдската работническа партия (ПКК). Решението бе взето по време на среща на партийни лидери и премиера Реджеп Тайип Ердоган. При засади на ПКК от уикенда насам бяха убити най-малко 15 турски войници. Както Съединените щати, така и кюрдското регионално правителство в Северен Ирак призоваха Анкара да се въздържа от подобни действия. (Радикал, Сабах, Хюриет, Заман, Милиет, Гардиън - 10/10/07; AП, ДПA, Би Би Си, АФП, Анадолска информационна агенция, Ройтерс - 09/10/07)
