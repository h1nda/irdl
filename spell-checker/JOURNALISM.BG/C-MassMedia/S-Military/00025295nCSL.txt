Трима босненски сърби бяха арестувани за военни престъпления в "Сушица"
					29/01/2008
					 
						САРАЕВО, Босна и Херцеговина (БиХ) -- В понеделник (28 януари) Държавната агенция за разследване и охрана на БиХ е задържала трима босненски сърби, заподозрени във военни престъпления в гр. Власеница. Велко Башич, на 82 г., Предраг Бастах, на 55 г., и Горан Вишкович, на 54 г., са обвинени в извършването на престъпления срещу човечеството в лагера за задържане "Сушица" в гр. Власеница. Около 8 000 мюсюлмани и жители от околността от други несръбски националности са били държани при ужасни условия в този лагер в периода между май и октомври 1992 г. и са били подложени на жестоко физическо и сексуално малтретиране. Трибуналът на ООН за военни престъпления в Хага вече осъди военновременния комендант на лагера Драган Николич на 20 години затвор. (Независне Новине - 29/01/08; Фена, РТРС, Б92, Ройтерс, ДПА - 28/01/08)
