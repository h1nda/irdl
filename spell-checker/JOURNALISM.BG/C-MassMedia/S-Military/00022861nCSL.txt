Черногорската армия желае да привлече 480 професионални войници
					11/06/2007
					 
						ПОДГОРИЦА, Черна гора -- Според съобщение от събота (9 юни), направено от началник-щаба на армията генерал Йован Лакчевич, армията е започнала процес на набиране на 480 професионални войници като част от усилията за модернизиране на въоръжените сили на страната. Той подчерта, че армията се е променила значително и младите хора гледат положително на възможността за военна кариера. Той добави, че присъединяването на Черна гора към програмата на НАТО „Партньорство за мир”, както и наскоро подписаното със Съединените щати двустранно споразумение за статута на въоръжените сили, ще даде възможност за военно сътрудничество и обучение на черногорски военни в чужбина. (Виести - 10/06/07; Мина, РТЧГ- 09/06/07)
