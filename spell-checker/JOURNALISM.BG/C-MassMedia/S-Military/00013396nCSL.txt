Главният прокурор на БиХ заяви, че до средата на февруари вероятно ще бъдат повдигнати обвинения във военни престъпления
					27/01/2005
					 
						САРАЕВО, Босна и Херцеговина (БиХ) -- Главният прокурор на БиХ Маринко Юрчевич заяви в сряда (26 януари), че специалният прокурорски съвет по военните престъпления работи по няколко дела и най-вероятно ще повдигне първите официални обвинения до средата на февруари. Юрчевич обясни, че делата са били прехвърлени от кантоналните съдилища.
						Също в сряда експертната комисия на Република Сръбска за изпълнение на заключенията на комисията за Сребреница на областта проведе първото си заседание в Баня Лука. Комисията ще представи констатациите си на босненското сръбско правителство до края на февруари. 
						Други новини: Парламентът на БиХ гласува в сряда приемането на плосък данък добавена стойност от 17 %, слагайки край на едномесечните политически спорове. Всяка от областите преди това имаше собствени данъчни правила. Новият данък бе въведен като средство за контрол върху сивата икономика. (Независне новине - 27/01/05; РТРС, Уеб-сайт на правителството на РС, Pincom.info, Фена, AФП - 26/01/05)
