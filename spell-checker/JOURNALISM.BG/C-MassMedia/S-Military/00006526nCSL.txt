Обвинен във военни престъпления иска процес в Хърватска
08/04/2003
 
ЗАГРЕБ, Хърватска -- В понеделник (7 април) адвокатът на Ивица Раич, който бе арестуван миналата седмица по искане на трибунала за военни престъпления, заяви че неговият клиент иска да бъде съден в Хърватска. Босненският хърватин Раич бе обвинен от трибунала на ООН за участие в убийствата на поне 16 цивилни мюсюлмани през 1993 г. Според адвоката му, няма да има законови пречки за провеждане на процеса в Хърватска, въпреки факта, че престъпленията са били извършени в друга страна.
Според други новини, източници от правителството съобщиха, че прокурорите в Хага могат да оттеглят заповедта за арест на хърватския генерал в оставка Янко Бобетко. Правният съветник на правителството Горан Микуличич обясни, че трибуналът може да замрази разследването по делото и да поиска ежемесечна проверка на здравословното състояние на 84-годишния Бобетко. (Весник - 08/04/03; АФП, ХИНА - 07/04/03)
