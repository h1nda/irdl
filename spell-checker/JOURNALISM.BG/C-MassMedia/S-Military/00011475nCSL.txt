САЩ вероятно обсъждат запазването на ключова военна база в БиХ
14/07/2004
 
ВАШИНГТОН, САЩ -- Администрацията на Буш обмисля евентуалното запазване на ключовата военна база в Орао в североизточна Босна и Херцеговина (БиХ) след приключване на мисията на СФОР по-късно тази година, се казва в съобщения на медиите от вторник (13 юли). Въпросът е част от нов американски проект за концепция за засилване на борбата срещу тероризма, преглед на която се извършва понастоящем в Пентагона. Съгласно проекта около 150 американски военнослужещи могат да останат в Орао, след като НАТО предаде военната си мисия на сили на ЕС. Базата може да се използва като ядро за по-нататъшно разгръщане при необходимост, което би могло да се използва съвместно с партньорите от ЕС. (Независне новине, Дневни Аваз 14/07/04; АФП, Pincom.info - 13/07/04)
