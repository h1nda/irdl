Полицията в Сараево арестува двама души, заподозрени във военни престъпления
24/08/2003
 
САРАЕВО, Босна и Херцеговина (БиХ) -- Босненската полиция съобщи, че е арестувала двама мюсюлмани, заподозрени във военни престъпления срещу хървати в южна БиХ през септември 1993 г. Полицията в Сараево задържа Мустафа Хота и Енес Сакрак в нощта на петък (22 август) по подозрения за извършени военни престъпления срещу цивилни в село Габровица, каза пред Ройтерс говорителката Лиляна Сакич. Тя съобщи, че нареждането за ареста е дадено от областния сараевски съд и прокурорите на ООН са се съгласили заподозрените да бъдат съдени в страната, както обикновено става при по-маловажни случаи. (Ройтерс - 24/08/03)
