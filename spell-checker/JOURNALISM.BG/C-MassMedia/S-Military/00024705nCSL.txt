Босненски сърбин получи присъда от 28 години затвор за военни престъпления 
					29/11/2007
					 
						САРАЕВО, Босна и Херцеговина (БиХ) -- Боснески сърбин, признат за виновен във военни престъпления, бе осъден на 28 години затвор, съобщи специалният съд за военни престъпления в Сараево в сряда (28 ноември). Ядранко Палия, на 46 г., е застрелял и убил петима цивилни граждани, заловени край гр.Сански Мост през май 1992 г. Освен това той и други членове на милициите са се опитали да екзекутират 14 пленници, като са им заповядали да скочат от един мост и са открили огън срещу тях. Никой не е загинал при този инцидент. 
						Палия, който е осъден и за изнасилване на пленничка с насочен към нея пистолет, е служил като военен полицай в босненската сръбска армия от 1993 до 1995 г. (AФП, Ройтерс, РТРС, АФП, Фена, СРНА, БМРР, Б92, Бета - 28/11/07)
