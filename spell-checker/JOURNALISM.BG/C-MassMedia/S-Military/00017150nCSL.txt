Заподозрян във военни престъпления бе ранен по време на престрелка с войници от ЕС
					06/01/2006
					 
						САРАЕВО, Босна и Херцеговина (БиХ) -- Сърбин, издирван за военни престъпления, бе ранен, а съпругата му бе убита при завързалата се престрелка с войници от ЕС в Рогатица в четвъртък (5 януари). Според изявление на ЕУФОР 47-годишният Драгомир Абазович е открил огън по войниците, които идвали да го арестуват по силата на заповед за арест, издадена през 1999 г. от съд в Сараево. Предполага се, че след престрелката заподозреният е решил да се самоубие, когато е разбрал, че не може да избяга. В момента той е в критично състояние в болница. 12-годишният син на заподозрения също е бил тежко ранен по време на инцидента. (Независне новине, Дневни аваз - 06/01/06; AП, Ройтерс, АФП, Би Би Си, ПБС БиХ, РТРС, Фена - 05/01/06)
