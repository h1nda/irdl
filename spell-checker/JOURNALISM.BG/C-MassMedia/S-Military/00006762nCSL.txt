Ферхойген: Турските военни трябва да бъдат под цивилен контрол
29/04/2003
 
СТРАСБУРГ, Франция -- Комисарят на ЕС по разширяването Гюнтер Ферхойген се яви в понеделник (28 април) пред Комисията по външните отношения на Европейския парламент и заяви ,че военните в Турция трябва да бъдат поставени под цивилен контрол, а не обратното. Той добави, че Турция се нуждае от хармонизиране на своето законодателство по отношение на цивилния контрол върху военните в унисон с регламентите на ЕС. Ферхойген отбеляза също, че преговорите на Турция за присъединяване могат да започнат още през 2005 година. Същия ден турският министър на правосъдието Джемил Чичек заяви, че в страната има широка политическа подкрепа за усилията за присъединяване към Съюза. (Анадолската агенция, НТВ, АФП- 28/04/03)
