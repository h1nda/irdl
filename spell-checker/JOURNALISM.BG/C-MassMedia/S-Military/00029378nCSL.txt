Изслушването на Караджич по извършените от него военни престъпления бе отложено заради прокурорска грешка
					22/02/2009
					 
						ХАГА, Холандия -- Трибуналът за военни престъпления на ООН отложи в петък (20 февруари) изслушването на Караджич по новия обвинителен акт срещу него поради прокурорска грешка. Прокурорите не са включили достатъчно доказателства по три точки в обвинителния акт. Съдия Ян Бономи насрочи следващото изслушване за 25 февруари. Караджич заяви, че ще се консултира със своите юридически съветници и след това ще внесе своята пледоария. Прокурорите внесоха новия обвинителен акт срещу Караджич на 18 февруари, разделяйки едно обвинение в геноцид на две. (AП, Блиц, Б92 - 20/02/09)
