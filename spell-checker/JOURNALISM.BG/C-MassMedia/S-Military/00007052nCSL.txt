Трибуналът за военните престъпления може да разреши на Сърбия да съди обвиняемите по случая във Вуковар
23/05/2003
 
ХАГА, Холандия -- Според местни вестници, трибуналът на ООН за военните престъпления може да разреши на Белград да проведе съдебните процеси срещу обвинените в престъпления, извършени през 1991 г. във Вуковар. Говорителката на трибунала Флорънс Хартман заяви в четвъртък (22 май), че Главният прокурор Карла дел Понте е предала във вторник документите за делата от "по-ниска и средна категория" на обвиняемите по случая във Вуковар. Няма обаче изменения по делата на офицерите в бившата югославска армия Мирослав Радич, Миле Мърксич и Веселин Сливанчанин.
Междувременно Харман съобщи, че други двама обвиняеми, бившият шеф на сигурността Йовица Станишич и неговия подчинен Франко Симатович, вероятно ще дадат показания срещу Слободан Милошевич. (Бета, Б92, Би Би Си, Танюг - 22/05/03)
