БиХ заяви, че е открила помагачи на издирвани обвиняеми във военни престъпления и ще замрази авоарите им
					01/02/2007
					 
						САРАЕВО, Босна и Херцеговина (БиХ) -- Държавната агенция за разследване и охрана (ДАРО) заяви, че е събрала данни за помагачи на Стоян Жуплянин, Здравко Толимир, Ратко Младич и Радован Караджич, които се издирват от Трибунала на ООН за военни престъпления. Шефик Халилович, ръководител на Центъра за разследване на военни престъпления, в сряда (31 януари) запозна репортери с резултатите от работата на ДАРО през 2006 г. Той каза, че засега е невъзможно да се арестуват помагачите, тъй като все още се събират доказателства. ДАРО обаче е поискала от Министерството на сигурността на БиХ да замрази авоарите им. (Независне новине - 01/02/07; РТРС, СРНА - 31/01/07)
