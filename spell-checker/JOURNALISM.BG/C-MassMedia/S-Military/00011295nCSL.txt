Американски и хърватски военноморски сили ще проведат съвместно военно учение
28/06/2004
 
СПЛИТ, Хърватия -- Американският ракетоносец-разрушител Рамаже пристигна в неделя (27 юни) на пристанището в Сплит за участие в съвместно учение, което започва във вторник като част от Програмата за НАТО "Партньорство за мир". По време на престоя си в Сплит членовете на екипажа ще се срещнат с командващия хърватския военен флот старши капитан Ивица Толич и представители на местните власти.
Други новини: Ж.п. маршрутът Белград-Сплит бе възстановен за пръв път след 14 години. Съгласно споразумението между Хърватия и Сърбия-Черна Гора влаковата композиция ще пътува всяка събота до 4 септември. (ХИНА, ХРТ - 27/06/04; ХИНА, Б92 - 26/06/04)
