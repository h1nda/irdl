ЕС ще обмисли намаляване на военното си присъствие в БиХ
					07/03/2006
					 
						ИНСБРУК, Австрия -- По-късно през годината ЕС ще разгледа възможността за съкращаване на частите на ЮФОР в Босна и Херцеговина (БиХ), съобщи в понеделник (6 март) австрийското председателство на Съюза. Според министъра на отбраната на Австрия Гюнтер Платер сегашният контингент от 6700 войници ще се запази до изборите през октомври и вероятно ще бъде намален до 6000 души, ако в БиХ се сформира правителство без никакви проблеми. След това Съюзът ще реши дали постепенно да ограничи военното си присъствие в БиХ до 2500 войници. (Ройтерс, РТС, Айриш Екзаминър - 06/03/06)
