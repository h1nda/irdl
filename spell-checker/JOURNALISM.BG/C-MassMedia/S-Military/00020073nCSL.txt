Висш турски военен отговори на критиките на ЕС
					26/09/2006
					 
						АНКАРА, Турция -- В понеделник (25 септември) командващият на сухопътните войски генерал Илкер Башбуг отхвърли отправената неотдавна от ЕС критика, че турските военни твърде много се месят в политиката. Той предупреди, че ислямският фундаментализъм набира популярност в Турция и каза, че армията по закон е длъжна да защитава светската държава. Неговият коментар обаче предизвика несъгласието на високопоставен член на управляващата Партия на справедливостта и развитието. Фарук Челик каза, че е работа на правителството, а не на армията, да се бори срещу религиозния екстремизъм. 
						Междувременно Европейският парламент обсъди във вторник последния доклад за Турция, като се очаква документът да бъде гласуван в сряда. Докладът остро критикува Турция за това, че е забавила темповете на реформите.
						Междувременно в неделя десетгодишно момче загина, когато намерено от него устройство избухнало в ръцете му. Дванадесетгодишното братче на момчето е ранено при взрива в град Сиирт. (Търкиш Дейли Нюз, Ню Анатолиън - 25/09/06; НТВ, Turkishpress.com, Ройтерс - 24/09/06)
