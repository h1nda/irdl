Хърватия обвини петима души във военни престъпления срещу сърби
					09/01/2009
					 
						ЗАГРЕБ, Хърватия -- Петима бивши хърватски военни офицери сега очакват обвинения в извършване на военни престъпления срещу сърби по време на конфликта от 1991-1995 г., обяви в четвъртък (8 януари) държавната прокуратура. Според твърденията петимата са унижавали, измъчвали и упражнявали физически и психологически тормоз над военнопленници в затвора „Лора” в Сплит, Южна Хърватия. Много от пленниците получили сериозни наранявания, а трима са починали, се казва в изявлението. Двама от заподозрените, идентифицирани от медиите като бившия затворнически надзирател Томислав Дуич и бившият тъмничар Емилио Бунгур, се укриват. Петимата са част от група лица, които вече са получили задочни присъди от съда в Сплит през 2006 г. Те са получили по осем години лишаване от свобода за изтезания и убийства на сърби в „Лора” отделно от новите обвинения във военни престъпления. (AФП, ХИНА - 08/01/09)
