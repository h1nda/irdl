Радикалите в Сърбия преизбраха заподозрян във военни престъпления за свой лидер 
					09/10/2006
					 
						БЕЛГРАД, Сърбия -- Обвиненият във военни престъпления Воислав Шешел, който в момента е в ареста на Трибунала на ООН за военни престъпления в Хага, бе преизбран за лидер на Сръбската радикална партия на конгрес на партията в неделя (8 октомври). Делегатите преизбраха и Томислав Николич за заместник-председател на партията. След гласуването Николич призова избирателите да подкрепят на референдума, който ще се проведе по-късно този месец, новата конституция на страната, в която Косово се определя като част от Сърбия. Шешел отправи същия призив в писмо до конгреса. Обвинен във военни престъпления, извършени по време на конфликтите от 1991-1995 г. в Босна и Херцеговина и Хърватия, Шешел очаква процесът срещу него да започне по-късно тази година. (Блиц, Данас, Политика - 09/10/06; Ройтерс, AП - 08/10/06)
