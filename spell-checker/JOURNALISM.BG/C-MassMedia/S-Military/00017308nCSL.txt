Австралия арестува сърбин, заподозрян във военни престъпления
					20/01/2006
					 
						КАНБЕРА, Австралия -- Властите арестуваха бившия командир от сръбските милиции Драган Василкович, който е обвинен в измъчване и убийства на хърватски войници и цивилни граждани в разбунтувалите се територии под сръбско управление по време на конфликта от 1991-1995 г. Австралийският главен прокурор Филип Ръдок съобщи за ареста в петък (20 януари). Василкович, на 51 г., бе арестуван в Сидни по силата на хърватска заповед за арест. Той е с двойно гражданство и е работил като инструктор по голф в Пърт. Хърватия разполага с 60 дни да предяви официална молба за екстрадирането му. Съдия разпореди сърбинът да остане в ареста в очакване на предстоящото дело за екстрадиция. (Ройтерс, АП, БиБиСи - 20/01/06)
