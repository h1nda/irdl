БиХ замрази имуществото на укриващите се обвиняеми по военни престъпления 
					21/11/2004
					 
						САРАЕВО, Босна и Херцеговина (БиХ) -- Правителството на БиХ реши в петък (19 ноември) да предприеме мерки, за да попречи на укриващите се обвиняеми по военни престъпления да имат достъп до тяхното имущество в страната. Премиерът Аднан Терзич каза, че решението визира 21 лица, обвинени от трибунала на ООН за военните престъпления, чиито имущество бе замразено от ЕС. Списъкът включва босненско-сръбските военновременни лидери Радован Караджич и Ратко Младич, хърватския генерал Анте Готовина, четирима сръбски генерали и 14 босненски сърби. 
						В други новини, полицията в БиХ задържа гражданин на Пакистан по обвинение, че е заплашвал международните прокурори в БиХ, които разследват организираната престъпност и корупцията. Местните медии го идентифицираха като Ахмед Истикхар от Зеница. (Независне новине, Дневни Аваз, АФП, Ослободиение - 20/11/04; ФЕНА, СРНА, ХИНА - 19/11/04)
