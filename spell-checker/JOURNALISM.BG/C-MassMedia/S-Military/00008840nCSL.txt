Прокуратурата на ООН обещава, че няма да има повече обвинителни актове срещу сръбските военни и полицаи
27/10/2003
 
БЕЛГРАД, Сърбия-Черна Гора -- Флорънс Хартман, говорител на прокуратурата към Трибунала на ООН за военни престъпления, каза в неделя (26 октомври), че няма повече обвинителни актове срещу действащи представители на армията и полицията. Изявлението й идва след силното противопоставяне от страна на местните власти срещу спорните обвинителни актове, издадени срещу четирима висши представители на армията и полицията, включително и шефът на Службата за обществена сигурност Сретен Лукич.
Междувременно в Сърбия федералният министър на външните работи Горан Свиланович заяви, че ще насрочи заседание тази седмица на съвместния Съвет за Координация на отношенията с Хага, в който са представени федералното и сръбското правителства. В центъра на вниманието ще бъдат последните повдигнати обвинения. (Б92, Бета, Би Би Си - 26/10/03)
