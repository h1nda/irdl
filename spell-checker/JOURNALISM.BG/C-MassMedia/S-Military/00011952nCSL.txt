Хърватският министър на правосъдието похвали работата на съда по военните престъпления във Вуковар
					12/09/2004
					 
						ВУКОВАР, Х ърватия -- Министърът на правосъдието Весна Скаре-Озболт заяви в петък (10 септември), че министерството е доволно от работата на районния съд във Вуковар, провеждащ процесите по военните престъпления. Тя добави, че съдът се приближава до нивото на Международния трибунал за военните престъпления в бивша Югославия (МТПБЮ), като се надява, че МТПБЮ ще прехвърли на Хърватия делото срещу хърватските генерали Рахим Адеми и Мирко Норач. Скаре-Озболт каза също, че правителството планира да отдели допълнителни фондове на стойност 4.6 млн. евро в бюджета за 2005 г. за построяване на сграда на съда във Вуковар. (ХИНА, ХРТ - 10/09/04)
