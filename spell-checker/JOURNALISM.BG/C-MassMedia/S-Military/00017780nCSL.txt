Хърватски съд осъди осем бивши войници за военни престъпления
					03/03/2006
					 
						СПЛИТ, Хърватия -- Осем бивши хърватски войници, които са били и измъчвали сръбски пленници по време на войната в бивша Югославия, бяха осъдени за военни престъпления. Четирима от тях бяха в съдебната зала в крайбрежния град Сплит при произнасянето на присъдите в четвъртък (2 март), а останалите четирима се укриват. Всеки от войниците бе осъден на шест до осем години затвор. Осемте обвиняеми са били оправдани през 2002 г., но след анулирането на тези решения се стигна до рядко случващото се преразглеждане на съдебни дела срещу хърватски военнослужещи от хърватски съд. Престъпленията са били извършени в лагера "Лора" в Сплит през 1992 г. 
						Също в четвъртък Младен Баич, главният прокурор на Хърватия, бе преизбран за нов четиригодишен мандат. Всички парламентарни групи са доволни от работата му. (Вечерни Лист, Весник - 03/03/06; БиБиСи, АФП, ХИНА, ХРТ - 02/03/06)
