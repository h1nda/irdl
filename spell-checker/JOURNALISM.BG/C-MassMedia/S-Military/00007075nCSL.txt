Турският военен министър: Членството в ЕС е избор и цел
26/05/2003
 
ИЗМИТ, Турция -- Усилията за присъединяване към ЕС е избор и цел, която не подлежи на дискусия, заяви министърът на отбраната Вежди Гьонюл в неделя ( 25 май) по време на конгрес в Кочаели на управляващата Партия на справедливостта и развитието. Представители на ЕС, който доскоро казваха, че Турция би могла да се присъедини към Съюза най-рано след 10 години, започнаха да говорят за 2008 година като възможна дата, добави Гьонюл.
Също в неделя премиерът Реджеп Тайип Ердоган опроверга съобщения в печата, в които се твърди, че предлаганите напоследък законодателни промени са източник на напрежение между правителството и военните. Предлаганият пакет от реформи съдържа промени, целящи хармонизиране на турското законодателство с това на ЕС. (Анадолска агенция, АФП, НТВ - 25/05/03)
