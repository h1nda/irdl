Сърбия повдигна обвинения срещу заподозрян във военни престъпления
					28/04/2010
					 
						БЕЛГРАД, Сърбия -- Прокуратурата за военните престъпления съобщи във вторник (27 април), че е повдигнала обвинения срещу Дарко Янкович за престъпления срещу цивилни граждани, извършени по време на босненския конфликт от 1992-1995 г. Янкович, на 38 г., според обвиненията е измъчвал и убил най-малко 13 бошнаци през май и юни 1992 г. в община Зворник. Той беше задържан преди около месец. (Б92, Танюг, РТС, Радио Свободна Европа - 27/04/10)
