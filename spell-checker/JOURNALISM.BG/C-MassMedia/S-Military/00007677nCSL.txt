Босненско-сръбските власти призовават обвинените във военни престъпления да се предадат
18/07/2003
 
БАНЯ ЛУКА, Босна и Херцеговина (БиХ) -- Правителството на Република Сръбска (РС) призова всички военни престъпници да се предадат доброволно на Трибунала в Хага чрез властите в РС. Този апел бе отправен в четвъртък (17 юли), един ден преди посещението на главния прокурор на Трибунала Карла дел Понте. Представители на правителството също така казаха, че, ако обвиняемите се предадат, те могат да получат известни гаранции и финансова помощ в размер на 200 евро на месец. Освен това, правителството обяви, че ще създаде специално служба за координация с Трибунала. Тя ще събира документи и доказателства за мрежите на поддръжниците на обвиняемите в съгласие със списъците съставени от ЕС и САЩ.(Източници на СВП - 18/07/03; РТРС, Уебсайт на правителството на РС - 17/07/03)
