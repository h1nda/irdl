Първият процес за военни престъпления срещу сърби започва в Република Сръбска
18/05/2004
 
БАНЯ ЛУКА, Босна и Херцеговина (БиХ) -- Първият процес за военни престъпления срещу сърби започна в Република Сръбска (РС) в понеделник (17 май). Единадесет бивши полицейски служители са обвинени, че са задържали и след това убили свещеник от хърватски произход, отец Томислав Матанович и неговите родители през лятото на 1995 г. Телата им бяха открити в минна шахта през 2001 г. Трибуналът на ООН за военни престъпления нареди делото да се гледа в РС.
Също в понеделник правителството на РС настоя за незабавните оставки на шефа на специалните полицейски части Драган Лукич и на неговия заместник Драган Рибич. Причина за това са провалите при опитите да бъдат заловени лица, обвинени във военни престъпления, довели до убийството на цивилен гражданин. (Източници на СВП, Независне новине, Дневни аваз - 18/05/04; AФП, Фена, ПБС Бих, РТРС - 17/05/04)
