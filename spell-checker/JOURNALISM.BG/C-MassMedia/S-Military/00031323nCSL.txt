ЮЛЕКС получи досиета за военни престъпления от ЮНМИК
					18/08/2009
					 
						ПРИЩИНА, Косово -- Служители на ЮЛЕКС са казали, че са получили 200 досиета от ЮНМИК и очакват още стотици други, съобщиха местни медии във вторник (18 август). Председателят на Съвета на съдиите от ЮЛЕКС Мария Джулиана Чивинини каза, че досиетата се отнасят главно за военни престъпления, организирана престъпност, тероризъм и други дела, свързани с тежки престъпления. Прокурорите от ЮЛЕКС ги разглеждат поотделно, за да преценят кои от тях са готови за внасяне в съда.
						Други новини -- В понеделник Агенцията за борба с корупцията на Косово поиска да бъдат временно отстранени от работа шестима служители от съдебната система, прокуратурата и министерството на здравеопазването, тъй като не са обявили имотното си състояние в определените срокове. Тези служители са от различни места в Косово, като сред тях има както албанци, така и сърби. (Инфо Прес, Експрес, Коха Диторе - 18/08/09; Дойче Веле - 17/08/09)
