Радованович каза, че ЮФОР вероятно ще е последната военна мисия в БиХ
					17/08/2006
					 
						САРАЕВО, Босна и Херцеговина (БиХ) -- След среща с швейцарския си колега Самуел Шмид в Сараево в сряда (16 август) министърът на отбраната Никола Радованович каза, че се очаква ЮФОР да бъде последната военна мисия в БиХ. Радованович и Шмид бяха единодушни, че мандатът на ЮФОР може да приключи през 2008 г., като се има предвид постигнатият от БиХ напредък в заздравяването на институциите и изпълнението на реформите. По време на срещата Шмид потвърди отново, че страната му се интересува от събитията в Западните Балкани и е готова да помогне за устойчивото развитие на региона. (Дневни Аваз - 17/08/06; РТРС - 16/08/06)
