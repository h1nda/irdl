Укриващ се от правосъдието босненски сърбин, обвинен във военни престъпления, е арестуван в Аржентина
					09/08/2005
					 
						БУЕНОС АЙРЕС, Аржентина -- Босненски сърбин, който е сред най-издирваните от трибунала на ООН бегълци от правосъдието, е бил арестуван в Аржентина, съобщи в понеделник (8 август) полицията на Буенос Айрес. По времето на босненския конфликт Милан Лукич бе командир на военизирана група, отговорна за убийствата на около 100 мюсюлмани. Белградски съд го осъди за убийството на 16 души през 1992 г. и го осъди задочно на 20 години лишаване от свобода. В близките дни той ще се яви пред федерален съдия за разпит. Министърът по човешките права на Сърбия и Черна гора Расим Ляич, който е и председател на националния съвет за сътрудничество с Хагския трибунал, отбеляза, че арестът е резултат от "интензивни оперативни действия на сръбските служби за сигурност през последните девет месеца." (AП, AФП, Ройтерс, Би Би Си- 09/08/05; Б92, Танюг, Си Ен Ен - 08/08/05)
