Хърватия и САЩ ще проведат десет съвместни военни учения през 2004 г.
12/03/2004
 
ЗАГРЕБ, Хърватия -- Ежедневникът ХИНА съобщи в четвъртък (11 март), че Хърватия и Съединените щати ще проведат десет съвместни военни учения през тази година. Като се позовава на решение на парламента, ХИНА съобщава, че най-голямото военно учение ще се проведе през октомври в областта Слун и в Адриатическо море, в близост до централната част на Далмация. Хърватските въоръжени сили ще участват и в многостранни военни учения извън Хърватия, включително едно учение в Балтика между 15 юни и 30 юни и едно в албанската част на Адриатика през август. (ХИНА - 11/03/04)
