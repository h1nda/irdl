Сърбия обвини бивш босненски сръбски офицер във военни престъпления
					15/12/2009
					 
						БЕЛГРАД, Сърбия -- В понеделник (14 декември) прокуратурата за военни престъпления внесе обвинителен акт срещу бивш босненски сръбски военнослужещ, обвинявайки го в убийството на трима цивилни босненски мюсюлмани през 1994 г. Заедно с други трима босненски сърби Душко Кесар, на 46 г., е заподозрян в подбуждане и участие в убийствата в град Приедор. През 2005 г. неговите предполагаеми съучастници бяха осъдени в Република Сръбска на общо 50 години затвор. Кесар има сръбско гражданство.
						Други новини -- Главният прокурор на Трибунала в Хага Серж Брамерц пристигна във вторник в Белград за участие в кръгла маса, посветена на работата на Трибунала на ООН. В конференцията участват също местни прокурори, съдии и представители на други институции. (РТС, Танюг, АП - 14/12/09)
