Сърбия обещава арести на обвиняеми във военни престъпления 
					19/04/2005
					 
						ВАШИНГТОН, САЩ -- Обвиняемите във военни престъпления, които не желаят да се предадат, ще бъдат арестувани, заяви сръбският вицепремиер Миролюб Лабус по време на посещение в САЩ в понеделик (18 април). Той добави, че са били издадени заповеди за арестуване на бегълците и че полицията започва да ги издирва. "Сега вече проблемът е технически, а не политически," заяви Лабус. 
						Други новини: Хърватският президент Стипе Месич заяви пред местни медии в понеделник, че е убеден, че запасният генерал Анте Готовина вече не е в Хърватия. Позовавайки се на доклад на националните служби за сигурност и разузнаване, той подчерта, че беглецът не може да бъде достигнат от правителството. Коментарите на Месич дойдоха ден след като полицията даде ход на разследване по твърденията, че Готовина е напуснал Хърватия, използвайки фалшив паспорт, издаден през 2001 г. (AФП - 19/04/05; AП, ХРТ, ХИНА - 18/04/05)
