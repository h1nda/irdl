Главният прокурор на ООН за военни престъпления Карла дел Понте направи прощално посещение в Белград
					04/12/2007
					 
						БЕЛГРАД, Сърбия -- Главният прокурор на Трибунала на ООН за военни престъпления Карла дел Понте направи прощално посещение в Сърбия в понеделник (3 декември), преди да се оттегли от поста в края на месеца. Тя призна, че е налице напредък в равнището на сътрудничество от страна на Сърбия по отношение на достъпа до документи и архивна информация, но заяви, че е разочарована от това, че четиримата оставащи на свобода бегълци от правосъдието още не са арестувани. Сръбските власти отново подчертаха, че правят всичко възможно, за да изпълнят оставащите си задължения към Хагския трибунал. Окончателният доклад на Дел Понте за ЕС за сътрудничеството на Сърбия, който се очаква до седмица, ще определи до голяма степен дали Белград ще подпише парафираното по-рано Споразумение за стабилизация и асоцииране с ЕС през януари. (Блиц, Политика - 04/12/07; Танюг, РТС, Бета, АФП - 03/12/07)
