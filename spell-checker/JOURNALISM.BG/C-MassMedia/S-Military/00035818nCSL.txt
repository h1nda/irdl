Черна гора екстрадира в Хърватия заподозрян във военни престъпления
					27/08/2010
					 
						ПОДГОРИЦА, Черна гора -- Черна гора екстрадира заподозрения във военни престъпления Мариш Кривошич в Хърватия, където той е издирван за престъпления, извършени през 1991 г., съобщиха медиите в четвъртък (26 август). 45-годишният Кривошич бе арестуван през юни въз основа на заповед за арест, издадена от Загреб. Има подозрения, че той е участвал в избиването на 56 цивилни хървати в село Бачин в началото на конфликта в Хърватия от 1991-1995 г. (Радио Свободна Европа, Б92, Танюг, СТА - 26/08/10)
