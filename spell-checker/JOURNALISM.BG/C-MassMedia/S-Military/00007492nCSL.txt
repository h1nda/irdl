Сърбия създава прокуратура за военни престъпления
02/07/2003
 
БЕЛГРАД, Сърбия-Черна Гора -- Парламентът одобри във вторник (1 юли) създаването на специална прокуратура за разследване на извършени в Сърбия военни престъпления с цел да се подобри сътрудничеството с Трибунала за военните престъпления в Хага. Законът също така предвижда изграждането на законодателна база за съдебно-процесуални действия относно военни престъпления в страната.
Други новини: във вторник Трибуналът на ООН обяви, че Белград е екстрадирал Веселин Шливанчанин, полковник от бившата югославска армия, обвинен в съучастие в убийството през 1991 година на 200 цивилни във Вуковар, Хърватия. Той бе последният укриващ се член на тъй нар. "Вуковарска тройка". (Ройтърс, АФП, Б92, Би Би Си, ФоНет, Танюг - 01/07803)
