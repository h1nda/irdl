Турски пилот загина при катастрофа на военен самолет; Гръцки товарен кораб бе отвлечен от сомалийски пирати
					15/04/2009
					 
						АНКАРА, Турция -- Един пилот загина при катастрофата на военен самолет по време на тренировъчен полет в Западна Турция в сряда (15 април). Самолетът Ф-16 се е разбил близо до областта Мустафакемалпаша в западната провинция Бурса след излитане от база в съседната провинция Балъкесир. Властите разследват причините за катастрофата на самолета.
						Други новини -- Сомалийски пирати отвлякоха гръцки товарен кораб в Аденския залив във вторник, съобщи гръцкото министерство на търговския флот. Корабът е оперираният от гръцка компания м/к "Айрин", плаващ под флага на Сейнт Винсент и Гренадини. Това е деветото отвличане в Аденския залив и в Индийския океан за този месец. (Си Ен Ен Търк, Хюриет, Милиет, Информационна агенция Доган, АП, Синхуа - 15/04/09; АНА-МПА, АФП - 14/04/09)
