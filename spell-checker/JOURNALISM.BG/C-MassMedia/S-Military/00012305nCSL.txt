Първият процес срещу членове на АОК за военни престъпления ще започне на 15 ноември
					14/10/2004
					 
						ХАГА, Холандия -- Откриването на първият процес срещу етнически албанци, членове на "Армията за освобождение на Косово" (АОК), е насрочено за 15 ноември, заяви в сряда (13 октомври) говорител на трибунала на ООН за военни престъпления. Фатмир Лимай, Харадин Бала и Исак Муслиу са обвинени в "жестоко отношение, изтезания, нечовешки действия и убийства", извършени срещу цивилни сръбски и етнически албански граждани през 1998 г. в затворническия лагер на АОК "Лапушник". Главният прокурор на ООН Карла дел Понте заяви, че до края на годината ще бъде издаден нов обвинителен акт срещу високопоставени членове на АОК. 
						Други новини: Съдийски състав е насрочил за 21 октомври разглеждането на жалбата на адвокатите на Слободан Милошевич срещу назаначаването им от трибунала на ООН. Двамата британски адвокати са направили оплакване, че ответникът не ги признава за законни защитници, както и че някои от свидетелите отказват да свидетелстват в съда. (AФП - 13/10/04)
