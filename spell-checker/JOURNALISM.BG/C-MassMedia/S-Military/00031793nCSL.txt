Сърбия подкрепя предложението за създаване на регионална комисия за военни престъпления 
					28/09/2009
					 
						БЕЛГРАД, Сърбия -- Прокурорите за военни престъпления подкрепиха в неделя (27 септември) инициатива за създаване на регионална комисия за истината (РЕКОМ) относно военните престъпления и други сериозни нарушения на правата на човека, извършени в бивша Югославия. Прокурорите подкрепят също и усилията за разрешаване на разполагането на видеокамери в съдебните зали, така че жертвите и техните семейства да могат да виждат как се раздава правосъдие. Представители на коалицията за РЕКОМ - мрежа от НПО, асоциации и физически лица, които се застъпиха за създаването на комисията - се консултираха в събота в Нови Пазар с журналисти относно инициативата. (Бета, Танюг, Б92, Данас - 27/09/09)
