Обвиняем във военни престъпления от РС бе заловен близо до Баня Лука
					08/11/2007
					 
						САРАЕВО, Босна и Херцеговина (БиХ) -- Генералът в оставка от армията на Република Сръбска (РС) Новак Джукич, заподозрян във военни престъпления срещу цивилни, е бил арестуван рано сутринта в сряда (7 ноември) близо до Баня Лука. Джукич, на 52 г., е обвинен в участие в събитията от 25 май 1995 г. в северния град Тузла, когато един-единствен артилерийски снаряд, изстрелян от армията на РС, уби 71 души и рани десетки други. Това се смята за един от най-тежките инциденти по време на босненския конфликт от 1992-1995 г. (Студио Б, Фена, НТВ Хаят, Независне новине, РТРС, СРНА, Б92, Бета, АП, Ройтерс, БМРР, ДПА - 07/11/07)
