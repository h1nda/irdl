Бивши генерали не се признават за виновни във военни престъпления
					04/05/2005
					 
						ХАГА, Холандия -- Бившият сръбски генерал от полицията Сретен Лукич не се признава за виновен пред Трибунала на ООН за военни престъпления в Хага в сряда (4 май). Той е обвинен по четири пункта в престъпления срещу човечеството и един пункт в нарушения на законите или обичаите за водене на война, извършени по време на косовския конфликт. Лукич бе прехвърлен в Хага в началото на април, макар че все още не е известно дали той е се предал или е бил арестуван. 
						Във вторник бившият босненско-сръбски Генерал Винко Пандуревич излезе пред Трибунала и не се призна за виновен по обвиненията в геноцид и други военни престъпления, свързани с масовите убийства в Сребреница през 1995 г. Пандуревич се предаде на Трибунала на ООН през март след укриване в течение на пет години. (Ройтърс, Независне новине, Бета - 04/05/05; РТРС, Ройтърс - 03/05/05)
