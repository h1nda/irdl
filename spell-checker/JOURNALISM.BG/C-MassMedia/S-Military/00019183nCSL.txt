Министърът на отбраната на БиХ представи подробности за реформата в армията 
					07/07/2006
					 
						САРАЕВО, Босна и Херцеговина (БиХ) -- В четвъртък (6 юли) федералният министър на отбраната Никола Радованович представи подробности за числеността, структурата и дислокацията на въоръжените сили на БиХ в съответствие с решението, прието тази седмица от тристранното председателство. Радованович посочи, че личният състав ще включва 10000 професионални войници, 1000 цивилни служители и 5000 резервисти. Съвместното оперативно командване ще се намира в Сараево, а спомагателното командване ще бъде в Баня Лука. Националният състав на въоръжените сили на БиХ ще отразява резултатите от преброяването през 1991 г. -- 45,9 % босненци, 33,6 % сърби, 19,8 % хървати и 0,8 % - други. (Независне Новине - 07/07/06; ПБС, Фена, Уеб сайт на СВП - 06/07/06)
