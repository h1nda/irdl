Батич: Сърбия е готова да съди военните престъпници
18/07/2003
 
БЕЛГРАД, Сърбия-Черна Гора -- Сръбският министър на правосъдието Владан Батич заяви в четвъртък (17 юли), че Сърбия е готова да поеме делата по военните престъпления от Трибунала в Хага. "Аз мисля, че Трибуналът ще ни предаде по-маловажните дела, които не касаят бивши висши представители на властта". Правителството в момента търси подходящ местен прокурор, който да води процесите срещу военните престъпници в страната. Батич, който е реформатор, съдействал за свалянето на Слободан Милошевич, изрази увереност, че местната съдебна система е в състояние да съди сърби и други лица, обвинени в извършването на жестокости по време на балканските конфликти през 90-те годни. "Никой не иска да оневини никого тук", заяви Батич пред Ройтерс, за да разсеe опасенията на отделни правозащитни групи, че Белград ще се заеме само с нарушители от по-ниска категория. (Б92, Ройтерс -17/07/03)
