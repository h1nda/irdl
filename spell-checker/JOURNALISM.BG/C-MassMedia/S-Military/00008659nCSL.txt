Белград заяви, че ще сътрудничи по-активно по въпросите, свързани с военните престъпления
10/10/2003
 
НЮ ЙОРК, Съединени щати -- Сърбия и Черна гора обещава да подобри сътрудничеството си с Трибунала на ООН за военните престъпления, каза посланикът на Белград в ООН Деян Шахович. На сесията на Общото събрание на ООН в четвъртък (9 октомври), той заяви, че правителството ще продължи да ускорява процеса и че вече е направило съответните законови промени, особено по отношение на екстрадирането на обвиняеми. Шахович даде висока оценка на идеята за приключване на всички обвинения до края на следващата година и особено на онези, свързани с бивши членове на АОК. (Б92, Бета, Танюг, Сръбско радио, Би Би Си - 09/10/03)
