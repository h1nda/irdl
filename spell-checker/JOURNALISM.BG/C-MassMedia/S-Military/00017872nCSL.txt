Шварц-Шилинг заяви, че на територията на БиХ няма обвиняеми във военни престъпления
					12/03/2006
					 
						САРАЕВО, Босна и Херцеговина (БиХ) -- Върховният представител в БиХ Кристиян Шварц-Шилинг заяви, че най-издирваните обвиняеми във военни престъпления Радован Караджич и Ратко Младич не се намират на територията на БиХ и че затова няма да бъде справедливо да се спрат преговорите по Споразумението за стабилизация и асоцииране между БиХ и ЕС. В интервю, публикувано в събота (11 март) в сараевския всекидневник "Дневни аваз", високопоставеният пратеник на международната общност заяви, че Главният прокурор на трибунала на ООН Карла дел Понте и представители на ЕУФОР и НАТО са потвърдили, че двамата укриващи се от правосъдието, не се намират в БиХ. (Дневни аваз, РТРС - 11/03/06)
