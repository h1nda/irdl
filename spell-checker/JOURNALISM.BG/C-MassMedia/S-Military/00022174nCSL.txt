Съдебен процес срещу двама сърби започва в съда за военни престъпления в БиХ
					09/04/2007
					 
						САРАЕВО, Босна и Херцеговина (БиХ) -- Съдът за военни престъпления в страната започна процеса в петък (6 април) срещу босненските сърби Митар Рашевич и Саво Тодович. Те са обвинени в участие в съвместно престъпно начинание, чиято цел е била задържането на несърби от Фока при нечовешки условия между 1992 и 1994 г. Тодович е бил заместник-началник на местния затвор, използван като лагер, а Рашевич е бил надзирател на 37 души от охраната. Двамата отказаха да внесат пледоарии преди процеса, но настояват, че не са извършили никакви престъпления.
						Други новини -- ОССЕ направи изявление в неделя по случай Международния ден на ромите. В него се заклеймява дискриминацията срещу ромското малцинство в БиХ, като се твърди, че това води до крайна бедност и неравноправен достъп до здравеопазването, образованието, наемането на работа и липсата на подходящи жилищни условия. (НТВ Хаят, AФП - 08/04/07; Ройтерс, B92 - 07/04/07)
