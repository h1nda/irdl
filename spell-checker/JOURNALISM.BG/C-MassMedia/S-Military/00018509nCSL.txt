МНСБЮ осъди босненски хърватин на 12 години затвор за военни престъпления
					09/05/2006
					 
						ХАГА, Холандия -- В понеделник (8 май) Трибуналът на ООН осъди бившия командир на босненски хърватски военизирани формирования Ивица Раич на 12 години затвор за военни престъпления, извършени в село Ступни Дол в Централна Сърбия през 1993 г. Раич бе осъден във връзка със смъртта на 31 цивилни босненци -- включително жени и деца -- и разрушаването на селото, както и за задържане и нечовешко третиране на 250 босненци в град Вареш. През октомври Раич се призна за виновен по четири от десетте обвинения и се очаква да даде показания за прокуратурата по още няколко дела срещу босненски хърватски ръководители. 
						Също в понеделник районният съд в Осиек, Хърватия, осъди хърватския сърбин Петър Мамула на четири години и десет месеца затвор. Той бе обвинен в изтезания и малтретиране на цивилни хървати в Бараня през 1991 г. (Уеб сайт на МНСБЮ, ХРТ, АФП - 08/05/06)
