Съвместна военна комисия посочва като приоритет намаляването на броя на военните бази в БиХ
					18/01/2006
					 
						САРАЕВО, Босна и Херцеговина (БиХ) -- Съвместната военна комисия за БиХ, съставена от представители на БиХ, ЕУФОР и НАТО, проведе заседание в базата "Бутмир" във вторник (17 януари) и обяви, че намаляването на броя на военните бази в страната ще бъде приоритет през тази година. Министерството на отбраната запозна членовете на комисията с предвидения график за реформи и преструктуриране. Участниците обсъдиха и въпроси, свързани с прехвърлянето на повече отговорности от ЕУФОР на властите в БиХ. 
						Други новини -- Във вторник ЕУФОР съобщи, че нейни части са намерили около три тона оръжие и боеприпаси, скрити в подземен склад в Козарска Дубица. Те са открили мястото по сигнал от местен жител. (Независне новине - 18/01/06; Източници на СВП, Фена, ПБС БиХ - 17/01/06)
