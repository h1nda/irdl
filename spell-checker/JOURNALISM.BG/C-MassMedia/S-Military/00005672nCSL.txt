САЩ предупреждават Югославия да сътрудничи за военните престъпления
16/01/2003
 
БЕЛГРАД, Югославия -- Посланикът на САЩ по въпросите за военни престъпления Пиер-Ришар Проспер заяви за всекидневника &lt;I&gt;Вечерни Новости&lt;/I&gt; в сряда (15 януари), че администрацията на Буш обмисля прекратяването на финансовата помощ за Белград. Той обясни, че Държавният департамент настоява за арестуването на Ратко Младич и други двама заподозрени, за които се смята, че се крият в Югославия. През март държавният секретар Колин Пауъл трябва да представи пред конгреса доказателство, че Белград сътрудничи на Трибунала на ООН за военни престъпления. При липса на такова доказателство, помощта ще бъде прекратена. Проспер посочи, че арестуването на тримата бегълци е решаващо условие за отпускането на средствата. (АФП - 15/01/03)
