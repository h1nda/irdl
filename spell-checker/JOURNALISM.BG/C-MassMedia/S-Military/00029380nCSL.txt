БиХ осъди четирима босненски хървати за военни престъпления
					22/02/2009
					 
						САРАЕВО, Босна и Херцеговина (БиХ) -- Съдът за военни престъпления съобщи в петък (20 февруари), че е осъдил четирима босненски хървати за престъпления срещу човечността. Марко Радич бе осъден до 25 години затвор, докато другите обвиняеми - Драган Сунич, Дамир Брекало и Мирко Врачевич - получиха присъди съответно от 21,20 и 14 години затвор. В изявление на съда се казва, че четиримата бивши членове на Хърватския съвет за отбрана са били осъдени за това, че са държали 70 босненски мюсюлмани - жени, деца и възрастни хора - при нечовешки условия в лагер в Южна Босна и че са изтезавали босненски мюсюлмани в други затвор. Съдът ги е признал за виновни в извършването на осем убийства и в изнасилване и изтезаване на жени между 1993 и 1994 г.. 
						Други новини - В петък съд в Баня Лука реши, че босненското сръбско правителство трябва да плати 33 милиона евро компенсации на ислямската общност на града заради разрушаването на 16 джамии по време на конфликта през 1992-1995 г. Решението бе взето осем години, след като мюсюлманите заведоха първото дело за компенсации. (Дневни Аваз, Фена, AП, Ройтерс, Онаса - 20/02/09)
