Норвегия разследва босненски мюсюлманин за военни престъпления
					28/08/2008
					 
						ОСЛО, Норвегия – В сряда (27 август) съд в Норвегия започна заседания по делото срещу босненския мюсюлманин Мирсад Репак, който е обвинен във военни престъпления. Репак, който е бивш член на хърватските сили за отбрана, според обвиненията е извършил престъпления срещу човечеството, военни престъпления, изнасилвания, задържане в плен и изтезания срещу 18 сръбски цивилни лица в пленнически лагер в Дретел, Южна Босна, в периода между май и октомври 1992 г. Подсъдимият заяви, че е невинен, като каза, че само е изпълнявал заповеди. Това е първият процес за военни престъпления в Норвегия след Втората световна война (Танюг, Б92, АФП, Ройтерс, Би Би Си - 27/08/08)
