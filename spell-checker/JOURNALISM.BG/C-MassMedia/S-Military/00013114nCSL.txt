БиХ обяви санкции срещу представители на въоръжените сили, които са помагали на обвиняеми във военни престъпления 
					29/12/2004
					 
						САРАЕВО, Босна и Херцеговина (БиХ) -- Министърът на отбраната Никола Радованович предупреди във вторник (28 декември), че всеки представител на въоръжените сили на БиХ, за когото се установи, че е помагал на обвиняеми във военни престъпления или че е затаявал на информация за местнонахождението на бегълци, ще получи дисциплинарни санкции и срещу него ще бъдат предприети съдебни действия. На прескоференция Радованович потвърди, че върховният представител Пади Ашдаун е поискал неотдавна министерството да разследва дали военновременният военен командир на Република Сръбска Ратко Младич е живял в подземни военни съоръжения през изминалото лято. Проверката трябва да приключи до 10 януари. 
						Други новини: Извънредното заседание във вторник на президентството на БиХ, кабинета на БиХ и на лидерите на основните партии приключи без споразумение за излизане от сегашната политическа криза. Двама сръбски министри подадоха оставки от кабинета и могат да бъдат последвани от още двама вследствие на санкциите, наложени от Ашдаун. (Дневни аваз, Независне новине - 29/12/04; Фeнa, ПБС БиХ, Pincom.info, РТРС, НТВ Хаят - 28/12/04)
