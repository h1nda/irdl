Румънският външен министър обсъжда разполагането на американски военни бази
					06/05/2005
					 
						ВАШИНГТОН, Съединени щати -- Румънският външен министър Михай Разван Унгуряну се срещна в четвъртък (5 май) с американския държавен секретар Кондолиза Райс и високопоставени длъжностни лица от Пентагона и Националния съвет за сигурност, за да обсъди разполагането на американски военни бази на румънска територия. Унгуряну увери официалните лица в ангажимента на страната си към войната срещу тероризма. След срещата Райс каза пред репортери, че преговорите за разполагането на американски военни бази ще продължат. Тя даде също висока оценка на приноса на Румъния в борбата за свобода и демокрация в Ирак и в други точки на света. (AП - 05/05/05)
