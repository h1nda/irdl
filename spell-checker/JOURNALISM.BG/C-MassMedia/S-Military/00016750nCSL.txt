Скопие и Загреб ще обсъждат военното минало на началника на генералния щаб на армията на Македония
		27/11/2005
		 
			СКОПИЕ, Македония -- Министър-председателят на Македония Владо Бучковски заяви в петък (25 ноември), че заедно с хърватския си колега Иво Санадер ще обсъдят във вторник проблеми, свързани с началника на генералния щаб на Македония генерал Мирослав Стояновски. В съобщения в пресата в Загреб се твърди, че той е бил замесен във военните престъпления във Вуковар през 1991 г. и че главният прокурор на Хърватия Младен Баич е поискал разследване по отношение на тези твърдения. В петък, министърът на отбраната на Македония Йован Манасиевски заяви, че досието на Стояновски е "чисто", и че той е издържал успешно проверката на НАТО през 1998 г. (Утрински вестник, Дневник, ХРТ - 26/11/05; A1 ТВ - 25/11/05)
