Прокурори от Тузла обвиниха бивш военнослужещ от босненската армия във военни престъпления
					14/02/2007
					 
						ТУЗЛА, Босна и Херцеговина (БиХ) -- Кантоналните прокурори в Тузла издадоха във вторник (13 февруари) обвинителен акт срещу бивш член на босненската армия във връзка с предполагаеми военни престъпления срещу цивилни граждани. Макар че самоличността му за момента се пази в тайна, прокурорите съобщиха, че той е обвинен в незаконно задържане и убийство на четирима сърби в община Кладан през 1992 г. 
						Междувременно във вторник полицията в Република Сръбска предаде на прокурорите в БиХ вещи, конфискувани по време на обиските в понеделник на помещенията на "НЛБ Развойна Банка" в Баня Лука и на дома на управителя на банката Радован Баич. Той е подозиран, че е помагал на обвиняемия във военни престъпления Стоян Жуплянин, който се укрива от правосъдието. (Независне новине - 14/02/07; ПБС БиХ, РТРС - 13/02/07)
