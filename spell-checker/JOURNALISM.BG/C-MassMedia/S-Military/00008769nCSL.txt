Военният министър на Македония Бучковски не очаква зрелищни резултати от кампанията за разоръжаване
21/10/2003
 
СКОПИЕ, Македония -- Министърът на отбраната Владо Бучковски призна в понеделник (20 октомври), че не очаква зрелищни резултати от шестседмичната кампания за доброволно разоръжаване, която ще започне на 1 ноември. Бучковски определи кампанията като предимно символичен жест, свързан с мирния процес и прилагането на Рамковото споразумение от Охрид. Той се позова на неотдавнашни доклади на НПО, според които в цивилното гражданство се намират над 100,000 единици нелегално оръжие.
Други новини: в понеделник правителството освободи директора на Бюрото за сигурност и контраразузнаване Зоран Верушевски и директора на Държавното предприятие за управление на административния и жилищен сграден фонд Дарко Бабамов. Говорителят на правителството Сашо Чолаковски заяви, че отстраняването на тези длъжностни лица не е свързано с оценка на тяхната работа, а по-скоро са отговор на твърденията за непотизъм. (Утрински вестник, Дневник - 21/10/03; МИА, МТВ1 - 20/10/03)
