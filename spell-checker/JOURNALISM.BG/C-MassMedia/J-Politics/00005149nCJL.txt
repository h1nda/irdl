Американският президент се срещна с турския президент Сезер
21/11/2002
 
ПРАГА, Чехия -- Турският президент Ахмет Недждет Сезер се срещна с американския президент Джордж У. Буш в сряда (20 ноември) в Прага, преди срещата на НАТО. Разговорите се съсредоточиха върху вероятността за военна операция срещу Ирак. Сезер призова за мирно разрешение и каза, че военните действия трябва да бъдат под протекцията на ООН. Според Буш, от Ирак трябва да бъдат премахнати всички оръжия за масово унищожение. Турция има стратегическо значение, поради наличието на много военни бази на границата си с Ирак.
В други новини, в сряда лидерът на Партията на справедливостта и развитието Реджеп Тайип Ердоган се срещна в Брюксел с Европейския комисар по разширяването Гюнтер Ферхойген. Това беше последната спирка от обиколката на Ердоган в европейските столици, която целеше да спечели подкрепа за определянето на конкретна дата за присъединяването на Турция към ЕС. (Агенция Анадол, Евронюз, БиБиСи, АНКА - 20/11/02)
