Демократичните партии в Сърбия ще продължат преговорите за излъчване на председател на парламента
29/01/2004
 
БЕЛГРАД, Сърбия и Черна гора -- Демократичните партии в Сърбия ще направят нов опит в четвъртък (29 януари) да изберат председател на парламента и да сформират кабинет. Лидерът на Демократичната партия на Сърбия (ДПС) Воислав Кощуница заяви, че ще предложи компромис на останалите. Но в местната преса се съобщава, че ДПС би могла да работи и със социалистите на Слободан Милошевич, ако преговорите с демократичните партии се провалят.
Други новини: Ръководителите на армията на Сърбия и Черна гора и на министерството на правосъдието заявиха в сряда, че международната общност е удовлетворена от военните реформи в съюза, но обещаха да ускорят темпото. (Б92 - 29/01/04; Би Би Си, Бета, Танюг - 28/01/04)
