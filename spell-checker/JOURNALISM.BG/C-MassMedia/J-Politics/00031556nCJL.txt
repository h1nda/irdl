Гръцкият парламент се разпуска в очакване на предсрочните избори
					07/09/2009
					 
						АТИНА, Гърция -- Парламентът се разпуска в понеделник (7 септември) след решението на премиера Костас Караманлис от миналата седмица да насрочи извънредни избори на 4 октомври. Караманлис каза, че се нуждае от нов мандат, за да може да изведе страната от икономическата криза. На пресконференция в неделя по случай началото на предизборната си кампания той предупреди, че предстоят две тежки, но неизбежни години на ограничения. "Да, преодоляхме най-лошата част от кризата, но е време да се справим със структурните си слабости," каза Караманлис в Солун. Той отбеляза, че кризата в Гърция не е била толкова сериозна, колкото в други страни, но изтъкна, че страната трябва да реши проблема с огромния си държавен дълг, натрупван в продължение на 30 години. (Нафтемборики, Елефтеротипия, Та Неа - 07/09/09)
