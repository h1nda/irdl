Албанската избирателна комисия и вътрешното министерство подписаха споразумение
					20/05/2009
					 
						ТИРАНА, Албания -- Във вторник (19 май) Централната избирателна комисия и вътрешното министерство подписаха споразумение за сътрудничество за осигуряване на свободни и демократични избори следващия месец. Министерството обеща да вземе всички необходими мерки за гарантиране на прозрачно и мирно протичане на гласуването в съответствие с европейските и международните стандарти.
						Също във вторник управляващата Демократическа партия (ДП) и главната опозиционна Социалистическа партия публикуваха списъците със своите кандидати за изборите на 28 юни. Министър-председателят Сали Бериша, който оглавява ДП, каза пред репортери, че сегашното правителство заслужава нов мандат, като се имат предвид усилията му за членството в НАТО и присъединяването към ЕС. (Шекули, Лайм, Телеграфи, Топ Нюз, Би Би Си, Гласът на Америка - 19/05/09)
