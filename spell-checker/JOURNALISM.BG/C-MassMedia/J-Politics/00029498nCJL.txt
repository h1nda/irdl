Албански заместник министър-председател беше глобен за клевета
					04/03/2009
					 
						ТИРАНА, Албания -- Във вторник (3 март) съд в Тирана глоби заместник министър-председателя Генц Поло с 2 300 евро за клевета. През 2007 г. Поло, който тогава беше министър на образованието, обвини издателя на вестник "Стандарт" Арян Чукай в използване на медията за спечелването на лиценз за откриване на частен университет. Съдът реши, че твърденията на министъра са били неверни и че той е използвал груб език към бизнесмена. На Чукай беше наложена друга глоба от около 830 евро за използването на неуместен език по отношение на Поло. Това е първият случай, в който албански съд глобява член на правителството. (Старт, Шекули, Телеграфи - 03/03/09)
