САЩ призоваха за възстановяване на политическия диалог в Македония 
					24/10/2006
					 
						СКОПИЕ, Македония -- Външният министър Антонио Милошоски се срещна в понеделник (23 октомври) в Скопие със заместник помощник държавния секретар на САЩ Розмари Дикарло. Тя му каза, че Съединените щати очакват Македония да ускори темповете на реформите и да възобнови политическия диалог между управляващата коалиция и опозицията. Дикарло потвърди подкрепата на САЩ за евроатлантическите перспективи на Македония, но подчерта, че политическият консенсус и диалогът между всички партии е от основно значение. 
						Други новини -- Вътрешният министър Гордана Янкуловска съобщи в понеделник, че новите паспорти, които напълно отговарят на изискванията за сигурност на ЕС, ще бъдат въведени през първото тримесечие на 2007 г. Тя каза, че новите лични документи с добра защита са основно изискване на ЕС за либерализиране на визовия режим с Македония. (Дневник, Вечер - 24/10/06; MИА, Макфакс, A1 ТВ, Телма ТВ, AП - 23/10/06)
