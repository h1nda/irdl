Турция ще бъде домакин на преговори за иранската ядрена програма
					08/11/2010
					 
						АНКАРА, Турция -- Външното министерство потвърди в неделя (7 ноември), че Турция ще бъде домакин на преговори между Иран и шест световни сили относно ядрената програма на Техеран. Потвърждението дойде след медийни репортажи, в които се съобщаваше, че Турция се е съгласила да бъде домакин на срещата в опит за намиране на дипломатическо решение на проблема. По-рано иранският външен министър Манушер Мотаки заяви пред репортери в Техеран, че е дал зелена светлина за разговорите с Великобритания, Китай, Русия, Франция, Германия и САЩ, които да се състоят в Турция. В момента се работи по определянето на точната дата и съдържанието на преговорите. (Заман, АФП, Хюриет - 07/11/10)
