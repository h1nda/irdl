Борисов от ГЕРБ призова за предсрочни парламентарни избори в България
					22/05/2007
					 
						СОФИЯ, България -- Неформалният лидер на представящата се за дясноцентристка популистка партия ГЕРБ Бойко Борисов призова в понеделник (21 май) за предсрочни парламентарни избори наесен, които да съвпаднат с общинските избори. По време на пресконференция след победата с малка преднина на неговата партия в първите избори за депутати в Европейския парламент Борисов зави, че на управляващата коалиция й липсва политическа отговорност и че тя е отбелязала много малък напредък в борбата с корупцията. Той определи твърде ниската избирателна активност като израз на обществени нагласи за предсрочни парламентарни избори. Борисов намекна също, че ГЕРБ може да работи съвместно с десните опозиционни партиии в бъдеще. Лидерът на една от тях, Съюза на демократичните сили, Петър Стоянов подаде оставка във вторник след слабото представяне на партията в изборите за ЕП.
						Тримата партньори в упралващата коалиция - Българската социалистическа партия, предимно етническото турско Движение за права и свободи и НДСВ - отхвърлят идеята за предсрочни общи избори. (Дневник, Сега, News.bg - 22/05/07; Дарик, БНР - 21/05/07)
