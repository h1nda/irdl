Законът за назначаване на прокурорите, приет от румънския сенат, бе обявен за противоконституционен
					09/10/2008
					 
						БУКУРЕЩ, Румъния -- В сряда (8 октомври) Конституционният съд реши, че промяната на закона за процедурите за назначаване на прокурорите, която беше приета от сената през септември, е противоконституционна. Съдът поясни, че текст от промените нарушава разпоредбите на конституцията във връзка със законодателните процедури. Решението на съда е окончателно и задължително. Приетата поправка лишава президента от правомощията му да назначава главните прокурори в Службата за борба с корупцията, Отдела за разследване на организираната престъпност и тероризма и Прокуратурата на Върховния съд. Според променения закон тези назначения трябва да се извършват от Висшия съдебен съвет. (Медиафакс, Агерпрес, Зиаре - 09/10/08)
