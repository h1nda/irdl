Румънският министър-председател отказа да се срещне с президента
					08/06/2007
					 
						БУКУРЕЩ, Румъния -- В четвъртък (7 юни) министър-председателят Калин Попеску Търичану уведоми президента Траян Бъсеску, че няма да присъства на разговорите между различните парламентарни партии, организирани от Бъсеску. В своето писмо Търичану поставя под въпрос мотивите на Бъсеску и заявява, че мандатът на Бъсеску като президент е бил хаотичен. Президентът предложи Търичану и неговият кабинет да подадат оставка заради провалилия се опит Бъсеску да бъде отстранен от поста. Демократическата партия на Бъсеску вече внесе предложение за гласуване на вот на недоверие на кабинета, като парламентарният дебат и гласуването се очакват в понеделник. (Евениментул Зилеи, Котидианул, Найн O'клок - 08/06/07; Медиафакс - 07/06/07)
