Премиерът на РС Додик потвърди, че е много вероятно Спирич да получи нов мандат като министър-председател на БиХ
					05/12/2007
					 
						САРАЕВО, Босна и Херцеговина (БиХ) -- Милорад Додик, министър-председател на Република Сръбска и лидер на най-голямата сръбска партия, Съюза на независимите социалдемократи, потвърди във вторник (4 декември), че неговата партия по всяка вероятност ще предложи Никола Спирич за нов мандат като министър-председател на БиХ. Той добави, че управляващата коалиция и мнозинството в парламента ще останат същите. Спирич подаде оставка на 1 ноември в знак на протест срещу новите правила за гласуване в министерския съвет и в парламента на БиХ, наложени от върховния представител Мирослав Лайчак. Оттогава сръбските политици постепенно започнаха да приемат промените. (Независне Новине - 05/12/07; РТРС, Фена - 04/12/07)
