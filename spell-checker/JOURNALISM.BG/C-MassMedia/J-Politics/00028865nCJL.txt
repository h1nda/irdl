Сръбският президент смени началника на генералния щаб на армията
					02/01/2009
					 
						БЕЛГРАД, Сърбия -- Президентът Борис Тадич уволни във вторник (30 декември) началника на генералния щаб на армията генерал Здравко Понос, който разкритикува министъра на отбраната Драган Сутановац за липсата на ясна стратегия на отбраната, съобщиха медиите. "Президентът използва конституционните си правомощия на главнокомандващ армията, които му дават право да назначава, освобождава и повишава в ранг офицери", съобщиха от канцеларията на Тадич в кратко изявление. Понос ще бъде сменен от бившия си заместник генерал Милое Милетич, докато Тадич назначи постоянен началник на генералния щаб. В изявлението не се дава причина за уволнението, но в съобщения в медиите се загатва за връзка с конфликт между Понос и Сутановац, който е поддръжник на Тадич. (РТС, AФП, Ройтерс, AП, Б92 - 30/12/08)
