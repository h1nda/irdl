Управляващата "Нова демокрация" печели изборите за ЕП в Гърция
14/06/2004
 
АТИНА, Гърция -- Първоначалните данни показват, че управляващата партия "Нова Демокрация" спечели най-голям брой гласове на изборите от неделя (13 юни) за Европейски парламент. НД завоюва 42.6 % от гласовете, което се равнява на 10 или 11 места в Европейския парламент (ЕП). Опозиционната партия ПАСОК спечели 34.3 % и 8 или 9 места. Комунистическата партия бе трета с 9.5 % от гласовете и 2 или 3 места. Коалицията на левите и Народният православен сбор са също така близо до 5-процентния праг за влизане в ЕП и вероятно ще имат съответно по един представител. Избирателната активност бе около 62 %. (АНА, МПА - 13/06/04)
