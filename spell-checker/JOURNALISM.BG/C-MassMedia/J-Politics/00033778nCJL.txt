Българският президент Първанов осъди процедурата за импийчмънт
					14/03/2010
					 
						СОФИЯ, България -- Президентът Георги Първанов свика пресконференция в петък (12 март), на която осъди процедурата за импийчмънт, започната срещу нещо от управляващата партия "Граждани за европейско развитие на България" (ГЕРБ). Спорно е решението на Първанов да запише дискусията си с финансовия министър Симеон Дянков по-рато този месец, без да информира Дянков, че е записван. ГЕРБ твърди, че това нарушение на закона е подсъдно. Първанов заяви пред журналисти в петък, че подобен конфликт между институциите само ще осуети усилията за решаването на по-важни проблеми. Той разкритикува част от икономическата политика на правителството на ГЕРБ и в даден момент сякаш намекна, че Дянков трябва да подаде оставка, като каза, че продължителността на кризата в България ще бъде правопропорционална на продължителността на мандата на Дянков. (БНТ, Дарик, Дневник, Фокус - 12/03/10)
