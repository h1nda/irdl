Премиерът и президентът на Хърватия най-после постигат съгласие за уволнението на шефа на контраразузнаването
					12/12/2004
					 
						ЗАГРЕБ, Хърватия -- Премиерът Иво Санадер и президентът Стипе Месич най-после постигнаха съгласие в петък (10 декември) за уволнението на шефа на контраразузнаването Йоско Подбевшек. Преди няколко седмици Месич подписа заповед за освобождаването на Подбевшек във връзка със скандал около разпита на репортерка, но Санадер се отказа да го одобри. След среща при затворени врати, обаче, двамата се съгласиха, че Подбевшек трябва да си отиде. Месич каза в събота, че той и Санадер са предложили на бившия ръководител на Службата за национална сигурност Томислав Карамарко да поеме поста на Подбевшек. (ХИНА, ХРТ- 11/12/04; ХИНА - 10/12/04)
