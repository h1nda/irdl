ОССЕ провежда форум за подготовка на наблюдателите за местните избори в Албания
26/09/2003
 
ТИРАНА, Албания -- Мисията на ОССЕ в Албания провежда в петък (26 септември) форум за обучение и координиране на действията на наблюдателите на местните избори. Наблюдателите, най-вече представители на НПО, ще подпишат съвместно изявление в потвърждение на своето участие в процеса, предхождащ гласуването на 12 октомври.
Други новини: Корпусът на мира на САЩ се завръща в Албания след шестгодишно отсъствие. Американският посланик Джеймс Джефри поздрави с "добре дошли" първата група от 32-ма доброволци в четвъртък. Корпусът се изтегли през 1997 г. в условията на обществено недоволство, разпалено от рухването на финансовите пирамиди. (Уебсайт на ОССЕ, АТА, Би Би Си - 25/09/03)
