Гръцкият премиер Караманлис предизвиква критиците в управляващата партия
					29/09/2008
					 
						АТИНА, Гърция – Премиерът Костас Караманлис предизвика в петък (26 септември) критиците в редиците на своята партия „Нова демокрация” или да подкрепят неговата програма за реформи, или да предизвикат предсрочни избори. „Казвам „не” на постоянното саботиране на това правителство. На онези, които имат други планове, казвам: "Изправете се директно срещу мен: съборете това правителство,” каза Караманлис на партийна конференция. „Иначе ние ще продължим с нашата програма за реформи, приватизация и нови данъци.” Неотдавна група несъгласни с управлението на партията отправи остри критики заради непопулярните икономически мерки на кабинета и вълната от скандали, в които бяха замесени правителствени членове. (AНA-MПA, Катимерини, In.news, EРT, Ройтерс - 26/09/08)
