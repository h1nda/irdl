Пратеникът на ЕС обсъди подготовката за предстоящите избори в Македония
					04/05/2006
					 
						СКОПИЕ, Македония -- Пратеникът на ЕС в Македония Ъруан Фуере каза в сряда (3 май), че Съюзът е готов да играе активна роля в наблюдението на парламентарните избори на 5 юли. Изборите се смятат за важна проверка на готовността на Македония за евроатлантическа интеграция. 
						Също в сряда Държавната избирателна комисия прие кодекс за местните наблюдатели на изборите. В него се посочва, че наблюдателите не могат да носят партийни символи, да се намесват в избирателния процес или да влияят на избирателните комисии. (A1 ТВ, Телма ТВ - 03/05/06)
