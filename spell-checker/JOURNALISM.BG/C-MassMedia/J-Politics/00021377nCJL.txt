Генералният секретар на ООН Бан Ки Мун призова двете етнически общности в Кипър да изпълнят споразумението от юли
					25/01/2007
					 
						БРЮКСЕЛ, Белгия -- Новият генерален секретар на ООН Бан Ки Мун призова лидерите на двете етнически общности в Кипър - президента на кипърските гърци Тасос Пападопулос и лидера на кипърските турци Мехмет Али Талат - да изпълнят споразумението, сключено от тях на 8 юли 2006 г. Ки Мун отправи този призив в сряда (24 януари), след разговори с председателя на Европейската комисия Жозе Мануел Барозу в Брюксел. Той каза, че ще призове Пападопулос и Талат да работят за изпълнение на рамковото споразумение от юли, което предвижда решаване на технически въпроси, които засягат основни аспекти на качеството на живот, като дискусията по по-сложните въпроси ще се отложи.
						В Брюксел Ки Мун се срещна и с генералния секретар на НАТО Яп де Хоп Схефер във връзка с процеса на уреждане на статута на Косово. След това двамата съобщиха, че НАТО и ООН ще приемат декларация за сътрудничество относно Косово и Афганистан. (Нафтемпорики - 25/01/07; СиЕйЕн, Уеб сайт на НАТО, Уеб сайт на ООН, Танюг, Бета - 24/01/07)
