Лидерите на трите главни партии в БиХ се договориха да работят за конституционна реформа
					23/12/2008
					 
						САРАЕВО, Босна и Херцеговина (БиХ) -- Лидерите на трите главни политически партии в БиХ, Милорад Додик от Съюза на независимите социалдемократи, Сюлейман Тихич от основната партия на бошнаците, Партията на демократичното действие, и Драган Чович от Хърватския демократичен съюз, се споразумяха в понеделник (22 декември) да внесат в парламента инициатива за промяна на конституцията на страната. "Ние решихме да поискаме от централния парламент да започне процедура за конституционна реформа", каза Тихич след среща със своя сръбски и хърватски колега. Той обясни, че реформата трябва да осигури "по-функционални централни институции и териториална организация на централното и следващите нива на управление". В инициативата се призовава парламентът да продължи осъществяването на така нареченото Споразумение от Пруд, което има за цел да ускори реформите за интегриране в ЕС. Тримата лидери са се споразумели също да предложат сформирането на междуминистерска комисия, която да изготви законопроект за общонационално преброяване на населението. (Ройтерс, РТРС, Дневни Аваз - 22/12/08)
