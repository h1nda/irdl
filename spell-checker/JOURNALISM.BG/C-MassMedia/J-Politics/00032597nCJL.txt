Албанските опозиционни партии продължават бойкота
					03/12/2009
					 
						ТИРАНА, Албания -- Опозиционните партии продължават бойкота на държавните институции след изтичането на десетдневния ултиматум, даден на правителството да приеме техните искания. Опозицията, оглавявана от Социалистическата партия (СП), заяви в сряда (2 декември), че ще настоява за отварянето на някои избирателни урни, които тя смята, че са били манипулирани по време на общите избори на 28 юни. "Правителството рискува предсрочни избори, като не изпълнява нашите искания", каза депутатът от СП Ерион Браче, откривайки заседание на председателството на партията в четвъртък. Правителството настоява, че няма да бъдат отваряни никакви избирателни урни, тъй като резултатите от изборите са били потвърдени от местните институции и похвалени от лидерите на ЕС. (Ора Нюз, Би Би Си, Клан, Шекули, Топ Нюз - 02/12/09)
