Албанският омбудсман иска парламентът да преразгледа закона за съдебната власт
					21/11/2005
					 
						ТИРАНА, Албания -- Омбудсманът Ермир Добяни поиска от парламента да преразгледа някои разпоредби от закона за организацията и работата на съдебната власт. Неговата служба съобщи, че миналата седмица Добяни е изпратил писмо до председателя на парламента Жозефина Топали с призив за преразглеждане на текстовете, които регулират назначаването на председатели на окръжните съдилища и апелативните камари. Добяни каза, че сегашните разпоредби, предоставящи неограничени мандати на председателите на съдилищата, нерядко водят до доживотни назначения и обезсърчават висококвалифицирани съдии да се стремят към повишение. (Албейниън нюз - 21/11/05)
