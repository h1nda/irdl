Албанска НПО призова жените да участват повече в политиката
					28/03/2006
					 
						ТИРАНА, Албания -- В понеделник (27 март) местната неправителствена организация (НПО) "Коалиция за участие на жените и младежта в политиката" призова жените да участват повече във вътрешната политика и процесите на вземане на решения. Организацията излезе с декларация, в която се отбелязва, че макар жените да съставляват 51 % от населението на страната, в парламента има едва десет жени и нито една жена не заема висок пост в общинските администрации.
						Други новини -- Албанският премиер Сали Бериша посети в понеделник Прага. Чешкият му колега Иржи Пароубек и президентът Вацлав Клаус го увериха, че страната им изцяло подкрепя стремежите на Албания към членство в ЕС. (Албейниън Нюз - 28/03/06; РСЕ - 27/03/06)
