Лайчак се консултира с партийни лидери в БиХ относно кризата в институциите
					30/11/2007
					 
						САРАЕВО, Босна и Херцеговина (БиХ) -- Върховният представител Мирослав Лайчак се консултира с партийни лидери относно продължаващата институционална криза, съобщи в четвъртък (29 ноември) неговата пресслужба. Лайчак се срещна с босненските лидери Харис Силайджич и Сюлейман Тихич в сряда и с премиера на Република Сръбска Милорад Додик в четвъртък. Сръбските политици са заплашили да бойкотират парламента и другите институции заради мерките, предложени от Лайчак на 19 октомври и включващи изменени правила относно кворумите. Той даде срок на местните лидери до 1 декември. "Пропиляхме шест седмици", каза той в четвъртък. (Независне Новине, Дневни Аваз - 30/11/07; РТРС, НТВ Хаят, Уебсайт на СВП - 29/11/07)
