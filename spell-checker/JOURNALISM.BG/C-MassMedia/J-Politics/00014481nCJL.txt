Сърбия и МВФ започнаха разговори за продължаване на споразумението за заемите
					08/05/2005
					 
						БЕЛГРАД, Сърбия-Черна гора -- Сърбия и МВФ започнаха разговори за продължаване на споразумението за заемите от 2002 г., съобщи сръбският министър на финансите Младян Динкич в петък (6 май). Предмет на разговорите са заем от 286 млн. долара, който е част от пакета заеми от МВФ, възлизащ на 994 млн. долара. Сърбия трябва до 15 май да изпълни условията на МВФ, но е помолила за удължаване на срока до края на годината. Фондът иска от Белград да намали бюджетния си дефицит до 9.6% и да проведе структурни реформи. Динкич изрази оптимизъм относно резултатите от разговорите. (AП - 06/05/05)
