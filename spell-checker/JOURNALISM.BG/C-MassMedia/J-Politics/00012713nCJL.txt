Сръбският парламент прие бюджета за 2005 г. 
					21/11/2004
					 
						БЕЛГРАД, Сърбия-Черна гора -- Сръбският парламент прие в петък (19 ноември) бюджета на републиката за 2005 г. Приходите от данъци, чуждестранни заеми, дарения, продажби на държавни компании и правителствени бонове се очаква да възлязат на 5.2 млрд. евро, а предвижданите разходи са 5.4 млрд. евро. Прогнозата за инфлацията е 9.1%, което е намаление в сравнение с тазгодишната цифра от 11%. Министърът на финансите Младян Динкич каза на депутатите, че правителството предвижда икономически ръст от 4-5%. Той също така съобщи за плановете за съкращаване на държавните разходи и намаляване на данъците за ориентираните към износ фирми. (AП, АФП - 20/11/04)
