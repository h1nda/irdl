Албанските социалисти продължават бойкота на парламента
					29/09/2009
					 
						ТИРАНА, Албания -- В понеделник (28 септември) опозиционната Социалистическа партия (СП) отново заяви, че нейните членове ще се завърнат в парламента само ако бъде извършено щателно разследване на общите избори от месец юни, които тя смята за манипулирани. Секретарят на СП и депутат Бленди Клоси каза, че не може да има реформи, когато правото на глас не е гарантирано. Министър-председателят Сали Бериша вече призова СП да се откаже от бойкота и да започне диалог за необходимите реформи. (Топ Ченъл, Шекули, Клан, Алсат - 28/09/09)
