Сърбия и Дания подписаха споразумение за военно сътрудничество 
					11/01/2011
					 
						БЕЛГРАД, Сърбия -- В понеделник (10 януари) намиращата се на посещение в страната министър на отбраната на Дания, г-жа Гите Лилелунд Бек, изрази подкрепа за кандидатурата на Сърбия за ЕС и похвали приноса на Белград за регионалната стабилност. Бек и сръбският й колега Драган Шутановац обсъдиха сътрудничеството между своите министерства и го оцениха като много добро. Те присъстваха на церемония по подписването на двустранно военно споразумение, което предвижда над 30 съвместни дейности през тази година. Шутановац каза, че Дания е заинтересована от сътрудничество във връзка с военната база в Буяновац, която трябва да стане регионален център за мироопазващи операции. (Танюг, РТС, Бета - 10/01/11)
