Профсъюзите подписват споразумение с енерго- и водоснабдителни компании за битови нужди в Сараево
26/08/2003
 
САРАЕВО, Босна и Херцеговина (БиХ) -- Асоциацията на независимите синдикати в БиХ подписа колективно споразумение с представители на енерго-и водоснабдителни компании за битови нужди в Сараево в понеделник (25 август). Споразумението регламентира правата и задълженията на служителите, както и механизмите за социална защита. То освен това детайлизира отговорностите на тези компании при осигуряване на електричество, отопление и вода, както и на други услуги за столицата. Кантоналният министър на градоустройството и околната среда Златко Петрович приподписа споразумението. (Онаса - 25/08/03)
