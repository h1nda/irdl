Хърватска и БиХ подписаха споразумение за граничния трафик
06/03/2003
 
САРАЕВО, Босна и Херцеговина (БиХ) -- В сряда (5 март) Хърватска и БиХ подписаха споразумение за граничния трафик и сътрудничеството в тази област. Ще бъдат открити 25 ГКПП, което ще позволи на жителите на пограничните райони да пътуват със специални дългосрочни гранични пропуски. Дванадесет от граничните пунктове ще започнат работа скоро.
Хърватският външен министър Тонино Пицула заяви, че страните скоро ще се споразумеят за хърватското пристанище Плоче. Неговият колега Младен Иванич обясни, че двете страни ще разменят протоколи, с които се уреждат въпроси за съвместното управление на пристанището.
Също в сряда, Камарата на представителите на БиХ прие промени в закона за гражданството, с които срока за подписване на споразумения за двойно гражданство с други страни се удължава до 2013 г. Промените бяха наложени миналия декември от върховния представител на международната общност в БиХ Пади Ашдаун. (ХИНА, РТРС, СРНА, БиБиСи, ПБС БиХ - 05/03/03)
