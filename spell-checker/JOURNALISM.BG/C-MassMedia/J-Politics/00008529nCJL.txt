Основната опозиционна партия в Гърция представи план за държавния сектор
30/09/2003
 
Атина, Гърция -- Костас Караманлис, лидер на основната опозиционна партия Нова Демокрация(НД), представи в понеделник (29 септември) програмата на своята партия за реформиране на държавния сектор и за местното самоуправление. Той заяви, че програмата е основана върху принципите на прозрачността и цели премахването на корупцията и бюрокрацията. Караманлис препотвърди готовността на НД да даде старт на нова социална политика и да въведе нов модел на местно управление, ако спечели парламентарните избори през пролетта. (АНА, МПА - 29/09/03)
