Новият председател на турския парламент встъпи в длъжност
					10/08/2009
					 
						АНКАРА, Турция -- Новият председател на парламента, Мехмет Али Шахин, пое в неделя (9 август) поста от Кьоксал Топтан, чийто мандат изтече. Шахин, адвокат по професия, е съученик на премиера Реджеп Тайип Ердоган от средното училище. Преди осем години той бе съучредител -- заедно с Ердоган и президента Абдула Гюл -- на управляващата Партия на справедливостта и развитието. Между 2002 и 2007 г. той бе вицепремиер и министър на правосъдието. (БTA, Анадолска информационна агенция - 09/08/09)
