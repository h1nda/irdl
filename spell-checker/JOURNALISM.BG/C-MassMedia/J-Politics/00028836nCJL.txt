Турският съвет определи график за местните избори
					29/12/2008
					 
						AНКАРА, Турция -- Върховният избирателен съвет съобщи в неделя (28 декември) официалния график преди местните избори на 29 март. Избирателните списъци ще бъдат изложени между 5 и 30 януари. Тегленото на жребия, който да определи реда, по който имената на политическите партии ще се появят в избирателните бюлетини, ще се състои на 24 януари. Списъците с кандидатите ще се публикуват на 1 март, а кампанията ще бъде между 19 и 28 март. Според неотдавнашно проучване обществената подкрепа за опозиционните партии на Турция нараства, докато управляващата Партия на справедливостта и развитието губи поддръжници. (Aнадолска информационна агенция, Хюриет, Синхуа - 28/12/08)
