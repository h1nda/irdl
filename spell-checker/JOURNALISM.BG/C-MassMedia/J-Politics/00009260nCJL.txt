ПРООН призовава правителството на БиХ да подобри политиката си към младежта
08/12/2003
 
САРАЕВО, Босна и Херцеговина (БиХ) -- Зехра Качапор, координатор на доклад на ПРООН за проблемите, пред които са изправени днес младежите в БиХ, заявява, че правителството трябва да предприеме спешни мерки за включване на младежите в обществения живот. Представяйки доклада в неделя (7 декември) по време на сесията на Асоциацията на независимите журналисти "Кръг 99", Качапор предупреди, че ако продължи настоящата негативна тенденция, през 2020 г. БиХ ще страда от недостиг на млади хора. Тя посочи липсата на възможности за намиране на работа, разочарованието от образователната система и недоверието към местните политици.
Други новини: втората годишна конференция за насърчаване на възможностите за инвестиции в БиХ ще се проведе в Лондон във вторник. Очаква се да присъстват представители на повече от 200 британски компании заедно с делегация от висши представители на БиХ, ръководена от Върховния представител Пади Ашдаун. (Източници на СВП, Дневни Аваз - 08/12/03; ПБС БиХ, Онаса - 07/12/03)
