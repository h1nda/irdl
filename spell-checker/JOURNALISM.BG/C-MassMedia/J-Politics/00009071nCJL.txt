Сърбия провежда избори за президент в неделя
16/11/2003
 
БЕЛГРАД, Сърбия-Черна Гора -- В неделя (16 ноември) в цяла Сърбия започнаха работа избирателните секции в трети за една година опит в републиката да бъде избран президент. Главни кандидати за поста са Драголюб Мичунович, подкрепян от няколко реформаторски партии, и ултранационалистът Томислав Николич. Белградската организация "Център за свободни избори и демокрация" съобщи за няколко избирателни нарушения -- например, не всички избирателни секции в Кралево са били отворени на време. Проучване на общественото мнение, публикувано в сряда, установи, че малко над 50% от анкетираните планират да гласуват, което е необходимият минимум за признаване на изборите. Ако никой от кандидатите не получи 50% от гласовете, ще бъде проведен балотаж след две седмици. (AФП, ФоНЕТ, СРНА - 16/11/03; AП, Ройтерс, AФП - 15/11/03)
