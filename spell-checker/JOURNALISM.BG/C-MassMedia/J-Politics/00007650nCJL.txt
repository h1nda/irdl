Гърция позволява на бивши политически бежанци да влязат в страната
16/07/2003
На бежанци от гръцката гражданска война ще бъде разрешен безсрочен 20-дневен престой, което ще има даде възможност да посещават родните си места през лятото.
От Валентин Нешовски за Southeast European Times в Скопие - 16/07/03
 
 
Гръцкото правителство е взело решение да отвори границите на страната за политически бежанци от гражданската война в периода 1946-1948 година. Повечето от тях са македонци, които в миналото са населявали северна Гърция.
Според съобщение на гръцкото МВнР , на бежанците ще бъде разрешен безсрочен 20-дневен престой между 10 август и 30 октомври. Те обаче ще трябва да подават молби за виза.
Гърция освен това обяви планове за откриване на консулство в Битоля с цел да се улеснят процедурите по издаване на визи. Посланикът на Македония в Гърция Благой Ханджийски приветства решението и каза, че влизането на бежанците в Гърция ще бъде облекчено в бъдеще.
Възможността да се пребивава в Гърция в периода август-октомври ще отложи традиционната среща на македонските бежанци, планирана да се проведе във Флорина. Срещата се очаква да привлече около 25,000 души от Западна Европа, САЩ, Канада и Австралия. В тези държави днес значителна част от прогонените са намерили своя дом.
В интервю пред Елевтерос Типос гръцкия заместник- външен министър Андреас Ловердос обяви правителственото решение, с което Гърция ще позволи на бившите политически бежанци да се завърнат свободно. Оповестено бе и изменение в спорния закон от 1982 година, който лиши мнозина от гражданство и собственост.
Всекидневникът Утрински вестник цитира думите на Атанасиос Париси, председател на Бюрото на гръцкия Комитет за по-рядко използваните езици, според когото ходът на гръцкото правителство е без прецедент. Париси посочи, че целта на неговата организация е Гърция да признае съществуването на малцинствените езици в страната и правото на хората да говорят на майчиния си език, включително на определени нива от образователната система.
"Дъга", политическата партия, която представлява македонското малцинство в Гърция, приветства съобщението на правителството, но каза, че то трябва да бъде проучено по-задълбочено.
