Турският президент Гюл обвинява ЕС за липса на визия по отношение на кандидатурата на Анкара
					18/10/2010
					 
						АНКАРА, Tурция -- Президентът Абдула Гюл заяви в събота (16 октомври), че европейските политици и интелектуалци нямат визия по отношение на кандидатурата на Турция за присъединяване към ЕС. "Те трябва да мислят в перспектива от 25, 50 или 100 години", заяви Гюл за германския всекидневник "Зюдойче Цайтунг", преди посещението на неговия германски колега Кристиян Вулф в Анкара в понеделник. Миналата седмица френският външен министър Бернар Кушнер критикува Турция за това, че изостава в преговорите за присъединяване към ЕС поради неуспешното осъществяване на необходимите реформи. Гюл призна, че Анкара все още трябва да положи усилия, но в същото време каза, че ЕС също носи вина за бавния ход на преговорите. (Хюриет - 17/10/10; AФП, "Зюдойче Цайтунг", Уърълд Бюлетин, Търкиш Прес - 16/10/10)
