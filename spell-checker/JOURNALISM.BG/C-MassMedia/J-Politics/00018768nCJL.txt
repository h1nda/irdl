Избирателната комисия в БиХ одобри регистрациите на 20 партии и двама независими кандидати
					31/05/2006
					 
						САРАЕВО, Босна и Херцеговина (БиХ) -- Централната избирателна комисия на БиХ обяви във вторник (30 май), че е одобрила заявленията на 20 политически партии и двама независими кандидати, поискали да участват в общите избори на 1 октомври. Комисията реши също да даде на други 28 партии и още десет независими кандидати, в чиито заявления е имало несъответствия, 48 часа да попълнят пропуските си. Един независим кандидат бе обявен за неотговарящ на изискванията за участие в изборите поради наложени му санкции от Службата на върховния представител. (РТРС, СРНА - 30/05/06)
