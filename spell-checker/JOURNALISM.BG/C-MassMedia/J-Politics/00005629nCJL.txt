Новата югославска конституция ще бъде представена на законодателите в Сърбия и Черна гора
12/01/2003
 
ПОДГОРИЦА, Черна гора, Югославия -- В събота (11 януари) комисията, отговорна за изготвянето на конституцията на новия съюз на Сърбия и Черна гора, реши да представи документа на законодателите на двете републики. Решението беше неочаквано, тъй като все още не е постигнато споразумение по всички въпроси. ЕС настоява Сърбия и Черна гора да побързат с приемането на новата конституция, тъй като заради забавянето Съветът на Европа отхвърли молбата на Югославия за членство.
В други новини, бившият сръбски президент Милан Милутинович може да се предаде на Трибунала на ООН за военни престъпления на 15 януари, според белградския ежедневник &lt;I&gt;Глас явности&lt;/I&gt;. Вестникът се позовава на анонимни източници от правителството. На 8 януари от югославското външно министерство заявиха, че екстрадицията на Милутинович ще бъде факт до няколко дни и остава да се уточнят само техническите детайли. Милутинович трябва да отговаря за ролята си в конфликта в Косово през 1998-1999 г. (Tанюг, Mонтена, Б92, СРТ, Радио Югославия, Глас явности - 11/01/03; Tанюг - 10/01/03)
