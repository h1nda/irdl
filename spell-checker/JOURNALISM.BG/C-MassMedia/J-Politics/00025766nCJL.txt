Косовският парламент обяви конкурс за национален химн
					12/03/2008
					 
						ПРИЩИНА, Косово -- Във вторник (11 март) парламентът обяви едномесечен конкурс за избор на национален химн на новата независима държава. "Той трябва да е в съответствие с критериите, залегнали в цялостното предложение за окончателния статут на специалния пратеник на ООН Марти Ахтисаари, което означава, че трябва да уважава всички общности, живеещи в Косово", каза председателят на парламента Якуп Красничи. Националният химн не трябва да е по-дълъг от 60 секунди и трябва да звучи различно от химна на която и да е друга страна, добави Красничи. Парламентът вече е одобрил национален флаг и герб на страната. (Експрес, Коха Диторе, Зери, Kosovalive - 12/03/08; РТК, КТВ - 11/03/08)
