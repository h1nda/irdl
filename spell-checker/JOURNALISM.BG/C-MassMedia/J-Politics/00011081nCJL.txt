Румъния отлага обявяването на официалните резултати от местните избори
09/06/2004
 
БУКУРЕЩ, Румъния -- Избирателната комисия обяви във вторник (8 юни), че ще забави до петък оповестяването на официалните резултати от проведените миналия уикенд местни избори. Председателят на комисията Петре Симилеан каза, че "преброяването на трудностите и нарушенията" прави невъзможно по-ранното приключване на работата. Изборите бяха анулирани в град Костинещи поради това, че броят на подадените бюлетини надхвърли броя на регистрираните гласоподаватели. Според Симилеан вторият тур на изборите ще се проведе на 20 юни в поне 1 500 от общо 3 300 общини. Частичните резултати показват, че управляващата Социалдемократическа партия спечели повечето места в общинските съвети, следвана от опозиционната Национално-либерална партия. (Найн o'клок - 09/06/04; AФП, Mедиафакс - 08/06/04)
