Албанският премиер Нано е на посещение при новия македонски президент Цървенковски
18/05/2004
 
СКОПИЕ, Македония -- Албанският премиер Фатос Нано стана първият държавен или правителствен ръководител, който провежда среща с новия македонски президент Бранко Цървенковски. По време на посещението на Нано в понеделник ( 17 май) двамата лидери са обсъдили проектите за регионално сътрудничество и координацията на работата по членството в ЕС и НАТО. Освен това Цървенковски е брифирал Нано за усилията за прехвърляне на правомощията по охрана на границата от армията към МВР.
Също в понеделник мина уби четирима албанци, които са събирали билки близо до границата с Македония. Според полицията трима братя на възраст съответно 13, 15 и 20 години, както и 38-годишен мъж са били убити близо до село Кае. Според властите мината вероятно е била заложена по време на конфликта през 2001 г. в Македония.(Макфакс, А1 ТВ, Ройтърс - 17/05/04)
