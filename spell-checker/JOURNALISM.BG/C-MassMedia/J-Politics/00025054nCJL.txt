Кипърският президент призова за възобновяване на преговорите за обединение на острова
					07/01/2008
					 
						НИКОЗИЯ, Кипър -- В петък (4 януари) президентът Тасос Пападопулос призова за възобновяване на преговорите, имащи за цел намирането на мирно решение на кипърския въпрос. "По време на контактите ни с нашите кипърски турски сънародници и с представителите на ООН ние настоявахме за спешно започване на преговори", каза пред чуждестранните кореспонденти в Никозия Пападопулос. "Аз смятам, че сега ние сме в по-силна позиция да търсим такова решение на кипърския проблем, каквото кипърският народ заслужава", каза Пападопулос, подчертавайки отново своята решимост за създаване на двузонална, двуобщностна федерация. (РИА Новости, Си Ен Ей - 04/01/08)
