Албанските партии подписаха споразумение за местните избори
24/04/2003
 
ТИРАНА, Албания -- Социалистическата партия и Партията на демократическия съюз подписаха в сряда (23 април) споразумение за сътрудничество на местните избори през есента. Двете партии са членове на управляващата коалиция Съюз за държавата. Те се споразумяха да издигнат общи кандидати, а в някои райони и общи платформи. Лидерите на двете партии изразиха надежда, че ще разширят коалиционното сътрудничество на правителствено и парламентарно равнища. (Шекули - 24/04/03; АТА, Албанско радио - 23/04/03)
