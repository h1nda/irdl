Сръбският президент Тадич призна, че е отпил глътка шампанско на стадиона
					02/12/2009
					 
						БЕЛГРАД, Сърбия -- Президентът Борис Тадич се яви в съда в Белград във вторник (1 декември), за да отговаря по обвинения в употреба на алкохол по време на спортно събитие през октомври. Той призна, че е отпил глътка шампанско на стадиона след победата на Сърбия с 5:0 срещу Румъния в квалификациите за Световната купа. "Не знаех, че консумацията на алкохол, дори и само за вдигане на тост, е забранена, така че напълно поемам отговорност за нарушението" на закона, каза Тадич. Министърът на спорта Снежана Маркович-Самарджич и ръководителят на футболната федерация Томислав Караджич също са обвиняеми. (Танюг, Бета, ФоНет, Блиц, Б92, АФП, Ройтерс - 01/12/09)
