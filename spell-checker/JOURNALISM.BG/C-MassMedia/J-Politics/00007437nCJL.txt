Румънският парламент постигна съгласие за петгодишен мандат на президента
26/06/2003
 
БУКУРЕЩ, Румъния -- Представителите на всички партии в камарата на депутатите постигнаха съгласие за петгодишен мандат на президента по време на дискусии в четвъртък (26 юни). Правителството предпочиташе четиригодишен мандат като средство за запазване на политическата стабилност. Все още се обсъждат в парламента конституционните промени в разпределението на правомощията между президента и правителството, правилника за изборите, а също така статута на сената, камарата на депутатите и местните управления. Планираните конституционни поправки са част от административните реформи, които се провеждат в момента с цел приближаване на страната до ЕС. (Ромпрес - 26/06/03)
