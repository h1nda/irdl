Процедурата по дискредитиране на сръбския президент е внесена в парламента 
					19/10/2004
					Процедура по дискредитиране на сръбския президент Борис Тадич бе стартирана в парламента и може да бъде подложена на дебат до няколко дни. Според анализатори тази стъпка, инициирана от сръбските радикали и социалисти, има нищожен шанс за успех. 
					(AП, RСЕ/РС, Гласът на Америка, Transitions Online, Радио Б92, Танюг - 18/10/04)
 
					 
						
Процедурата по дискедитиране на сръбския президент Борис Тадич достигна до парламента, но според наблюдатели тя няма шансове за успех. [AФП]
						Сръбските социалисти и радикали внесоха в парламента в понеделник (18 октомври) процедура за дискредитиране на президента Борис Тадич, която може да бъде подложена на обсъждане до дни. 
						Тадич разгневи Социалистическата партия на бившия югопрезидент Слободан Милошевич и ултранационалистическата Сръбска радикална партия (СРП), призовавайки косовските сърби да вземат участие в парламентарните избори, насрочени в провинцията за 23 октомври. Двете партии го обвиняват, че действа срещу сръбските национални интереси. 
						Искането, подписано от 104-те народни представители на двете партии в 240-мандатния сръбски парламент, твърдят, че президентът е превишил своите юридически правомощия. 
						Като представител на всички сърби Тадич няма нито правото да "оказва натиск върху отделни лица" за това, дали те трябва да упражнят правото си на глас, нито може "публично да изразява личните си позиции като такива на държавата," цитира АП текстът на внесеното искане. 
						Лидерът на СРП Томислав Николич заяви в понеделник, че първата цел на партията му е да отстрани Тадич и след това да инициира действия за сваляне на правителството, ръководено от премиера Воислав Кощуница. 
						Според наблюдатели обаче радикалите и социалистите имат нищожен шанс да успеят в опита си да отстранят Тадич. Процедурата изисква подкрепата на две-трети от всички народни представители; тогава ще бъде свикан национален референдум. Най-малко половината от всички регистрирани гласоподаватели, или около 3.25 млн. от тях, трябва да кажат "да" на отстраняването на Тадич от заемания пост. 
						В телевизионно обръщение от 5 октомври президентът призова косовските сърби да гласуват на изборите в събота, така че гласът им да бъдат чут в провинцията. 
						Призивът бе разкритикуван от Кощуница, който призова косовските сърби да бойкотират вота, позовавайки се на проблеми около тяхната сигурност. 
						Въпреки това партиите от управляващата коалиция заявиха, че няма да подкрепят искането, внесено от радикалите и социалистите, съобщи в понеделник белградското радио Б92. 
						Омаловажавайки заплахата от дискредитиране, Тадич каза, че ако проправителствените партии подкрепят искането, това може да доведе до предсрочни избори, което би било от полза за Демократическата партия (ДП). 
						"Нямаме нищо против избори; ние сме напълно готови," заяви неотдавна сръбският президент. "Още утре можем да се явим на нови избори. Ще ги спечелим и ще получим повече мандати от всички партии в правителството взети заедно. В същото време ще имаме повече места от уж винаги печелившата Сръбска радикална партия, която, в интерес на истината, не може да победи никъде сама." 
						Неотдавнашните проучвания показват, че СРП и ДП са водещите политически сили в Сърбия днес. Според някои анализатори след президентските избори в републиката от месец юни и след наскоро проведените местни избори Сърбия върви към установяване на двупартийна система. 
						Междувременно вицепремиерът Миролюб Лабус призова Тадич и Николич да предприемат стъпки за сваляне на кабинета "Кощуница", ако се стремят към предизвикване на предсрочни парламентарни избори. 
						Демократическата партия на Сърбия обаче заяви, че предвид всички проблеми, пред които е изправена страната, тя не вярва, че ще има предсрочни избори преди края на годината. 
						В същия контекст премиерът на Черна-Гора Мило Джуканович изрази в понеделник подкрепата си за позицията на Тадич по вота в Косово. Джуканович изтъкна, че се присъединява към призива на Тадич, тъй като "логиката на обструкцията срещу изборите и на самоизолацията не е добра и не би могла да донесе ползи за неалбанската общност в Косово."
