Основната опозиционна партия в Македония призовава към предсрочни избори
02/06/2004
 
СКОПИЕ, Македония -- Лидерът на основната опозиционна партия ВМРО-ДПМНЕ Никола Груевски призова за предсрочни избори по време на парламентарния дебат във вторник (1 юни) по проектокабинета, предложен от кандидата за премиер Хари Костов. Груевски призова освен това към съставяне на напълно ново правителство.
Други новини от вторник: съобщено бе, че международната рейтингова агенция Стандарт анд Пурс ще даде кредитен рейтинг на Македония в рамките на следващите два месеца. На свой ред рейтингът се очаква да привлече повече чуждестранни инвестиции. (Дневник, Утрински вестник - 02/06/04; Утрински вестник, Дневник - 01/06/04)
