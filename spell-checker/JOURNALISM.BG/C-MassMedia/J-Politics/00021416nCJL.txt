Постигнато е споразумение за проекта за нефтопровод Бургас-Александруполис
					29/01/2007
					 
						СОФИЯ, България -- Руски, гръцки и български енергийни експерти се договориха за текста на споразумението за започване на отдавна отлагания проект за нефтопровод Бургас-Александруполис. Българският министър на регионалното развитие и благоустройството Асен Гагузов заяви в петък (26 януари), че двудневните тристранни консултации в София са довели до текст, който удовлетворява и трите страни. Съгласно съобщения в пресата Русия ще притежава 51 % от съвместното предприятие, което ще управлява проекта и всички свързани с него съоръжения, докато България и Гърция ще притежават по 24,5 %. По-подробна информация се очаква на церемонията по подписването, насрочена за 7 февруари. 
						Нефтопроводът ще свързва Черно и Егейско море, избягвайки скъпите такси за преминаване през Босфора. (Дневник, 24 часа, Нефтемпорики - 29/01/07; Фокус, АФП - 28/01/07)
