Сърбия и Австрия сключиха споразумение за съдебно сътрудничество 
					28/03/2006
					 
						БЕЛГРАД, Сърбия и Черна гора -- В понеделник (27 март) Сърбия и Австрия сключиха споразумение за съдебно сътрудничество. Официални представители го определиха като важна стъпка към интеграцията на Сърбия в ЕС. В момента Австрия е ротационен председател на ЕС. 
						От Белград австрийският министър на правосъдието Карин Гастингер замина за Скопие, за да разговаря с колегата си от Македония Мери Младеновска-Гьоргиевска. Гастингер обеща подкрепата на Австрия за реформите в Македония, свързани с ЕС. (Уеб сайт на македонското правителство - 28/03/06; Танюг - 27/03/06)
