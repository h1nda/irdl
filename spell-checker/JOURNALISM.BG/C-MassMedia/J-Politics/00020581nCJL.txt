Сърбия ще проведе парламентарни избори на 21 януари
					10/11/2006
					 
						БЕЛГРАД, Сърбия -- Сръбският президент Борис Тадич заяви в петък (10 ноември), че официално е подписал указ за провеждане на парламентарни избори на 21 януари. Това стана след споразумение, постигнато в четвъртък от политическите партии в страната. Според споразумението изборите за парламент ще бъдат последвани от президентски избори през май. Решението бе постигнато след едномесечни преговори. Продемократичните партии искаха гласуването да се проведе в края на декември, докато Радикалната партия и социалистите настояваха за по-късна дата. 
						Също в четвъртък парламентът прие оставките на вицепремиера Ивана Дулич-Маркович, финансовия министър Младжан Динкич, министъра на земеделието Горан Живков и на здравеопазването Томица Милосавлевич. Четиримата членове на "Г17 Плюс", които подадоха оставките си на 31 септември, заявиха, че застоят в преговорите по Споразумението за стабилизация и асоцииране (ССА) е бил причината за оставките им. (Танюг, Политика, Вечерне Новости, Данас - 10/11/06; AФП, Ройтерс, СРНА, Бета - 09/11/06)
