Новият президент на Македония ще встъпи в длъжност в сряда
10/05/2004
 
СКОПИЕ, Македония -- Церемонията по встъпване в длъжност на новоизбрания президент Бранко Цървенковски вероятно ще се проведе в сряда (12 май), съобщават местни медии. Цървенковски спечели почти 53 % от гласовете на проведените миналия месец предсрочни избори, побеждавайки кандидата на основната опозиционна ВМРО-ДПМНЕ Сашко Кедев. Държавната избирателна комисия удостовери победата в събота.
Други новини: Македония и Косово се споразумяха да приключа с демаркацията на границата на Косово най-късно до 2005 г. Консенсусът бе постигнат по време на среща в петък между македонския военен министър Владо Бучковски и премиера на Косово Байрам Реджепи. (Утрински вестник, Макфакс - 10/05/04)
