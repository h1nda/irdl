Управляващата партия в РС номинира Кузманович за президент
					22/10/2007
					 
						САРАЕВО, Босна и Херцеговина (БиХ) -- Управляващата партия в Република Сръбска (РС), Съюзът на независимите социалдемократи (СНСД), номинира Райко Кузманович за президент. Изборът бе насрочен за 9 декември след смъртта на заемащия длъжността Милан Йелич миналия месец. В петък (19 октомври) лидерът на СНСД Милорад Додик каза, че се надява кандидатурата на Кузманович да привлече широка подкрепа. Както Социалистическата партия, така и Демократичният народен съюз обявиха, че ще подкрепят Кузманович, настоящ председател на Академията на науките на РС. Основната опозиционна партия в автономната област, Сръбската демократическа партия, номинира депутата Огниен Тадич за президент. (Независне Новине - 20/10/07; РТРС, ПБС - 19/10/07)
