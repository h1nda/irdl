СЕ е обезпокоен от политическата криза в Албания
					27/04/2010
					 
						ТИРАНА, Албания -- В понеделник (26 април) Съветът на Европа (СЕ) изрази загриженост във връзка с продължаващата политическа криза в Албания, въпреки спорадичното завръщане в парламента на депутатите от опозицията. В изявление Бюрото на СЕ настоя диалога в парламента да бъде възстановен и призова да не се отлагат реформите, свързани с ЕС. Опозиционната Социалистическа партия планира да проведе протест в петък в Тирана и да „разкрие истината за общите избори през 2009 г.”, които според нея са били манипулирани. Управляващата Демократическа партия възнамерява да проведе парад в събота, за да отбележи постиженията на правителството. (Старт, Коха Йоне, Топ Ченъл, Алсат - 26/04/10)
