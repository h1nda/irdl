Демократите водят с голяма преднина на изборите в Албания
					10/07/2005
					 
						ТИРАНА, Албания -- Демократите на бившия президент Сали Бериша могат да получат абсолютно мнозинство според частичните резултати от изборите миналата неделя, публикувани от Централната избирателна комисия (ЦИК) в неделя (10 юли) във вестник Шекули. Резултатите от надпреварата в 98 от 100-те едноместни избирателни района показват, че демократите получават 55 места, социалистите 41 места и по едно място печелят един независим кандидат и партията на бившия премиер Илир Мета Социалистическо движение за интеграция. Заедно с гласовете по пропорционалната система за 40 места, Бериша и неговите съюзници се предвижда да получат абсолютно мнозинство от 71 места в новия парламент. ЦИК заяви, че ще провери 230 оплаквания от партии и независими кандидати преди да обяви окончателните резултати.
						Междувременно в петък посланиците на САЩ, Великобритания и Европейската комисия излязоха със съвместна декларация, призовавайки политическите партии да прояват сдържаност и да изчакат окончателните резултати. Премиерът Фатос Нано обеща, че администрацията ще продължи да работи нормално, за да осигури гладко предаване на властта. (Шекули - 10/07/05; AП, Албейниън Нюз - 09/07/05; АФП - 08/07/05)
