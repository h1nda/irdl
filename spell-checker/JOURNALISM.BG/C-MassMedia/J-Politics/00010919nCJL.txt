Според Солана ЕС няма да приветства избирането на Николич за президент на Сърбия
25/05/2004
 
БРЮКСЕЛ, Белгия -- Върховният представител на ЕС по въпросите на сигурността Хавиер Солана заяви в понеделник (24 май), че ЕС не би се радвал на избирането на Томислав Николич за президент на Сърбия през следващия месец. По време на пресконференция след срещата между Северно-атлантическия съвет и Комитета на ЕС по политическите въпроси и сигурността Солана изтъкна, че Съюзът няма да подкрепи номинацията на Сръбската радикална партия и допусна, че Николич би повлиял неблагоприятно върху чуждите инвестиции в страната. Крайният срок за регистриране на кандидатите изтече в понеделник. Допустимостта на кандидатурите ще бъде определена до петък. (Прес-съобщение на НАТО, Б92 - 24/05/04)
