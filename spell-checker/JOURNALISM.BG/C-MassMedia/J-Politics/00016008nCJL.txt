Гърция направи промени в закона за задължителната военна служба
					21/09/2005
					 
						АТИНА, Гърция -- Във вторник (20 септември) правителствена комисия одобри предложението на министерството на отбраната за намаляване на срока на задължителната военна служба при някои условия. Бащи с едно дете ще служат само 6 месеца, а тези, които не са отбили военната си служба и имат три деца, ще бъдат освободени от военна подготовка. Бащи с три деца, които вече са започнали да отбиват военната си служба, ще служат девет месеца. 
						Други новини -- Президентът на Сърбия и Черна гора Светозар Марович започна в сряда тридневно официално посещение в Гърция. Основни теми ще бъдат двустранното икономическо сътрудничество и процесът на евроатлантическа интеграция на Сърбия и Черна гора. (ЕПА, МПА, РТС, Танюг - 20/09/05)
