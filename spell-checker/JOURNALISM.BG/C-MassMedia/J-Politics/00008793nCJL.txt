Избирателната комисия прие кандидатурата на Мичунович за сръбски президент
22/10/2003
 
БЕЛГРАД, Сърбия-Черна Гора -- Сръбската избирателна комисия е приела кандидатурата на Драголюб Мичунович за президент, се казва в съобщение на белградското радио Б92 от вторник (21 октомври). Както се очакваше, той ще бъде основният кандидат на управляващата коалиция Демократична опозиция на Сърбия. Мичунович, който, изглежда, преосмисля своята номинация на фона на вътрешнопартийни разногласия, е петият регистриран кандидат за изборите на 16 ноември. (Б92, Би Би Си - 21/10/03)
