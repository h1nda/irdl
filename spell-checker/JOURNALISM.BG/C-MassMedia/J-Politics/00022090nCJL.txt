ЕС отваря нови глави в присъединителните преговори с Турция и Хърватия
					30/03/2007
					 
						БРЮКСЕЛ, Белгия -- ЕС отвори в четвъртък (29 март) нови глави в присъединителните си преговори с Турция и Хърватия. Главният преговарящ на Турция Али Бабаджан се срещна с германския посланик в ЕС Вилхелм Шонфелдер за започване на преговорите в областите предприемачество и промишленост. Двамата подчертаха символиката на събитието след застоя на преговорите заради отказа на Турция да отвори пристанищата и летищата си за кипърски транспортни средства. Германия ще се опита да отвори още глави с Турция преди края на своето председателство на ЕС в края на юни.
						Междувременно Европейската комисия започна преговори относно интелектуалната собственост с Хърватия, шестата отворена досега глава. Преговорите за членство с ЕС започнаха в началото на миналата година. (ХИНА, Вечерни лист, Дау Джоунс - 29/03/07)
