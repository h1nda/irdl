Албанският президент осъжда насилието в Македония
04/09/2003
 
ТИРАНА, Албания -- Президентът Алфред Мойсиу осъди неотдавнашните актове на насилие в Македония в телефонен разговор сряда (3 септември) с македонския си колега Борис Трайковски. Мойсиу също призова за по-добро изпълнение на Охридското рамково споразумение. По същата тема Фатмир Медиу, председател на парламентарната комисия по интеграция, обвини за насилието лошото изпълнение на някои охридски клаузи. Той призова етническите албанци в Македония да не се обвързват с екстремистка дейност. Македонската армия пристигна в Куманово в началото на тази седмица след няколко акта на насилие, извършени от бунтовническата Албанска национална армия. (Албейниън дейли нюз, ATA, Би Би Си - 03/09/03)
