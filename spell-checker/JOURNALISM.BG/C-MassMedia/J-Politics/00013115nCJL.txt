Сръбският правосъден министър отрича съобщенията, че се водят преговори за доброволно предаване на обвиняеми във военни престъпления 
					29/12/2004
					 
						БЕЛГРАД, Сърбия-Черна гора -- Сръбският правосъден министър Зоран Стойкович отрече във вторник (28 декември), че се водят преговори с обвиняеми във военни престъпления относно доброволното им предаване на Трибунала на ООН за военни престъпления в Хага.Той освен това посочи, че неотдавнашното изявление на сръбския вицепремиер Миролюб Лабус относно предаването и екстрадирането на четирима генерали от полицията и армията, които се издирват от Трибунала, не е било резултат на някакво официално правителствено решение. Лабус заяви, че неговата партия Г-17, член на управляващата коалиция, ще настоява за екстрадицията на генералите до 27 януари 2005 г. (Бета - 29/12/04; Б92 - 28/12/04)
