Броят на гласоподавателите в неделните избори за президент на Черна гора остава критичен
22/12/2002
 
ПОДГОРИЦА, Черна гора, Югославия -- Избирателните секции в републиката бяха отворени в неделя (22 декември), въпреки че ниският процент на гласувалите може да провали усилията за избор на нов президент, както се случи в Сърбия. Общо 11 кандидата се състезават за поста. Анкетите сочат като явен победител председателя на парламента Филип Вуянович, който е действащ президент откакто Мило Джуканович подаде оставка, за да стане министър-председател. Опозицията бойкотира изборите в знак на протест към неуспеха на правителството да осигури политически консенсус относно избирателните закони. Международните наблюдатели призоваха избирателите да гласуват, тъй като ако участието им е под 50 процента, резултатите ще се окажат невалидни. (БиБиСи, РТРС, НТВ Хаят, A1 ТВ - 21/12/02; АП, A1 ТВ - 20/12/02)
