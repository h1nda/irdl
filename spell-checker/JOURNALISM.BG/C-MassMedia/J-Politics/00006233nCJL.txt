Европейският парламент подкрепи молбата на Хърватска за членство в ЕС
10/03/2003
 
ЗАГРЕБ, Хърватска -- В неделя (9 март) външното министерство издаде бюлетин, в който се цитират изявленията на Европейския парламент в подкрепа на молбата на Хърватска за членство в ЕС. Министерството приветства изказването на председателя на Европейския парламент Пат Кокс, който в интервю заяви, че Хърватска ще бъде готова да се присъедини към ЕС заедно с България и Румъния през 2007 г.
В други новини, местните медии в Словения предадоха, че Любляна ще изпрати дипломатическа нота на Загреб за изпълнение на споразумението за АЕЦ "Кършко", с възможни промени, с цел отсрочка на някои от поетите задължения. Словения и Хърватска съвместно построиха централата, когато бяха част от бивша Югославия. Миналата година страните постигнаха споразумение за нейното съвместно владение и управление. (ХИНА, ХРТ, БиБиСи - 09/03/03; ХИНА, Словенско радио, БиБиСи - 08/03/03)
