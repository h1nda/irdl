Хърватия подписа международни споразумения за търговско и информационно развитие
20/05/2004
 
ЗАГРЕБ, Хърватия -- Министърът на науката, образованието и спорта Драган Приморац и колегите му от Унгария, Италия и Словения подписаха в сряда (19 май) четиристранен меморандум за сътрудничество в развитието на информационните технологии. В същия ден междуправителствената Хърватско-украинска комисия за икономическо сътрудничество подписа протокол за развиване на търговски връзки между двете страни.
Други новини: Председателят на хърватския парламент Владимир Шекс посети Дъблин в сряда. Ирландският му колега, Рори О'Ханлън, го увери в подкрепата си за кандидатурата на Хърватия за интеграция в ЕС. О'Ханлън заяви, че ще призове ирландския премиер Бърти Ахърн да поиска статут на страна кандидат за Хърватия и дата за начало на присъединителните преговори с ЕС на срещата на Европейския съвет следващия месец. (Виесник - 20/05/04; ХИНA - 19/05/04)
