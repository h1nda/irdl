Румънският президент Бъсеску номинира Столожан за министър-председател
					11/12/2008
					 
						БУКУРЕЩ, Румъния -- В сряда (10 декември) президентът Траян Бъсеску номинира Теодор Столожан за министър-председател. Столожан, либерален икономист на 65 г., е високопоставен член на Демократично-либералната партия (ДЛП). Той е работил за Световната банка и се очаква да донесе така необходимия опит в областта на реформите в решаващ момент за страната. Столожан бе вторият министър-председател на Румъния след падането на комунизма през 1989 г. Той беше назначен на поста през 1991 г., след като неговият предшественик бе отстранен в резултат на антиреформаторските бунтове, оглавени от миньорите. 
						Столожан бе високопоставен член на Националлибералната партия, преди да я напусне в края на 2007 г. и да се присъедини към Либералдемократическата партия (ЛДП) по-рано тази година. Скоро след това ЛДП се сля с Демократическата партия на Бъсеску и беше сформирана сегашната ДЛП. (Зиуа, Гардианул - 11/12/08; Медиафакс, Евениментул Зилеи, Ройтерс, АП - 10/12/08)
