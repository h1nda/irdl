Председателят на турския парламент призовава ЕС за далновиден подход
05/02/2004
 
БУДАПЕЩА, Унгария -- Председателят на турския парламент Бюлент Арънч поиска от ЕС в сряда (4 февруари) да демонстрира далновидност в политиката си спрямо Турция и да осъзнае, че членството на Турция би увеличило потенциалното влияние на съюза върху човешките права, демокрацията и върховенството на закона в съседните страни. Арънч изнесе реч пред 16-ата конференция на председателя на Европейския парламент и парламентарните председатели на страните кандидатки.
Други новини: Турският министър на отбраната Вежди Гьонюл замина за Германия в четвъртък за Мюнхенската конференция по политиката на сигурност. Той ще присъства на среща на свои колеги от държавите членки на НАТО. (Анадолска агенция, TРT 2, НТВ - 04/02/04)
