Лидер на гръцкото малцинство разкритикува Тирана за проваленото споразумение за морските граници
					04/02/2010
					 
						ТИРАНА, Албания -- Анулирането на споразумението за морските граници с Гърция вреди на Албания, заяви Вангел Дуле, лидер на опозиционната партия Съюз за човешки права. „Решението [на Конституционния съд в Тирана] вреди на имиджа на страната и уронва доверието към нея при воденето на преговори. Ние подкрепяме една отворена Албания, която си партнира със страните от НАТО и е готова на партньорство в рамките на ЕС”, заяви Дуле в сряда (3 февруари). По-рано този месец съдът анулира споразумението с Гърция за определяне на континенталния шелф и морските граници между двете страни в Йонийско море. (Газета Шкиптаре, Кориери - 04/02/10; Balkan Web, Ора Нюз, Телеграфи - 03/02/10)
