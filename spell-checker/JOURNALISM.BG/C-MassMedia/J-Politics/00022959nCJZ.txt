Дипломатически дневник: Възможни са нови преговори между Белград и Прищина, но независимоста остава крайна цел
					19/06/2007
					Външният министър на Италия се срещна със сръбски лидери и ги предупреди, че нов кръг от преговори за статута на Косово няма да доведе до друг резултат освен независимост. Още от седмицата: Атина бе домакин на среща на върха по регионална стабилност.
					 
						
Сръбският президент Борис Тадич (вдясно) приветства италианския външен министър Масимо Д'Алема преди срещата им в Белград. [Гети Имдижис]
						Италианският външен министър Масимо Д'Алема посети Белград за разговори със сръбските лидери. Той посочи, че нови преговори между представители на косовските албанци и сърбите може да се проведат, но само за ограничен период от време и при условие, че крайната цел е независимостта на Косово. Сръбският президент Борис Тадич и премиерът Воислав Кощуница повториха възраженията си срещу независимостта, но се съгласиха с Д'Алема, че всяко решение извън Съвета за сигурност на ООН би било най-лошият възможен изход. 
						 *** 
						
Атина бе домакин на двудневен форум за ролята на балканските страни в гарантирането на сигурността и стабилността в Европа. Политически лидери от целия регион присъстваха на проявата, която бе организирана от американския "Проект за етнически отношения". В обръщението си към участниците гръцкият външен министър Дора Бакоянис каза, че перспективата за членство в ЕС е основната двигателна сила за необходимите реформи, добавяйки, че регионалното сътрудничество трябва да бъде засилено. Гръцкият президент Каролос Папуляс проведе разговори с председателя на черногорския парламент Ранко Кривокапич извън официалната програма на форума, като похвали ролята на Черна гора в регионалната сигурност и изказа подкрепата си за кандидатурата на страната за членство в ЕС. 
						*** 
						Унгарският министър на външните работи Кинга Гьонц посети Сараево и се срещна с бонснеския си колега Свен Алкалай, както и с членовете на председателството на БиХ. Посещението акцентира върху сътрудничеството и възможностите за по-силни икономически връзки и по-големи унгарски инвестиции в БиХ. Двете страни се съгласиха, че скоро трябва да бъдат подписани споразумения за социално осигуряване и избягване на двойното данъчно облагане. 
						*** 
						Италианският външен минстър Масимо Д'Алема бе на двудневно посещение в Турция, където подкрепи призива на генералния секретар на НАТО Яп де Хоп Схефер за търсене на дипломатическо решение на проблема с нападенията на терористичната Кюрдска работническа партия (ПКК) от Северен Ирак. Д'Алема каза още пред турските медии, че Италия подкрепя кандидатурата на страната за членство в ЕС, но би настоявала Анкара да изпълни ангажиментите си спрямо Кипър. Макар че процесът на присъединяване ще бъде дълъг, членството на Турция съвпада с основните интереси на ЕС, каза Д'Алема. 
						
Различни източници – 12/06/07-19/06/07
