Социалистите водят на изборите в България
					26/06/2005
					 
						СОФИЯ, България -- Централната избирателна комисия съобщи в неделя (26 юни), че Българската социалистическа партия (БСП) е спечелила малко над 30% от гласовете, подадени на парламентарните избори в събота. При над 90% преброени бюлетини, управляващата в момента партия Национално движение Симеон Втори е на второ място с около 20% от гласовете, следвана от Движението за права и свободи (ДПС) с 12% - най-добро представяне на партията в 15-годишната й история. Наблюдателите са изненадани от представянето на новата радикална националистична организация Атака, която е на 4 място с над 8% от вота. Консервативната коалиция Обединени демократични сили е пета с 7.7%, следвана от партията на бившия премиер Иван Костов Демократи за силна България с 6.4%. Българският народен съюз, също консервативно обединение, е получил 5.2%. Анализаторите смятат, че ще бъде трудно на социалистите да направят кабинет, тъй като само ДПС досега е дало сигнал, че ще сформира с тях управляваща коалиция. В гласуването са участвали 56 процента от избирателите. (Блумберг, бТВ, БНТ, AП, Ройтерс, Дневник, Сега, Монитор, Европа TВ - 26/06/05)
