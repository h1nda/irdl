Румънският президент говори за назначаване на премиер след изборите
					13/11/2008
					 
						БУКУРЕЩ, Румъния -- Президентът Траян Бъсеску заяви в сряда (12 ноември), че възнамерява да назначи премиер, на когото може да разчита и който би могъл да сформира парламентарно мнозинство. Коментирайки плановете си за ново правителство след изборите на 30 ноември, Бъсеску даде ясно да се разбере, че той не вярва нито на лидера на главната опозиционна Социалдемократическа партия Мирча Джоана, нито на настоящия премиер Калин Попеску Търичану от Национално-либералната партия. Бъсеску заяви,че предпочита Теодор Столоян от Демократическата либерална партия за поста, но ще потърси и други кандидати. Според конституцията президентът избира премиера и парламента трябва да уважи решението му или рискува да бъде разпуснат.
						В други новини от сряда се съобщава, че Търичану е оповестил четиригодишен план на действие, целящ ограничаване на влиянието на глобалната икономическа криза. "През следващите четири години, ние ще осигурим най-малко 10 милиарда евро в инвестиции за ключови сектори на румънската икономика", е заявил Търичану след заседание на асоциацията на банките в страната. Той е добавил, че планът предвижда "данъчен бонус" от 5% за онези, които плащат навреме данъците си. (Евениментул Зилеи, Котидианул, Гардианул, Найн o'клок - 13/11/08; AФП - 12/11/08)
