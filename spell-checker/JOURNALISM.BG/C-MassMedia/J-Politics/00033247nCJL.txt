Румънската ЛДП продължава да подкрепя еднокамарен парламент
					01/02/2010
					 
						БУКУРЕЩ, Румъния -- Управляващата Либералдемократическа партия (ЛДП) не се е отказала от идеята за еднокамарен парламент, каза в събота (30 януари) лидерът й и премиер на страната Емил Бок. Президентът Траян Бъсеску тиражира идеята за еднокамарен законодателен орган по време на предизборната си кампания за втори мандат през ноември. Избирателите подкрепиха идеята за една камара, с която броят на депутатите би се намалил от 471 на 300. 
						Националлибералната партия (НЛП), третата по големина партия в страната, обяви в събота, че конгресът й ще се проведе от 5 до 7 март. Лидерът й Крин Антонеску заяви, че ще се кандидатира за нов мандат. Никой друг не е изявил желание да се кандидатира. Бившият лидер на НЛП Калин Попеску Търичану отказва да каже дали ще се състезава за поста. (Финанчиърул, Hotnews.ro - 01/02/10; Реалитатя - 31/01/10; Котидианул, Евениментул Зилеи - 30/01/10)
