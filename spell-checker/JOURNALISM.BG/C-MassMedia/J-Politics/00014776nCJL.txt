Ръководителят на ЮНМИК иска граничният спор с Македония да бъде уреден преди преговорите за статута на Косово
					02/06/2005
					 
						СКОПИЕ, Македония -- Ръководителят на ЮНМИК Сьорен Йесен-Петерсен направи кратко посещение в Македония в сряда (1 юни) и каза на премиера Владо Бучковски, че процесът на очертаване на границите трябва да бъде завършен преди започването на разговорите за статута на Косово. Йесен-Петерсен очаква представители на македонската и косовската страна да се срещнат следващата седмица в Прищина и да разгледат пътищата за осъществяване на процеса на очертаване на границите. Временното правителство на Косово отказва да признае предшестващото споразумение, подписано между Скопие и Белград. 
						Други новини: Главнокомандващият на обединените сили на НАТО в Неапол, американският адмирал Хари Улрих, посети Прищина в сряда и потвърди отново ангажимента на алианса към запазване на обстановка на безопасност и сигурност в Косово. Улрих зае длъжността през май. (Уеб-сайт на македонското правителство, А1 ТВ, Макфакс, Телма ТВ - 02/06/05; КосоваЛайв, Танюг, Бета, Б92 - 01/06/05)
