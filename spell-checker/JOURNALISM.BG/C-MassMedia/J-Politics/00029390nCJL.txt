Хърватия реагира остро на декларация на словенския парламент
					23/02/2009
					 
						ЗАГРЕБ, Хърватия -- Отношенията с Любляна отново излязоха начело в дневния ред на Загреб, след като словенският парламент прие в четвъртък (19 февруари) декларация за защита на интересите на Словения преди всяко разширяване на НАТО. По същество декларацията прогласява, че оспорваните морски територии, източник на дългогодишен спор между Хърватия и Словения, принадлежат на Словения. Някои в парламента все още искат да се проведе публичен референдум за влизането на Хърватия в НАТО, въпреки че пълният състав на парламента ратифицира протокола на Хърватия за присъединяването й към НАТО. Що се отнася до декларацията от четвъртък, както премиерът Иво Санадер, така и президентът Стипе Месич я осъдиха в петък. Санадер заяви твърдо,че Хърватия няма да заплаща с територия за членството си в НАТО или ЕС. Месич, от друга страна, изрази съжаление от липсата на напредък в двустранните отношения. (ХРТ, ХИНА, 24 Сата - 21/02/09)
