Сейдиу подаде оставка като президент на Косово 
					27/09/2010
					 
						ПРИЩИНА, Косово -- Президентът Фатмир Сейдиу подаде в понеделник (27 септември) оставката си, след като Конституционният съд обяви, че е нарушил конституцията на Косово, като е заемал едновременно този и лидерския пост в собствената си партия, Демократичната лига на Косово. В публично обръщение Сейдиу каза, че с постъпката си той потвърждава уважението си към съдебната власт, позиция, която той е заемал през целия си живот, зачитайки всички институции в Косово. 
						Сейдиу бе назначен за президент за втори мандат през януари 2008 г. През юни 2008 г., когато бе приета косовската конституция, той обяви, че длъжността му на председател на ДЛК е "замразена". Инициативата на независимия депутат Наим Рустеми да оспори заемането на двата поста от Сейдиу бе подкрепена от 30 други депутати в парламента и изпратена в Конституционния съд. Съдът постанови решението си миналия петък. (РТК, ТВ 21, Телеграфи, Koha.Net - 27/09/10)
