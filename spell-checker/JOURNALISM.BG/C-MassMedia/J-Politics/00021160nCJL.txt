Основните партии в БиХ най-накрая се споразумяха за управляващата коалиция и Спирич бе определен за кандидат за премиер
					04/01/2007
					 
						САРАЕВО, Босна и Херцеговина (БиХ) -- След преговори в продължение на месеци, основните партии в БиХ най-накрая постигнаха споразумение в сряда (3 януари) за сформирането на управляваща коалиция на държавно равнище. Те също подкрепиха предложение за провеждане на заседание на Камарата на представителите на Парламента на БиХ на 11 януари за гласуване на състава на коалицията. Председателят на Председателството на БиХ Небойша Радманович, който проведе заседанието, заяви, че партиите са се договорили да номинират сърбин за поста премиер на БиХ. Никола Спирич от Сръбския съюз на независимите социалдемократи бе определен за поста в четвъртък. (Дневни аваз, Независне новине - 04/01/07; ПБС БиХ, РТРС, Pincom.info - 03/01/07)
