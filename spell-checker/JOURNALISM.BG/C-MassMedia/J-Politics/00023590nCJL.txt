Бомби експлодираха пред офиса на управляващата партия в Гърция
					19/08/2007
					 
						АТИНА, Гърция -- Три самоделни бомби експлодираха пред офиса на управляващата партия "Нова демокрация (НД) рано в събота (18 август). Експлозията е предизвикала щети, но жертви няма. Полицията очаква подобни инциденти през идните седмици преди предсрочните избори, насрочени за 16 септември. Премиерът Костас Караманлис официално обяви предсрочните избори в петък след среща с президента Каролос Папуляс. Мандатът на парламента изтича през март 2008 г. Проучванията показват, че дясноцентристката партия НД има лека преднина през главната опозиционна партия ПАСОК. (Катимерини, АНА-МПА, AП - 18/08/07; EРТ, МИА, AП, Ройтерс, ДПА, ЮПИ - 17/08/07)
