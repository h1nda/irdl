Президентите на Албания и Македония обсъдиха статута на Косово
					17/11/2005
					 
						ТИРАНА, Албания -- Бъдещият статут на Косово бе основната тема на срещата между албанския президент Алфред Мойсиу и македонския президент Бранко Цървенковски в Тирана в сряда (16 ноември). По време на съвместната пресконференция след срещата Цървенковски каза, че позицията на страната му е същата като тази на ЕС и добави, че Скопие ще подкрепи всяко решение, постигнато на предстоящите преговори за статута. От своя страна Мойсиу изрази подкрепата си за независимостта на Косово, като каза, че това съответства на желанието на повечето хора в провинцията.
						Също в сряда съдия-следовател от Белградския окръжен съд каза, че вероятно до края на тази година ще бъдат готови обвинителните актове, свързани с убийствата през 1999 г. в Сува река, Косово. Петима действащи служители на сръбската полиция са сред деветте заподозрени лица, арестувани в края на октомври. Те бяха задържани във връзка с убийствата на 48 етнически албанци през март 1999 г. (Албейниън нюз - 17/11/05; A1 ТВ, Телма ТВ, Уеб-сайт на албанския президент, РТС - 16/11/05)
