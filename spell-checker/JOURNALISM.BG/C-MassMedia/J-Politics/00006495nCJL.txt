Президентът на гръцките кипърци отхвърля предложението на Денкташ
04/04/2003
 
НИКОЗИЯ, Кипър -- Президентът на гръцките кипърци Тасос Пападопулос отхвърли шест-точковия план за помирение, предложен от лидера на турските кипърци Рауф Денкташ. В писмо до Денкташ, изпратено в четвъртък (3 април), Пападопулос е заявил, че преговорите за разрешаване на спора за разделения остров могат да бъдат водени само под егидата на ООН. Той критикува Денкташ за това, че е допринесъл за провала на преговорите миналия месец в Хага. Говорител на турския президент Ахмед Недждет Сезер призова правителството на гръцките кипърци да преразгледа становището си. (Анадолска агенция, Търкиш дейли нюз, TРT 2, AФП - 03/04/03)
