Косор заяви, че Хърватия е решена да приключи присъединителните преговори с ЕС през юни 
					15/03/2011
					 
						ЗАГРЕБ, Хърватия -- Министър-председателят Ядранка Косор отново подчерта в понеделник (14 март), че нейното правителство прави всичко възможно да приключи присъединителните преговори на страната с ЕС до края на юни. Косор се срещна с докладчика за Хърватия на Европейския парламент (ЕП) Ханес Свобода и с делегация на Комисията по външни отношения на ЕП. Свобода изрази оптимизъм, че страната ще се вмести в поставения срок, но в същото време призова властите да работят усилено за изпълнение на оставащите изисквания. (ХРТ, Кроейшън Таймс, ХИНА - 14/03/11)
