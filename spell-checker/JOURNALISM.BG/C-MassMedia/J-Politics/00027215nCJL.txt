Албанският президент Топи одобри преструктурирането на кабинета
					28/07/2008
					 
						ТИРАНА, Албания -- Президентът Бамир Топи подписа в петък (25 юли) указите за предложеното преструктуриране на оглавявания от премиера Сали Бериша кабинет. С това бе потвърдено назначаването на Анила Годо за министър на здравеопазването, на Фатос Бея за министър на образованието и на Генц Поло за нов заместник-премиер.
						На среща с други лидери от Балканите в неделя в Залцбург Бериша каза, че интеграцията на региона в ЕС е "завръщане в старото семейство". "Включването на Западните Балкани ... ще струва на ЕС по-малко отколкото отхвърлянето на тяхната интеграция," заяви той. (Топ Чанъл, Алсат, ТВСХ, Клан - 27/07/08; Шекули, Шкип - 26/07/08)
