Брюксел подновява преговорите за ССА със Сърбия-Черна Гора 
					12/10/2004
					 
						ЛЮКСЕМБУРГ -- Европейският комисар за външните отношения Крис Патън каза в понеделник (11 октомври) след среща на външните министри на ЕС в Люксембург, че Съюзът е дал отново ход на Доклад за подготвеността за евентуално подписване на Споразумение за стабилизиране и асоцииране със Сърбия-Черна Гора. Съюзът е решил да поднови преговорите с Белград след като политическите лидери на Сърбия-Черна Гора одобриха "двупистовия" подход, предлаган от ЕС по търговските и икономическите въпроси. Според Патън докладът може да бъде готов до пролетта на следващата година. Той потвърди освен това, че от Сърбия-Черна Гора и други държави от Западните Балкани се очаква да изпълняват задълженията си и пълноценно да сътрудничат с Трибунала на ООН за военни престъпления. (Прес-съобщение на ЕС, Танюг, Б92, АФП, АП - 11/10/04)
