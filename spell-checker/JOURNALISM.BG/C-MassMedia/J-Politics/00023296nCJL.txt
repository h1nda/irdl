САЩ призовават за консенсус при избора на следващия албански президент
					20/07/2007
					 
						ТИРАНА, Албания -- В четвъртък (19 юли) заместник помощник секретарят на САЩ Розмари Дикарло каза за "Гласа на Америка", че Вашингтон би желал албанските политически партии да изберат пътя на компромиса при определянето на кандидат за президент, като по този начин избегнат предсрочните парламентарни избори. Дикарло заяви, че политическата зрялост е важна, "за да покаже на останалите страни, членки на НАТО, че Албания е напълно готова за членство". Парламентът трябва да гласува отново в петък, като този път ще избира между кандидатите Бамир Топи и Неритан Чека. Бойкотите от страна на опозиционните партии провалиха предишните гласувания. (Коха Йоне, Шекули, Панорама, Шкип, Фокус - 20/07/07)
