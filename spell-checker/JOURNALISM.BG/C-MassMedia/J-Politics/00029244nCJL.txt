Словенският парламент ще гласува за присъединяването на Хърватия в НАТО
					09/02/2009
					 
						ЗАГРЕБ, Хърватия -- Очаква се словенският парламент да ратифицира присъединяването на Хърватия към НАТО на извънредно заседание в понеделник (9 февруари). Съгласно дневния ред законодателите най-напред ще гласуват доклада за националния бюджет. Отношенията между двете съседки са влошени заради дългогодишен спор относно морските им граници. Ратификацията трябва да бъде подкрепена от най-голямата опозиционна партия, Словенската демократическа партия, за да се изпълни необходимото изискване за мнозинство от две трети за приемането й. (ХРT, ХИНA - 07/02/09)
