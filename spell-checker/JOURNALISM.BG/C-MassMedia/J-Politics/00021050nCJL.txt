Комитет на ЕС реши да открие преговорите по три нови глави с Хърватия
					21/12/2006
					 
						БРЮКСЕЛ, Белгия -- В сряда (20 декември) Комитетът на постоянните представители на ЕС (КОРЕПЕР) реши да открие преговорите с Хърватия по още три глави от законодателството на ЕС: "Индустриална политика", "Икономическа и валутна политика" и "Митнически съюз". Хърватия вече отвори и условно затвори две глави от преговорите с ЕС - "Образование и култура" и "Наука и изследвания".
						Също в сряда КОРЕПЕР реши да започне преговори с Турция по една нова глава от законодателството на ЕС - "Индустриална политика". КОРЕПЕР изпрати писмо до Анкара, с което помоли турските власти да представят позицията си. Същинските преговори ще започнат най-рано през януари. (ХРТ, Аксам, Милиет - 21/12/06; Заман, Анка - 20/12/06)
