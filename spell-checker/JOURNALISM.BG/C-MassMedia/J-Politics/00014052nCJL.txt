Според ОССЕ вторият тур на македонските избори се характеризира с нарушения 
					29/03/2005
					 
						СКОПИЕ, Македония -- Мисията на ОССЕ която наблюдаваше втория тур в неделя (27 март) на местните избори, заяви в понеделник, че вотът не е покрил стандартите на ОССЕ и Съвета на Европа. "Отново бяха регистрирани сериозни нарушения на изборния ден в няколко региона на страната, включително такива, където става дума за изключително груби нарушения, отбелязани по време на първия тур от 13 март," посочи Джулиън Пийл Йейтс, ръководител на мисията. На пресконференция в Скопие той разкритикува правителството, че не е успяло да се справи с проблемите, появили се по време на първия тур. Предварителните резултати показват, че управляващата коалиция е спечелила в 35 общини, но е загубила в 18 от опозицията, вкл. Скопие, Битоля и Прилеп. Етническите албанци от Демократичния съюз за интеграция на Али Ахмети получиха контрол върху десет общини.(Ройтърс, уеб сайт на ОССЕ, Makфакс, A1 TВ, уеб сайт на македонското правителство - 28/03/05)
