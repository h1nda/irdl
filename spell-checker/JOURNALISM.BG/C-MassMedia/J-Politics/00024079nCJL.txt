Председателят на парламента на РС бе назначен за временно изпълняващ длъжността президент на автономната област
					02/10/2007
					 
						БАНЯ ЛУКА, Босна и Херцеговина (БиХ) -- Парламентът на Република Сръбска (РС) одобри в понеделник (1 октомври) назначаването на председателя на парламента Игор Радойчич за временно изпълняващ длъжността президент след внезапната кончина на президента Милан Йелич. Радойчич е член на управляващата Партия на независимите социалдемократи. Правителството реши също, че нови избори за президент на републиката ще се проведат след три месеца. 
						Милан Йелич почина от инфаркт в неделя на 51 години. Той бе избран за президент на РС през октомври 2006 г. По-закон президентът има предимно представителни функции, като реалната власт е в ръцете на правителството и премиера. (Независне Новине, Дневни Аваз - 02/10/07; РТРС, НТВ Хаят, Фена - 01/10/07)
