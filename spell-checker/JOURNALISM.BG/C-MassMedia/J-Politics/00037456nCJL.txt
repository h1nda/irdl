Гръцкият парламент прие закон за преструктуриране на обществения транспорт 
					16/02/2011
					 
						АТИНА, Гърция -- Рано сутринта в сряда (16 февруари) парламентът прие закон, с който се реформира затъналата в дългове система на обществения транспорт в Атина, въпреки продължаващите протести срещу закона. Работещите в сектора се опасяват, че законът, който предвижда преструктуриране на отрасъла, за да бъдат намалени разходите, ще доведе до загуба на работни места и по-ниско заплащане. Законопроектът беше подкрепен от всичките 156 депутати на ПАСОК в 300-местния парламент. Докато депутатите обсъждаха законопроекта, целият обществен транспорт в Атина спря поради 24-часова стачка, което доведе до пълно блокиране на столицата. (АНА-МПА, Имерисия, Експрес, СКАИ - 16/02/11)
