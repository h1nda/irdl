Съседните страни-членки на ЕС подкрепят бързото започване на присъединителните преговори с Хърватия
					15/05/2005
					 
						ЗАГРЕБ, Хърватия -- Унгария, Италия и Словения, с които Хърватия е в така наречената Четиристранна група, подкрепиха бързото започване на присъединителните преговори между Хърватия и ЕС по време на среща на министрите на външните работи на четирите страни в Будапеща в петък (13 май). В съвместна декларация, приета от участниците, се казва, че Четиристранната група подкрепя процеса на евро-атлантическа интеграция в региона като фактор за трайна сигурност, стабилност и прогрес. Документът отбелязва важността на ролята на специалната група за оценка към ЕС в приемането на окончателното решение на съюза за започване на преговорите за членство с Хърватия. Тези преговори бяха отложени през март поради проблема със сътрудничеството по въпроса за военните престъпления. (ХИНА, ХРТ - 13/05/05)
