Албанската партия СДИ поиска парламентарно разследване на трагедията в Гердец
					27/03/2008
					 
						ТИРАНА, Албания -- В сряда (26 март) лидерът на Социалистическото движение за интеграция (СДИ) Илир Мета внесе в парламента искане за създаването на комисия, която да разследва взривовете на 15 март в склад за боеприпаси в Гердец. Те причиниха смъртта на най-малко 24 души и раниха стотици други. СДИ заяви, че комисията трябва да проучи условията във всички военни сладове за боеприпаси в цялата страна. Искането бе одобрено въпреки съпротивата на някои десни партии в парламента. (Шекули, Шкип, Коха Йоне - 27/03/08; BalkanWeb, Топ-Ченъл - 26/03/08)
