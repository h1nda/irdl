Избирателната комисия публикува първите официални предварителни резултати от изборите в Косово
					20/11/2007
					 
						ПРИЩИНА, Косово, Сърбия -- Централната избирателна комисия на провинцията публикува в понеделник първите предварителни резултати от парламентарните и местни избори, провели се в събота. Резултатите, базиращи се на 80 % от преброените бюлетини, потвърждават победата на основната опозиционна Демократична партия на Косово с 34 % от гласовете. Демократичната лига на Косово е на второ място с 21,8 %. На трето и четвърто място, съответно с 12,1% и 10,4%, са Алиансът за ново Косово и Демократичната лига на Дардания. Единствената друга партия, която ще влезе в парламента, е Алиансът за бъдеще на Косово с 9,9 %.
						В свое изявление в понеделник генералният секретар на НАТО Яп де Хоп Схефер изказа разочарованието си от бойкота на изборите от косовските сърби и от рекордно ниската избирателна активност. Той призова политическите партии да работят бързо за сформиране на ново правителство. (РТК, РСЕ, Телеграфи, Balkanweb, РСE - 19/11/07)
