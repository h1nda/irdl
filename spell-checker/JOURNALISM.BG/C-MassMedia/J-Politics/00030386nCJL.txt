Бивш турски министър създаде партия
					26/05/2009
					 
						АНКАРА, Турция -- Бившият заместник министър-председател Абдулатиф Сенер обяви в понеделник (25 май) създаването на нова политическа организация, наречена "Партия на Турция". Сенер я определи като "демократична центристка партия" и обеща да въведе "нов политически стил". На пресконференция в Анкара той разкритикува управляващата Партия на справедливостта и развитието (ПСР), заявявайки, че правителството не може да се справи със сегашната икономическа криза.
						Сенер е един от основателите на ПСР и бе министър на икономиката и заместник министър-председател в периода 2002-2007 г., напускайки партията преди парламентарните избори същата година. Партията на Турция е 61-вата партия в страната и ще бъде представлявана в парламента от депутата Мехмет Яшар Йозтюрк, който напусна ПСР, за да се присъедини към нея. (Милиет, Хюриет, Джумхуриет, Ватан, Йени Шафак - 26/05/09; Си Ен Ен Търк, Анадолска информационна агенция - 25/05/09)
