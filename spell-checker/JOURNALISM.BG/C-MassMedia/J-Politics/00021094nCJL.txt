Сръбският министър на отбраната Станкович окачестви членството в ПзМ като голямо политическо събитие за 2006 г.
					27/12/2006
					 
						БЕЛГРАД, Сърбия -- Министърът на отбраната Зоран Станкович заяви във вторник (26 декември), че неотдавнашното приемане на Сърбия в програмата на НАТО "Партньорство за мир" (ПзМ) е голямото политическо събитие за 2006 г. На пресконференция в Белград Станкович заяви, че приемането в ПзМ представлява признание за преструктурирането на сектора на отбраната и решаващ стимул за продължаване на реформите и евроатлантическия процес на интеграция. Той също предсказа, че проблемите, свързани със сътрудничеството с трибунала на ООН за военни ппрестъпления ще бъдат решени бързо, включително и арестуването на укриващия се от правосъдието Ратко Младич. (Блиц - 27/12/06; Танюг - 26/12/06)
