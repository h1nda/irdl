Ердоган отхвърли възможността за предсрочни избори в Турция
					20/01/2006
					 
						АНКАРА, Турция -- В четвъртък (19 януари) премиерът Реджеп Тайип Ердоган каза, че никой не трябва да очаква предсрочни парламентарни избори в Турция тази година. Той посочи, че неговата управляваща Партия на справедливостта и развитието е твърдо решена да завърши петгодишния си мандат и че следващите парламентарни избори ще се проведат по график през втората половина на 2007 г. Ердоган каза това по повод на социологическо проучване, публикувано тази седмица във вестник "Ватан", според което нито една партия няма да спечели достатъчно гласове за сформиране на самостоятелен кабинет на мнозинството, ако изборите се проведат сега. (НТВ - 19/01/06)
