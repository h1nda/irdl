Президентът на кипърските гърци покани лидера на кипърските турци на преговори
					03/08/2006
					 
						НИКОЗИЯ, Кипър -- Президентът на кипърските гърци Тасос Пападопулос покани лидера на кипърските турци Мехмет Али Талат на преговори с писмо, изпратено чрез ООН. Говорителят на правителството на кипърските гърци Христодулос Пасиардис каза в сряда (2 август), че Талат е приел поканата. Медиите на кипърските турци предполагат, че разговорите ще се проведат на 10 август. Пасиардис съобщи, че на срещата ще се разгледат разменените по-рано тази седмица списъци с въпроси, които трябва да бъдат обсъдени от технически комисии. Преговорите за обединението се отлагат вече повече от две години. (СиЕнЕй - 03/08/06; Филефтерос, Елефтеротипия, Политис - 02/08/06)
