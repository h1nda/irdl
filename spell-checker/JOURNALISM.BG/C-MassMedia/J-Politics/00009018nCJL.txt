Хърватската партия ХДС изключи Любо Чесич Ройс
11/11/2003
 
ЗАГРЕБ, Хърватия -- Основната опозиционна партия Хърватският Демократичен Съюз (ХДС) съобщи в понеделник (10 ноември), че е изключила най-отявления националист в своите редици генерал Любо Чесич Ройс. Партията публикува декларация, в което се казва, че тя се дистанцира от неговите подбуждащи към нетърпимост изявления, с които той напада другите етнически групи, особено сърбите. Решението на ХДС се разглежда като опит да се подобри имиджа на партията преди парламентарните избори на 23 ноември.
Други новини: ново проучване на общественото мнение показва, че обществото предпочита формирането на коалиция от няколко партии, вместо еднопартийно управление. Изследването е било извършено по поръчка на правителството от агенция "Пулс". (Медиаскан - 11/11/03; АФП , ХИНА - 10/11/03)
