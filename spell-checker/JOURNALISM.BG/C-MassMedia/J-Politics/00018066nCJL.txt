Рохан призова Белград и Прищина да проявят повече реализъм в преговорите за статута на Косово
					29/03/2006
					 
						ВИЕНА, Австрия -- Заместник специалният пратеник на ООН за преговорите за стаута на Косово Алберт Рохан призова Белград и Прищина да проявят повече реализъм в преговорите. В реч, произнесена във Виена пред интерпарламентарната конференция ЕС-Югоизточна Европа във вторник (28 март), той подчерта, че преговорите не означават автоматично независимост. Той отбеляза още, че създаването на многонационално Косово е силно желана, но трудно постижима в кратки срокове цел. Рохан добави, че всички страни трябва да съсредоточат усилията си за гарантиране на мирното съжителство на етническите групи в провинцията. Следващият кръг от преговорите е насрочен за 3 април. (Танюг, Бета - 28/03/06)
