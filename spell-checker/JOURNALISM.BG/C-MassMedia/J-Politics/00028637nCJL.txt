Взрив разтърси офис на управляващата партия в Турция, няма жертви
					09/12/2008
					 
						АНКАРА, Турция -- Малка бомба избухна в понеделник вечерта (8 декември) пред офис на управляващата Партия на справедливостта и развитието в югоизточния град Ван. Властите не съобщават за жертви, заяви валията на Ван Йоздемир Чакаджак. Взривът е причинил материални щети и е изпочупил прозорците на няколко съседни магазина. Непосредствено след взрива никой не е поел отговорност за нападението, което стана в първия ден на мюсюлманския религиозен празник Курбан Байрам. В понеделник терористичната Кюрдска работническа партия (ПКК) обяви едностранно 9-дневно прекратяване на огъня по случай празника.
						В понеделник турската армия съобщи, че петима бунтовници от ПКК са се предали на силите за сигурност в югоизточните провинции Хакари и Шърнак.
						Междувременно в понеделник в Париж започна съдебният процес срещу 11 души, заподозрени във връзки с местна младежка група, свързана с ПКК. Според обвиненията подсъдимите са извършили поредица от бомбени атентати в турски барове и културни обекти в Югоизточна Франция през миналата година. (Анадолска информационна агенция, АП, Ройтерс, Прес ТВ, ЕФЕ, Хюриет, Си Ен Ен Търк, НТВ - 08/12/08)
