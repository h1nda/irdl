Турският президент налага вето върху някои разпоредби от новия закон за социално осигуряване
					01/05/2006
					 
						АНКАРА, Турция -- Президентът Ахмет Недждет Сезер наложи вето върху някои части от новия закон за реформи в социалното осигуряване, който бе приет от парламента на 13 април след месеци отлагане. Според съобщения от канцеларията на Сезер в петък (28 април) президентът не одобрява някои процедурни разпоредби, свързани с назначаването на членове на борда на новосъздадения Институт за социално осигуряване. Сезер твърди, че членовете на борда трябва да се назначават с одобрението на президента, докато текстът на закона дава пълни правомощия и отговорност за това на кабинета. (Turks.US - 29/04/06)
