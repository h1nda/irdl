ДЛП на Румъния предлага 25 май за дата за местните избори
					03/03/2008
					 
						БУКУРЕЩ, Румъния -- Демократическата либерална партия (ДЛП) съобщи в неделя (2 март), че би искала местните избори да се проведат на 25 май. По закон изборите трябва да се проведат в рамките на 75 дни след официалното им насрочване. Изпълнителният секретар на ДЛП Мирча Тоадер заяви, че изискването ще бъде изпълнено, ако правителството обяви датата, както се очаква по време на заседанието си в сряда. Изборите на 25 май ще съвпаднат и с края на четиригодишния мандат на кметове, местни и общински съветници, които започнаха през юни 2004 г. (Адеварул - 03/03/08; Медиафакс - 02/03/08)
