Камарата на представителите на БиХ подкрепя инициативата за промени в конституцията
					11/02/2010
					 
						САРАЕВО, Босна и Херцеговина (БиХ) -- В сряда (10 февруари) Камарата на представителите подкрепи инициатива за промени в конституцията и в избирателния закон в съответствие с неотдавнашно решение на Европейския съд за правата на човека. Съдът излезе през декември с решение, че конституцията, създадена като анекс към Дейтънското мирно споразумение от 1995 г., е дискриминационна спрямо малцинствата. Съдът се съгласи със жалбата, заведена през 2006 г. от Дерво Сейдич, който е от ромски произход, и от Якоб Финци, която е евреин. Двамата твърдяха, че конституцията не позволява на хора, които не са бошнаци, хървати или сърби, да се кандидатират за президент или за депутатски места в горната камара на парламента. Инициативата за конституционни промени предвижда изготвянето на план за промените до края на февруари. (РТРС, СРНА, Дневни Аваз, Онаса, БХРТ - 10/02/10)
