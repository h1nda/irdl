Три партии в РС сформираха предизборна коалиция 
					15/06/2010
					 
						БАНЯ ЛУКА, Босна и Херцеговина (БиХ) -- Трите управляващи партии в Република Сръбска (РС) - Съюзът на независимите социалдемократи (СНСД), Демократичният народен алианс и Социалистическата партия - се договориха да подкрепят общ кандидат за поста президент на РС. Те са се договорили също така да изберат кандидат от СНСД, който да се кандидатира за тристранното председателство на БиХ. Министър-председателят на РС Милорад Додик, лидер на СНСД, каза в понеделник (14 юни), че официалните номинации ще бъдат обявени на конгреса на партията на 3 юли. Вероятно той ще бъде номиниран за президент на РС, а Небойша Радманович ще се кандидатира отново за член на тристранното председателство на БиХ. 
						Междувременно Хърватският демократичен съюз на БиХ заяви, че неговия лидер, президентът на ФБиХ Боряна Кристо, ще бъде кандидатът на партията за член на тристранното председателство на БиХ. Основните партии на бошнаците все още не са обявили своите номинации. Общите избори са насрочени за 3 октомври. (РТРС, Дневни Аваз, Фена, Dnevnik.ba, Онаса - 14/06/10)
