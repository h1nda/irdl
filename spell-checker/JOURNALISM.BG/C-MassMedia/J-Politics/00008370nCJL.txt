Части на СФОР търсят нарушения на Дейнтънското споразумение в БиХ
16/09/2003
 
САРАЕВО, Босна и Херцеговина (БиХ) -- Подразделения на СФОР извършиха внезапни инспекции на няколко институции в Сръбине в понеделник (15 септември) в търсене на предполагаеми нарушения на Дейтънското споразумение. Военнослужещите са иззели документи от регионалния офис на телекомуникационната компания, разузнавателните служби, щаба на армията на Република Сръбска и радио Сръбине.
Също в понеделник сили от СФОР са провели няколко операции за издирване на оръжие. Частите на миротворците са потърсили сгради в Бихач и райони, разположени на около 20 км от града. В Пале части на СФОР и местната полиция са конфискували големи количества оръжие и муниции през последните три дни.
Други новини: представител на босненско-сръбското Министерство на отбраната заяви пред репортери, че десет компании са представили оферти за покупка на голямо количество излишно въоръжение и експлозиви от армията. Офертите са били препратени до СФОР за одобрение, като победителят в търга ще бъде обявен в рамките на един месец. (РТРС, БХ Радио 1, Онаса, Би Би Си, АФП - 15/09/03)
