Кабинетът на БиХ одобри закон за създаване на важен данъчен съвет
					22/02/2008
					 
						САРАЕВО, Босна и Херцеговина (БиХ) -- Съветът на министрите одобри в четвъртък (21 февруари) закон за създаване на данъчен съвет, важно изискване по пътя на евроинтеграцията и главна предпоставка за създаване на единно икономическо пространство в БиХ. Съветът ще координира фискалната политика на БиХ, Република Сръбска и Федерация БиХ. Едно от най-важните му задължения ще бъде да следи за изготвянето на бюджетите на различни нива, за да се избегнат големи различия. Създаването на съвета е отдавнашно искане на Европейската комисия и Международния валутен фонд. (Дневни Аваз, Независне Новине - 22/02/08; РТРС, Фена, АФП - 21/02/08)
