Сръбските опозиционни партии ДПС и СРП се договориха да си сътрудничат
					22/08/2008
					 
						БЕЛГРАД, Сърбия – Двете опозиционни партии -- Сръбската радикална партия (СРП) и Демократическата партия на Сърбия (ДПС) – постигнаха споразумение за принципно сътрудничество в парламента, заяви пред Б92 в четвъртък (21 август) говорителят на ДПС Андрея Младенович. Той добави, че лидерите на двете партии ще проведат окончателни разговори. Младенович обясни, че партиите ще се опитат да съгласуват позициите си по определени законопроекти и изменения и ще излизат с общи предложения и инициативи. Парламентът възобновява работата си на 3 септември с две важни задачи пред себе си -- ратифицирането на Споразумението за стабилизация и асоцииране с ЕС и приемане на стратегическото споразумение за енергийно сътрудничество с Русия (Б92 - 21/08/08)
