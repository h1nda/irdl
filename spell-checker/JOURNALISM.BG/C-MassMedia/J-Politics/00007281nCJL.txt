Верхойген вярва, че Румъния ще завърши преговорите за членство в ЕС през 2004 г.
12/06/2003
 
БУКУРЕЩ, Румъния -- Комисарят на ЕС по разширяването Гюнтер Верхойген е настроен оптимистично относно перспективите на Румъния да завърши през 2004 г. преговорите за присъединяване в Съюза. По време на неотдавнашната среща на съвместния парламентарен комитет ЕС - Румъния той е дал положителна оценка на постигнатите досега резултати, като е изказал предположението, че ако се запази същият темп, ще бъде постигната целта за пълноправно членство в ЕС през 2007 г.
В други новини, по време на посещението си в Букурещ кралят на Испания Хуан Карлос Първи изрази подкрепа за стремежите на Румъния за членство в ЕС и НАТО. Той и съпругата му кралица София присъстваха на официалната вечеря, дадена от президента Йон Илиеску. (Найн О Клок - 12/06/03)
