Албанската партия в Македония определи нов кандидат за президент
21/03/2004
 
СКОПИЕ, Македония -- Демократическата партия на албанците (ДПА) определи в петък (19 март) нов кандидат за президентските избори на 14 април. ДПА избра депутата Зейди Джелили на мястото на Арбен Джафери, чиято кандидатура бе оспорена от Държавната избирателна комисия (ДИК). В заявление по повод на новия избор ДПА обвини ДИК, че своеволно интерпретира законите и преднамерено налага препятствия пред кандидатурата на Джафери. В отговор говорителят на ДИК Зоран Таневски изтъкна, че комисията не е получила официален документ за номинация и следователно не би могла да отхвърли кандидатурата на Джафери. (Македонско Радио, A1 TВ - 19/03/04)
