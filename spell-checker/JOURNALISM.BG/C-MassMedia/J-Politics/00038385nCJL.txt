Президентът Гюл призова ЕС да облекчи визовите ограничения за турските граждани
					03/05/2011
					 
						ВИЕНА, Австрия -- Турският президент Абдула Гюл призова в понеделник (2 май) ЕС да облекчи визовите ограничения за турските граждани, пътуващи в страните от блока. Той направи изявлението си на съвместна пресконференция след среща със своя австрийски колега Хайнц Фишер във Виена. Гюл изрази недоволството си от факта, че ЕС е обсъдил облекчаване на визовите ограничения за гражданите на Украйна и Русия, но не и за Турция. „Това е нещо, което дискредитира не Турция, а ЕС”, подчерта той. Фишер заяви, че неговата страна желае с Турция да бъдат проведени справедливи преговори за присъединяване. „От друга страна обаче, това са трудни преговори и никой, включително турската страна, не може да прогнозира резултата от тях”, заяви Фишер. (Заман, Хюриет, Уърлд Булетин - 02/05/11)
