Прокюрдска партия осъди смъртоносно нападение в Диарбекир от миналата седмица
					18/09/2006
					 
						ДИАРБЕКИР, Турция -- Прокюрдската Партия за демократично общество (ПДО) осъди взрива, при който миналата седмица в Диарбекир загинаха десет и бяха ранени 17 души. В петък (15 септември) местните медии цитираха лидера на организацията на ПДО в Диарбекир Салих Карааслан, който осъдил инцидента. По-рано този месец ПДО призова обявената извън закона Кюрдска работническа партия (ПКК) да преустанови своята въоръжена кампания и да обяви едностранно прекратяване на огъня. 
						Междувременно полицията в Истанбул съобщи, че е разбила малка група, която изнудвала местни бизнесмени от името на ПКК. Полицията смята, че групата е искала по над 50 000 евро от всеки, като е отправяла смъртни заплахи срещу онези, които отказвали да платят. (Заман - 18/09/06; НТВ - 15/09/06)
