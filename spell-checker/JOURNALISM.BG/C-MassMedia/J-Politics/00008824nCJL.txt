България провежда местни избори в неделя
26/10/2003
 
СОФИЯ, България -- Избирателните секции бяха отворени рано сутринта в цяла България за провеждане на местните избори, които много наблюдатели възприемат като прелюдия към предсрочни парламентарни избори. Проучване на общественото мнение, проведено от Галъп в навечерието на изборите, предсказа победа на Българската социалистическа партия в 120 от 263-те общини на страната. Резултатите показаха чувствителен спад на доверието в управляващата партия Национално движение "Симеон Втори", която се прогнозира да спечели не повече от 10% от местата в общинските съвети. Счита се за малко вероятно кандидат на партията на Симеон Сакскобургготски да бъде избран за кмет в някой от 30-те големи градове. Анкетите също установиха, че 45% от регистрираните избиратели ще си останат по домовете. Общо 147 политически партии и коалиции са се регистрирали да участват в изборите. (БНТ, БНР, Медияпул, бТВ - 26/10/03; АФП, БTA, Дневник, Стандарт - 25/10/03)
