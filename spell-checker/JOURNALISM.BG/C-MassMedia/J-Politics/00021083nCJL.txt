Опозиционните партии в Македония бойкотират среща с властите
					26/12/2006
					 
						СКОПИЕ, Македония -- Лидерите на главните опозиционни партии в Македония, Сръбския демократичен алианс за Македония и Демократическия съюз за интеграция (ДУИ) - Радмила Шекеринска и Али Ахмети не присъстваха в понеделник (25 декември) на работната закуска с правителствени лидери и управляващите партии. Премиерът Никола Груевски изрази разочарованието си от тяхното отсъствие и ги обвини, че съзнателно подкопават политическия диалог в Македония. 
						От своя страна Шекеринска заяви, че не е имало причина да присъства, тъй като решенията са били взети предварително и мнението на опозицията е щяло да бъде пренебрегнато. Според съобщенията тя е имала предвид проектозакон, според който македонците, живеещи в чужбина могат да участват в изборите. Управляващата коалиция го е изготвила, без да се консултира с опозиционните партии. ДУИ заяви, че ще участва в подобни срещи само ако присъстват представители на международната общност. (Дневник - 26/12/06; МИА, Макфакс, A1 ТВ, Телма ТВ - 25/12/06)
