Македонският президент се среща с командващия бъдещата мисия на ЕС
25/03/2003
 
СКОПИЕ, Македония -- Президентът Борис Трайковски се срещна в понеделник (24 март) с генерал Пиер Марал, командващ силите на ЕС, които ще заменят мисията на НАТО в Македония в края на месеца. Марал обеща предаването на мисията да протече гладко, без прекъсване в поддържането на сигурността.
В други новини, правителството реши в понеделник да предложи въвеждането на мярка, която ще позволява на властите да подслушват телефонните разговори и електронната кореспонденция на заподозрени лица, като част от мерките за полицейско наблюдение върху организираната престъпност. За да влезе в сила това предложение, парламентът ще трябва първо да внесе поправки към конституцията. (Дневник, Утрински весник, - 25/03/03; MИА, Makфакс, A1 TВ - 24/03/03)
