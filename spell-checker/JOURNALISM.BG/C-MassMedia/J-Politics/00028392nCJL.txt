ЕС може да убеди Косово да приеме споразумението за ЮЛЕКС, твърди сръбският президент Тадич
					16/11/2008
					 
						БЕЛГРАД, Сърбия/ПРИЩИНА, Сърбия -- Сръбският президент Борис Тадич заяви в петък (14 ноември), че ЕС разполага със средства, чрез които да убеди лидерите на Косово да приемат споразумението за разполагането на мисията на ЕС ЮЛЕКС в Косово. Тадич отбеляза, че споразумението не устройва косовските албанци, тъй като според него Белград ще има роля във всички аспекти на живота там.
						В други новини от събота по същия въпрос президентът на Косово Фатмир Сейдиу заяви, че върху правителството на Косово не се оказва никакъв натиск да приеме споразумението за ЮЛЕКС. Сейдиу отрече обвиненията, че Прищина спира разполагането на ЮЛЕКС. (Maкфакс, Болкън Инсайт - 15/11/08, Бета, AФП, Б92 - 14/11/08)
