Парламентът на Република Сръбска одобрява инициатива за промяна на конституцията на областта
23/01/2004
 
БАНЯ ЛУКА, Република Сръбска -- В четвъртък (22 януари) парламентът одобри инициатива за промяна на конституцията на областта. Законодателите взеха решение парламентът да разгледа проектоизменение на основния закон, в което се предвижда Баня Лука да бъде столица на областта вместо Сараево, който е определен за главен град в член 9 на конституцията. Парламентът също така реши да приеме за разглеждане проекторазпоредби, предвиждащи прехвърляне на компетенциите от РС на държавата БиХ. За работа върху проектоизмененията бе назначена парламентарна комисия, която да ги представи в парламента в идните дни. (РТРС, ПБС БиХ - 22/01/04)
