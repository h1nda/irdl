Румънският президент проведе спешно заседание във връзка с птичия грип
					22/05/2006
					 
						БУКУРЕЩ, Румъния -- Президентът Траян Бъсеску проведе в събота (20 май) спешно заседание с премиера Калин Попеску Търичану и селскостопанския министър Георге Флутур във връзка със случаите на птичи грип в Румъния. Той призова правителството да предприеме мерки за овладяване на разпространението на болестта, в т. ч. широкомащабни инспекции на стопанства в цялата страна, както и поставяне на филтри по границите със съседните страни. Вътрешният министър Василе Блага бе поканен да присъства, но изпрати държавния секретар Ангел Андрееску от свое име. Птичи грип бе открит в над 60 района в Румъния, като последните случаи бяха регистрирани в Букурещ. (Найн О'Клок - 22/05/06; Ромпрес - 20/05/06)
