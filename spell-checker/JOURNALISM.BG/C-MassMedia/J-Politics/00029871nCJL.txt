Американският президент приключи посещението си в Турция
					08/04/2009
					 
						ИСТАНБУЛ, Турция -- Американският президент Барак Обама приключи във вторник (7 април) посещението си в Турция със среща с група от 100 студенти в Истанбул. В речта си той заяви, че е поел "личен ангажимент за отварянето на нова глава в ангажиментите на САЩ". "Не можем да си позволим да не се изслушваме, да се концентрираме само върху нашите различия или да оставим стените на недоверието да се издигнат около нас," заяви той. Обама допълни, че вярва, че мирът в Близкия изток е възможен, ако двете страни в конфликта направят необходимите компромиси. (Сабах, Ватан - 08/04/09; Хюриет, Анадолска информационна агенция, ТРТ, АФП, Ройтерс, РТЛ - 07/04/09)
