Парламентът на Косово поиска от ЮЛЕКС да разследва престъпленията на Сърбия 
					20/05/2011
					
						ПРИЩИНА, Косово -- В четвъртък (19 май) парламентът поиска ЮЛЕКС и държавната прокуратура да ускорят действията си по привличане под отговорност на извършителите на кланета по време на войната в Косово от 1998-1999 г. Депутатите гласуваха препоръка, внесена от депутата Наит Хасани, за ускоряване на повдигането на обвинения във военни престъпления. Специално едно от кланетата, извършено в затвора в Дубрава, стана тема на продължителен дебат, след като Хасани, който е бил затворник в Дубрава по онова време, изрази неудовлетвореността си от факта, че не са предприети никакви действия, за да се хвърли светлина върху този случай. Искане да се повдигне държавно обвинение срещу Сърбия не бе прието, защото Косово не е член на ООН. Депутатите от малцинството не присъстваха на дебата, а избраха да останат извън пленарната зала. (Кохавижън, РТК, ТВ 21, Клан Косова - 19/05/11)
