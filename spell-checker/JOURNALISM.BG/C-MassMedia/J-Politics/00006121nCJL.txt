Черна гора променя избирателния закон след неуспешните избори
28/02/2003
 
ПОДГОРИЦА, Сърбия-Черна гора -- В четвъртък (27 февруари) парламентът гласува за премахване на изискването за минимална избирателна активност от 50 процента при избора на президент. Два от проведените досега избори в републиката - през декември и януари, се провалиха поради неуспеха да се прескочи този праг. След поправката, новият закон ще изисква само победителят да получи повече от 50 процента от гласовете на участвалите избиратели. Ако това не стане, между двамата претенденти с най-много гласове ще се провежда балотаж и победител ще бъде получилият повечето от гласовете. Все още няма определена дата за провеждането на следващите президентски избори, но се очаква това да стане през май.
В други новини, председателите на федералния и на двата републикански парламента решиха в четвъртък първата среща на новия федерален парламент де се проведе в понеделник. И сръбският, и черногорският парламенти избраха депутатите в новия законодателен орган по-рано тази седмица. (Ройтерс, АП, Б92, Танюг, ФоНет - 27/02/03)
