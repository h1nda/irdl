Турският вицепремиер Сахин: Президентът вероятно ще одобри седмия пакет със законодателни реформи за хармонизиране със стандартите на ЕС
04/08/2003
 
АНКАРА, Турция -- Вицепремиерът Мехмет Али Сахин прогнозира в неделя (3 август), че президентът Али Недждет Сезер ще одобри седмия пакет с реформи за хармонизиране със стандартите на ЕС. Той добави, че ако Сезер наложи вето върху него, парламентът ще го приеме повторно без изменения. Ключовият въпрос е предлаганото ограничаване на влиянието на военните върху политическия живот. Сезер се противопоставя срещу опитите да се намали ролята на Съвета за национална сигурност чрез превръщането му от институция, която взема решения, в съвещателен орган. Според съобщения военните са отправили молба към премиера Реджеп Тайип Ердоган да не настоява за запазване на разпоредбите, които ограничават правомощията на Съвета, в случай че Сезер наложи вето върху пакета за хармонизиране със стандартите на ЕС. (Анадолска агенция, Миллиет, Хюрриет, АФП - 03/08/03)
