Хърватският президент се срещна със заместник-държавния секретар на САЩ Добриански
04/03/2004
 
ЗАГРЕБ, Хърватия - Президентът Стипе Месич се срещна със заместник-държавния секретар на САЩ по глобалните въпроси Пола Добриански в сряда (3 март), за да обсъдят разширяването на ЕС и интеграционните усилия на Хърватия. Добриански похвали успехите на страната при осъществяване на законодателните и икономически реформи, но каза, че са необходими по-нататъшни усилия, за да се гарантира завръщането и реинтеграцията на хората, избягали по време на войната. Месич каза, че правителството ще построи наново разрушените жилища, но са необходими и допълнителни мерки, за да се подпомогне икономическото развитие в районите, засегнати от войната. (ХИНА - 03/03/04)
