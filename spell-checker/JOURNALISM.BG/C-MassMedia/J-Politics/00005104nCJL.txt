Парламентарната асамблея на НАТО заседава в Истанбул
17/11/2002
 
ИСТАНБУЛ, Турция -- Четиридесет и осмата годишна сесия на Парламентарната асамблея на НАТО (ПА на НАТО) продължава в неделя (17 ноември) в Истанбул. Събитието, което започна в петък, събра 300 законодатели от над 40 страни, включително 19 страни-членки на НАТО, 17 асоциирани членове на ПА на НАТО и няколко страни парламентарни наблюдатели. Участниците ще обсъдят въпроси, свързани с разпространението на оръжия за масово унищожение, терористичните заплахи и приемането на нови членове в НАТО на срещата за разширяване в Прага. (Агенция Анадол, БиБиСи, AФП - 16/11/02; NTV MSNBC, ПА на НАТО уеб сайт - 15/11/02)
