Опозиционните партии в Косово искат провеждане на местните избори през октомври
					02/04/2009
					 
						ПРИЩИНА, Косово -- В сряда (1 април) опозиционните партии поискаха от президента Фатмир Сейдиу да насрочи местните избори за октомври. Лидерът на Алианс за бъдещето на Косово Рамуш Харадинай и лидерът на Реформистката партия Теута Сахатчия заявиха, че изборите трябва да се проведат преди настъпването на студения сезон. "Би било добре, ако не закъснеем с изборите. Би било по-добре те да се проведат колкото може по-скоро", каза Харадинай след среща с ръководителя на мисията на ОССЕ Вернер Алмхофер. Есента на 2009 г. беше спомената като възможен период за изборите. Опозиционните партии искат също така ОССЕ да помогне в организирането и наблюдението на гласуването въпреки неутралната й позиция по отношение на статута на Косово, съобщиха медиите в четвъртък. (Зери, Коха Диторе, Лайм, Косова Сот - 02/04/09)
