Турция започна разследване срещу лидер на прокюрдска партия 
					17/04/2009
					 
						АНКАРА, Турция -- Прокуратурата в югоизточната провинция Диарбекир започна в четвъртък (16 април) разследване срещу лидера на прокюрдската Партия на демократичното общество Ахмет Тюрк по повод на някои спорни забележки, предадоха медиите. В слово, изнесено в Диарбекир миналия месец, Тюрк сравнил затворения лидер на терористичната Кюрдска работническа партия (ПКК) Абдула Йоджалан с бившия южноафрикански президент Нелсън Мандела. Той заявил,че расовият конфликт в ЮАР е завършил с освобождаването на Мандела от затвора и че кюрдският въпрос в Турция би могъл също да се реши с освобождаването на Йоджалан. Прокурорите изискаха от полицията в Диарбекир копие от речта на Тюрк, за да решат дали коментарът му е равносилен на пропаганда за ПКК. Възможно е прокурорите да поискат от парламента да свали депутатския имунитет на Тюрк. (Милиет - 17/04/09; Анадолска информационна агенция, Хюриет, ТРТ - 16/04/09)
