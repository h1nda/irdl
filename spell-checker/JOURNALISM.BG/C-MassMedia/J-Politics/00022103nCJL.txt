Загреб е домакин на младежка дискусия по въпросите на помирението след Дейтънското споразумение
					02/04/2007
					 
						ЗАГРЕБ, Хърватия -- Дискусия под надслов "Насърчаване на помирението в "Дейтънския триъгълник" се проведе в Загреб в събота (31 март), привличайки млади политически лидери и интелектуалци от Босна и Херцеговина, Хърватия и Сърбия. Организатор и домакин на срещата бе Хърватският Хелзинкски комитет. Участниците обсъдиха ситуацията в региона, като изтъкнаха, че нормализирането на отношенията между страните им е необратим процес. Те подчертаха също, че е важно да се установи истината за събитията по време на конфликтите от 90-те години на миналия век. (Вечерни лист - 01/04/07; ХИНА - 31/03/07)
