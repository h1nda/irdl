Турският президент наложи вето върху закон, даващ възможност на Ербакан да излежи присъдата си у дома
					12/03/2006
					 
						АНКАРА, Турция -- Президентът Ахмет Недждет Сезер заяви в петък (10 март), че е наложил вето върху закон, който би разрешил на бившия премиер Нечметин Ербакан да излежи тригодишната си присъда у дома. Лидерът на сега забранената проислямистка Партия на благоденствието бе осъден за корупция. Законът, одобрен от парламента през февруари, дава възможност на осъдените над 65-годишна възраст да излежават присъди от шест месеца до три години по домовете си. Сезер заяви, че тази мярка има за цел да послужи на интересите само на една личност, на 78-годишния Ербакан. (НТВ - 10/03/06)
