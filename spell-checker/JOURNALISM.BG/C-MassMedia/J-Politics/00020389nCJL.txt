Хърватия и ОДИЧП подписаха споразумение за борба с мотивираните от омраза престъпления 
					24/10/2006
					 
						ДУБРОВНИК, Хърватия -- В понеделник (23 октомври) представители на вътрешното министерство и ОДИЧП сключиха споразумение за сътрудничество в борбата с мотивираните от омраза престъпления. Документът предвижда между другото включване на мерки срещу мотивирани от омраза престъпления в сегашната програма за обучение на полицията. 
						Също в понеделник премиерът Иво Санадер се срещна в Загреб с молдовския си колега Василе Тарлев и изрази подкрепата на страната си за европейските перспективи на Молдова. Санадер каза, че Хърватия е готова да предостави помощ за осъществяването на реформите, необходими за процеса на интеграция в ЕС. (Весник - 24/10/06; Уеб сайт на ОССЕ - 23/10/06)
