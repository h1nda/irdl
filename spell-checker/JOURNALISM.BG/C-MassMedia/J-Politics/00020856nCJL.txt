Малка партия обяви, че напуска коалиционното правителство на Румъния
					04/12/2006
					 
						БУКУРЕЩ, Румъния -- След седмици на критики спрямо останалите партньори от управляващата коалиция малката Консервативна партия (КП) най-после реши в неделя (3 декември) да напусне коалиционния кабинет на премиера Калин Попеску Търичану. Говорител на КП обяви, че всички нейни представители незабавно ще подадат оставки от правителството. КП заяви, че е обезсърчена от непрекъснатото отхвърляне на нейните законопроекти от останалите коалиционни партньори.
						По-късно в неделя Търичану и президентът Траян Бъсеску проведоха спешно заседание. Решението на КП заплашва да остави коалиционния кабинет без парламентарно мнозинство или в Сената, или в Камарата на депутатите. (Адевърул, Евентиментул Зилеи, Ромъниа Либера - 04/12/06; Ромпрес, Маедиафакс - 03/12/06)
