Президентът на кипърските турци Талат се срещна с лидери на ЕС в Брюксел 
					10/10/2006
					 
						БРЮКСЕЛ, Белгия -- В понеделник (9 октомври) лидерът на кипърските турци Мехмет Али Талат пристигна на тридневно неофициално посещение в Брюксел. Талат, който е президент на Севернокипърската турска република (СКТР), разговаря с председателя на Европейската комисия Жозе Мануел Барозу, с еврокомисаря по разширяването Оли Рен и с председателя на Европейския парламент Жозеп Борел. Талат иска да се сложи край на икономическата изолация на СКТР, призната единствено от Анкара. (СиЕнЕй - 10/10/06)
