Аштън заяви, че преговорите между Сърбия и Прищина са съществени за европерспективите на Балканите
					07/03/2011
					 
						БЕЛГРАД, Сърбия -- Преговорите между Белград и Прищина са съществени за перспективите на региона в Европа и би трябвало да доведат до решение на практическите въпроси и подобряване на ежедневния живот, каза върховният представител за външната политика на ЕС Катрин Аштън в интервю за белградския в. "Политика" в понеделник (7 март). Тя изтъкна, че търсенето на решения на проблемите чрез диалог е европейският подход и че една от крайните цели на преговорите е Белград и Прищина да се доближат още повече до ЕС. Аштън добави, че преговорите няма да засягат въпроса за статута на Косово. Преговорите с посредничеството на ЕС трябва да започнат във вторник в Брюксел. (Политика, Бета, Танюг, Б92 - 07/03/11)
