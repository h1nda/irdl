Сърбия и МААЕ подписаха споразумение за неразпространение
					05/07/2009
					 
						БЕЛГРАД, Сърбия -- Сърбия и Международната агенция за атомна енергия (МААЕ) подписаха протокол в петък (3 юли) за неразпространение на ядрено оръжие. Това допълнение към съществуващо споразумение за инспектиране на ядрени съоръжения бе подписано от генералния директор на МААЕ Мохамед Ел Барадей, който е на посещение в Сърбия, и сръбския вицепремиер Божидар Делич. "Този протокол показва, че международната общност може да разчита на Сърбия в борбата срещу тероризма и срещу разпространението на ядрено оръжие", заявиха двамата официални представители в съвместно изявление. Делич каза ,че щом парламентът ратифицира протокола, МААЕ ще проведе подробни инспекции в цялата страна. (Бета, Синхуа, AФП - 03/07/09)
