Румънската СДП поиска съдът да анулира балотажа на президентските избори
					09/12/2009
					 
						БУКУРЕЩ, Румъния -- Както беше обещала, във вторник (8 декември) Социалдемократическата партия (СДП) поиска от Конституционния съд да анулира резултатите от балотажа на президентските избори, проведен в неделя, твърдейки, че многобройните нарушения са дали отражение върху резултатите. Не е ясно обаче какви конкретни доказателства е привела СДП. Сегашният президент Траян Бъсеску победи с минимална преднина лидера на СДП Мирча Джоана в балотажа, въпреки че социологическите проучвания преди гласуването сочеха, че Джоана ще спечели с достатъчна преднина. Очаква се Конституционният съд да се произнесе в кратки срокове. (Гъндул, Евениментул Зилеи - 09/12/09)
