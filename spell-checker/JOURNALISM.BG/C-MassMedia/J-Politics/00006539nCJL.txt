Македонският президент прекратява разследването на скандала за подслушване
09/04/2003
 
СКОПИЕ, Македония -- Президентът Борис Трайковски се намеси във вторник (8 април) на страната на двама бивши правителствени служители, разследвани във връзка с голям политически скандал за подслушване. Той предотврати завеждането на дело срещу бившия вътрешен министър Доста Димовска и Александър Цветков, бивш висш служител в министерството. Те се обвиняват в незаконното подслушване на телефонни разговори на 100 държавни служители, лидери на опозицията, журналисти и други публични личности. Според Трайковски казусът е политически мотивиран и може да застраши националната сигурност, ако бъде заведено дело. Премиерът Бранко Цървенковски заяви, че е изненадан от решението.
В други новини от вторник, министърът на правосъдието Исмаил Дардища заяви за излизащия на албански език всекидневник &lt;I&gt;Факти&lt;/I&gt;, че задържаните бивши членове на Армията за национално освобождение ще бъдат освободени до седмица. В понеделник етнически албанци блокираха за два часа магистралата Скопие-Тетово с искане за тяхното освобождаване. (Утрински весник, Вест, Дневник - 09/04/03; MИА, Макфакс, A1 TВ - 08/04/03)
