Македония ще подпише със САЩ споразумението за МНС
27/06/2003
 
СКОПИЕ, Македония -- Македония обяви в четвъртък (26 юни) решението си да подпише със САЩ двустранното споразумение, което ще даде имунитет на гражданите на двете страни пред Международния наказателен съд. Вашингтон е определил краен срок 1 юли за подписване тези двустранни споразумения.
В други новини, правителството изпрати официално искане до ЕС за удължаване срока на мисията на Съюза в Македония до 15 декември; по план мисията приключва дейността си през октомври. Близо 400 войника от 27 страни бяха разположени в Македония на 31 март, когато ЕС пое мисията от НАТО.
Също в четвъртък официално започна да действа първото подразделение на македонската финансова полиция. Нейната задача е да подпомага борбата на правителството срещу неплащането на данъците, икономическите престъпления, корупцията и прането на мръсни пари. (Утрински Весник - 27/06/03; МИА, Макфакс, A1 TВ, Ройтерс, AФП, AП - 26/06/03)
