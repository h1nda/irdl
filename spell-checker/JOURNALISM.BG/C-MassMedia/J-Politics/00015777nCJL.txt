Румънският президент призова дипломатическия корпус да организира прояви във връзка с членството в ЕС
					31/08/2005
					 
						БУКУРЕЩ, Румъния -- В изказване на ежегодната среща на румънските дипломати в Букурещ във вторник (30 август) президентът Траян Бъсеску ги призова да провеждат активна външна политика, която да подпомогне влизането на страната в ЕС през 2007 г. Бъсеску каза, че основният им приоритет трябва да бъде подчертаване на дипломатическия, икономическия и военния потенциал на страната. Той посочи също и други цели, включително консолидиране на позицията на Румъния в НАТО, развитие на стратегическото партньорство със Съединените щати и Великобритания и засилване на ролята на страната в черноморския регион. (Ромпрес, Найн о'клок - 31/08/05)
