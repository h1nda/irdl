Австрийският президент се застъпи за членство на Румъния в ЕС през 2007 г.
					03/05/2006
					 
						БУКУРЕЩ, Румъния -- Австрийският президент Хайнц Фишер изказа подкрепата си за насроченото за януари 2007 г. приемане на Румъния в ЕС в началото на двудневното си посещение в Букурещ във вторник (2 май). Австрия в момента е ротационен председател на ЕС. По време на срещата с колегата си Траян Бъсеску Фишер добави, че едновременното влизане на Румъния и България догодина би било "справедливо" и "в интерес на ЕС". На свой ред Бъсеску каза, че разделянето на двете страни би било политическа грешка. (Найн О'Клок - 03/05/06; Ромпрес, Уеб сайт на румънското правителство - 02/05/06)
