Роми проведоха протести срещу френската политика 
					07/09/2010
					 
						БУКУРЕЩ, Румъния -- Десетки роми протестираха в няколко града в цялата страна в понеделник (6 септември) срещу политиката на репатриране на Франция спрямо тяхната общност. В Букурещ около 60 млади роми се събраха пред френското посолство, носейки плакати с надписи „Спрете Саркози, спрете експулсиранията” и „Ромите са европейски граждани”. В Тимишоара около 40 роми протестираха пред френския културен център. В северозападния град Клуж и в Петрошан на запад имаше около 20 демонстранти. Броят на протестиращите беше по-малък от очаквания от организаторите, които заявиха, че са призовали „само активисти да се присъединят към демонстрациите”. (АФП, АП, Евениментул Зилеи - 06/09/10)
