Премиерът Бучковски покани лидерите на партии пред втория тур на изборите 
					22/03/2005
					 
						СКОПИЕ, Македония -- Премиерът Бучковски, който е и председател на управляващия Социалдемократически съюз на Македония, е организирал среща с лидерите на основните партии във вторник (22 март), целяща да осигури провеждане на честен втори тур на местните избори в неделя. Правителството иска да избегне повторението на нарушенията, регистрирани в някои общини по време на първия тур на 13 март. Никола Груевски, лидер на основната опозиционна партия ВМРО-ДПМНЕ, отказа да участва в тази среща. 
						Също във вторник в Скопие започна семинар по трансграничното сътрудничество в ЮИЕ. Фокусът е координация между регионалните полицейски служби с оглед по-добрия граничен контрол. (Макфакс, Уеб сайт на македонското правителство - 22/03/05; A1 ТВ - 21/03/05)
