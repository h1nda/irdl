Вандали свалиха гръцкото знаме от гроба на починалия кипърски президент
					10/01/2010
					 
						НИКОЗИЯ, Кипър -- Полицията съобщи в събота (9 януари), че издирва лицата, които са свалили и гръцкото знаме от гроба на бившия кипърски президент Тасос Пападопулос. Останките му бяха откраднати от гроба преди около месец. Според свидетел, кипърското знаме, което е било до гръцкото, не е било докоснато. Инцидентът бил открит от двама охранители, които проверяват гроба всяка сутрин. Останките на Пападопулос бяха откраднати на 11 декември 2009 г., първата годишнина от смъртта му. Полицията все още издирва извършителите на това престъпление. (Сайпръс Мейл, News In - 09/01/10; Филелефтерос - 08/01/10)
