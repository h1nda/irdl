Основните босненски сръбски и босненски партии обсъдиха условията за евентуална коалиция
					26/10/2006
					 
						БАНЯ ЛУКА, Босна и Херцеговина (БиХ) -- Лидери на основната сръбска формация в БиХ, Съюзът на независимите социалдемократи (СНСД), разговаряха в сряда (25 октомври) с основната босненска Партия за демократично действие (ПДД), със Социалдемократическата партия (СДП) и със Сръбската демократическа партия (СДС) за сформирането на коалиция. След разговорите генералният секретар на СНСД Игор Радойчич каза, че ПДД и многоетническата СДП ще бъдат "предпочитаните коалиционни партньори" на централно ниво. Междувременно лидерът на СНСД Милорад Додик каза, че партията му и СДС са се разбрали да забравят разногласията си и да си сътрудничат по въпроси от особена важност за интересите на Република Сръбска.
						Ситуацията може да се усложни допълнително, ако ПДД се съюзи с Партията за БиХ както на нивото на автономната област във Федерация БиХ - както изглежда става - така и на държавно ниво. (Дневни Аваз, Независне Новине - 26/10/06)
