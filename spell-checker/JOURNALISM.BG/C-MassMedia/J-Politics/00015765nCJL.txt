Албанският президент обещава да свика парламента веднага след края на изборния процес
					30/08/2005
					 
						ТИРАНА, Албания -- Президентът Алфред Мойсиу увери в понеделник (29 август) представителите на новосформираната управляваща коалиция, че ще свика новия парламент веднага след приключването на изборния процес. Мойсиу се срещна с висши представители на Демократическата партия, която очаква потвърждение на победата си в юлските парламентарни избори, както и с представители на Републиканската партия, Християндемократическата партия, Новата демократическа партия, Аграрната екологическа партия и партията на етническото малцинство Съюз за човешки права. (Уеб-сайт на албанския президент - 29/08/05)
