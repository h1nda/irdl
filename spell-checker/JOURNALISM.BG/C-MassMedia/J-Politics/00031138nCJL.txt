Гръцката опозиция призова за предсрочни избори
					03/08/2009
					 
						АТИНА, Гърция -- Лидерът на основната опозиционна партия ПАСОК Георгиос Папандреу настоя в неделя (2 август) за предсрочни парламентарни избори, обосновавайки се с икономическата криза и "затрудненото" състояние на публичните финанси. "Страната е в задънена улица и гражданите искат ново начало," каза Папандреу в интервю за "Риъл Нюз". "В много страни големите кризи водят до дълбоки обществени промени," каза Папандреу, сравнявайки сегашната ситуация с Голямата депресия от 30-те години на миналия век в Съединените щати. Той отбеляза, че следващите парламентарни избори в Гърция са насрочени за септември 2011 г. Президентските избори са по-рано - през март 2010 г. Ако депутатите не одобрят новия президент, провеждането на предсрочни парламентарни избори ще бъде наложително. (Имерсия - 03/08/09; AФП - 02/08/09)
