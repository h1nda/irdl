Кощуница твърди, че Сърбия ще се нуждае от нова конституция 
					05/06/2006
					 
						БЕЛГРАД, Сърбия и Черна гора -- Сръският премиер Воислав Кощуница заяви в събота (3 юни), че Сърбия ще трябва да приеме нова конституция с оглед на референдума за независимост на Черна гора. Като наследник на държавния съюз, каза той, Сърбия трябва да бъде готова със стратегия за реорганизация на всички институции на държавно ниво. Той отбеляза, че до около седмица ще може да се установи степента на консенсус относно бързото приемане на нова конституция и добави, че процесът може да отнеме един месец. 
						Оттегляйки се от поста на федерален президент, Светозар Марович призова лидерите на Сърбия и Черна гора да установят приятелски и трайни двустранни отношения, особено в светлината на общата им кандидатура за интеграция в ЕС. (ИТАР-ТАСС, Политика - 05/06/06; Танюг, Б92, РТС - 04/06/06)
