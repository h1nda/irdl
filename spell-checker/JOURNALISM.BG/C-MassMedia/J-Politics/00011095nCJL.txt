Висш представител на ЕС: "България може да завърши преговорите по присъединяването този месец"
10/06/2004
 
СОФИЯ, България -- България би могла да приключи преговорите за членство в ЕС до края на м. юни, заяви в сряда (9 юни) комисарят на ЕС по разширяването Гюнтер Ферхойген. София трябва да затвори още една глава от преговорите си с Европейската комисия и се смята, че тя ще се присъедини към съюза през 2007 г. Ферхойген отбеляза, че ЕС ще продължи да наблюдава начина, по който страната изпълнява ангажиментите си до момента на присъединяването.
Други новини: шестдесет и осем законодатели от основните партии поискаха от парламента в сряда да се свика референдум по въпроса за закриването на два от реакторите в АЕЦ "Козлодуй". Правителството е обещало на ЕС, че ще закрие реакторите в края на 2006 г. (ЮПИ, AФП - 09/06/04)
