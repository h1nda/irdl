ЕК препоръчва начало на преговори за присъединяване с Турция 
					06/10/2004
					 
						БРЮКСЕЛ, Белгия -- Европейската комисия (ЕК) препоръчва начало на преговори с Турция за членство в ЕС, като същевременно настоява за въвеждане на строги условия и предпазни механизми, които да гарантират, че страната няма да се отклони от необходимите реформи. Запознавайки висши членове на Европейския парламент в сряда (6 октомври) с ключов набор от доклади за държавите-кандидати, председателят на ЕК Романо Проди посочи, че комисарите са решили да кажат "да, но с уговорки" на преговорите с Турция. Решението е придружено от редица препоръки за мониторинг и проверка на реалното състояние на нещата," каза Проди. Турският външен министър Абдулах Гюл приветства препоръката като "историческа стъпка", а премиерът Реджеп Тайип Ердоган посочи, че се надява предприсъединителните преговори да започнат през първата половина на 2005 г. (Би Би Си - 06/10/04; АФП, Ройтърс, Би Би Си, бТВ, Медиафакс - 05/10/04)
