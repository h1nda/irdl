Турските и европейските преговарящи се стремят да ускорят преговорите за членство преди 1 юли 
					09/05/2007
					 
						БРЮКСЕЛ, Белгия -- Еврокомисарят по разширяването Оли Рен и Али Бабаджан, главният преговарящ на Турция с ЕС, се споразумяха във вторник (8 май) в Брюксел за възможно откриване на преговорите за присъединяване с Турция по още три глави от европейското законодателство преди 1 юли. На тази дата Португалия поема ротационното председателство на ЕС от Германия. През декември Съюзът реши да прекрати преговорите по осем от 35-те глави заради отказа на Турция да отвори пристанищата и летищата си за Кипър. Сега преговори се водят в две области - наука и изследвания и промишленост. 
						В реч по случай Деня на Европа, отбелязван всяка година на 9 май, турският премиер Реджеп Тайип Ердоган призова за подкрепа на интеграцията на Турция в ЕС. (Заман, Търкиш Дейли Нюз - 09/05/07; AП, AФП - 08/05/07)
