Турска опозиционна партия обеща да внесе жалба в Конституционния съд 
					04/03/2010
					 
						АНКАРА, Турция -- В сряда (3 март) лидерът на опозиционната Републиканска народна партия (РНП) Дениз Байкал каза, че ако парламентът приеме предложените нови реформи в съдебната власт, неговата партия ще внесе жалба срещу тях в Конституционния съд. Промяната на конституцията е ключово изискване в присъединителните преговори с ЕС. В края на миналия месец министър-председателят Реджеп Тайип Ердоган обяви, че правителството на неговата Партия на справедливостта и развитието (ПСР) разработва пакет от промени, и каза, че те ще бъдат подложени на референдум, ако е необходимо. Парламентът може да промени конституцията, ако предложените промени бъдат подкрепени от 367 от общо 550-те депутати. Ако промените съберат най-малко 330 гласа, те могат да бъдат подложени на референдум. РНП неколкократно се обръщаше към Конституционния съд по различни въпроси по време на управлението на ПСР. (Ватан, Радикал - 04/03/10; Хюриет, Ройтерс, Уърлд Булетин - 03/03/10)
