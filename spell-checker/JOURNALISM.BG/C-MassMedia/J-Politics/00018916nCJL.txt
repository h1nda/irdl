Румънската Демократическа партия принуждава кабинета да се преструктурира
					13/06/2006
					 
						БУКУРЕЩ, Румъния -- Демократическата партия (ДП) реши да изтегли от румънския кабинет вицепремиера Георге Поджа с цел да принуди правителството да се преструктурира. Заради необходимостта от подобно преструктуриране ДП няма да номинира никой друг за поста, обясни лидерът на партията Емил Бок. 
						Другите партии от управляващата коалиция са на различни позиции. Консерваторите са съгласни, че някои министерства трябва да се преструктурират, докато Националлибералната партия и Демократичния съюз на унгарците в Румъния смятат, че е достатъчно да се сменят само някои членове на кабинета. (Найн О'Клок, Ромъния Либера - 13/06/06; Ромпрес, Адевърул - 12/06/06)
