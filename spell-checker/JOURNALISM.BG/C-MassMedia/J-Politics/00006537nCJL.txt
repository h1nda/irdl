Македонският президент призовава за по-тесни връзки с ЕС
09/04/2003
 
СТРАСБУРГ, Франция -- Македонският президент Борис Трайковски заяви пред Европейския парламент във вторник (8 април), че западните Балкани не трябва да остават настрана от процеса на европейска интеграция. Той подкрепи също предложението на Гърция, временен председател на ЕС, за отпускането на предприсъединителни фондове за страните от полуострова. Трайковски заяви, че неговата страна не трябва да бъде разглеждана като обект за хуманитарна помощ, защото е готова да разработи съвместни проекти с ЕС и да участва със собствено финансиране в допълнение към предприсъединителните фондове.
Междувременно, правителството в Скопие съобщи във вторник, че контингент от 30 души и медицински екип ще бъдат изпратени в Кувейт и Катар в края на май, за да участват във възстановяването на следвоенен Ирак. (Дневник, Утрински Весник - 09/04/03; АФП, А1 ТВ - 08/04/03)
