Албанският парламент прие закон, който ще улесни завръщащите се от Европа 
					22/02/2011
					 
						ТИРАНА, Албания -- В понеделник (21 февруари) парламентът прие закон за репатрираните от Европа албанци, който ги изключва от плащането на митнически такси, за да бъдат подпомогнати при реинтегрирането си. Завръщащите се, били те доброволно завърнали се, или върнати насила, ще могат да внасят лично и бизнес оборудване без такси, за да могат да започнат нова кариера в родината си, както се изисква от ЕС. На тях ще им бъдат предлагани също консултации във връзка с инвестирането, заемите и жилищното настаняване. Освен това децата им ще имат възможност да се възползват от специализирани курсове и учебни програми. Опозицията подкрепи тази мярка, но заяви, че правителството е трябвало да представи анализ на стойността на мерките. (Нюз 24, Balkan Web, Топ Ченъл, Шекули - 21/02/11)
