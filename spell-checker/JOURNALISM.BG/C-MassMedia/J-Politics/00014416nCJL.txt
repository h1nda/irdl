Сръбският президент изпраща писмо на българския си колега по повод ареста на армейски офицер 
					02/05/2005
					 
						БЕЛГРАД, Сърбия-Черна гора -- Сръбският президент Борис Тадич е изпратил писмо до българския си колега Георги Първанов относно Чедомир Бранкович, офицер от армията на Сърбия -Черна гора, който бе арестуван в София миналата седмица. Бранкович бе осъден задочно за военни престъпления в Хърватия преди години. Според съобщения в местни медии в неделя (1 май) Тадич е уверил Първанов, Сърбия не се стреми да избяга от отговорността си по отношение на възможни военни престъпления, извършени от нейни граждани. Ето защо, той е добавил, че няма причина България да се замесва в този случай, който може да повлияе върху двустранните отношения. Арестуван въз основа на заповед, издадена от Интерпол, Бранкович скоро бе пуснат на свобода благодарение на дипломатическия си имунитет. 
						Други новини: външният министър на Сърбия-Черна Гора Вук Драшкович е на еднодневно посещение в Холандия в понеделник. Той и холандският му колега Бернар Бот обсъждат следващите стъпки , които Сърбия-Черна гора трябва да предприеме в процеса на своята евроатлантическа интеграция. (Бета, Б92, , Танюг, News.bg - 01/05/05; уеб сайт на холандското МВнР - 29/04/05)
