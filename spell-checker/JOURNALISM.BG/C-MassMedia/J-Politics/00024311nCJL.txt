ООН ще посредничи в нови преговори за официалното име на Македония
					23/10/2007
					 
						АТИНА, Гърция -- ООН планира да започне нова серия от преговори за уреждане на разногласията между Атина и Скопие относно официалното наименование на Македония. Специалният пратеник на ООН Матю Нимиц каза в понеделник (22 октомври), че е организирал серия от срещи между представители на двете страни в Ню Йорк, които ще започнат на 1 ноември. Той похвали и двете страни за искреното им желание да намерят решение на въпроса. Атина обвинява Скопие, че се опитва да открадне историческото й наследство, като използва името Македония. (Неа, Катимерини, Етнос - 23/10/07; ДПА, Катимерини, AНA-MПA, ЕРТ, Нафтемпорики, MИA, Фокус, A1, Елефтерос Типос - 22/10/07)
