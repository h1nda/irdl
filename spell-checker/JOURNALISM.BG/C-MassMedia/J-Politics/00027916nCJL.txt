Сърбия подписа споразумение за обмен на информация с НАТО
					01/10/2008
					 
						БРЮКСЕЛ, Белгия -- В сряда (1 октомври) сръбският министър на отбраната Драган Шутановац подписа споразумение за обмен на информация с НАТО. Документът е едно от предварителните условия, на които Сърбия трябва да отговори, преди да стане пълноправен член на програмата на НАТО "Партньорство за мир". Според министерството на отбраната с него се регулира сигурността и разпространението на поверителна информация, преди да бъде възможен какъвто и да било обмен.
						Други новини -- Американският посланик в НАТО Кърт Волкер посети Прищина във вторник. Той призова ЕС и НАТО да използват всички възможни начини за предлагане на членство на Косово и Сърбия. (Б92, ФоНет, РТС -- 01/10/08; Телеграфи, РТК, ТВ 21 - 30/09/08)
