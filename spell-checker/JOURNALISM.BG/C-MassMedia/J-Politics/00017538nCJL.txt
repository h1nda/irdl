Естонският президент подкрепи кандидатурата на Хърватия за евроатлантическа интеграция
					09/02/2006
					 
						ЗАГРЕБ, Хърватия -- Естонският президент Арнолд Руутел изрази подкрепата на страната си за стремежите на Хърватия за членство в ЕС и НАТО по време на посещение в Загреб в сряда (8 февруари). Руутел се срещна с хърватския си колега Стипе Месич, с премиера Иво Санадер и с председателя на парламента Владимир Шекс, с които обсъди процеса на евроатлантическа интеграция в региона, както и пътищата за засилване на двустранното икономическо и търговско сътрудничество. (ХИНА, Уеб сайт на естонския президент - 08/02/06)
