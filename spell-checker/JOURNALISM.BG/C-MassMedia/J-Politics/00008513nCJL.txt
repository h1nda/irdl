В България започна кампанията за местните избори
29/09/2003
 
СОФИЯ, България -- Кампанията за местните избори започна в петък (26 септември), когато държавната телевизия излъчи обръщенията на регистрираните кандидати. Кампанията ще продължи един месец. Управляващите партии Национално движение Симеон ІІ и Движението за права и свободи, дясно-опозиционният Съюз на демократичните сили (СДС) и Българската социалистическа партия (БСП) са основните политически партии, които се стремят към победа. Най-важната надпревара ще бъде тази за кмет на София, където сегашният градоначалник Стефан Софиянски е изправен пред сериозната конкуренция на лидера на СДС Надежда Михайлова и кандидата на БСП Стоян Александров. ( БТА, БНТ, бТВ, БНР - 26/09/03)
