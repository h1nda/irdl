Словения отново блокира преговорите на Хърватия с ЕС
					27/07/2009
					 
						ЛЮБЛЯНА, Словения – Както се очакваше, словенските представители гласуваха в петък (24 юли) против затварянето на главата за свободното движение на хърватски работници от преговорите с ЕС. Словения обясни, че някои от клаузите предрешават дългогодишния спор за морската граница между двете страни. Словения блокира в края на миналата година присъединителните преговори на Хърватия с ЕС. Продължаващите през последните няколко месеца преговори между двете страни не успяха да постигнат никакъв резултат въпреки посредничеството на Европейската комисия. Очаква се хърватският премиер Ядранка Косор да се срещне със словенския си колега Борут Пахор, за да обсъди начините за излизане от задънената улица. (ХИНА, Business.hr, Index.hr, СТA, Б92, Радио Свободна Европа, Бета - 24/07/09)
