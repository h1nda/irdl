Румънският президент и ръководството на разузнавателните служби обсъждат въпроси на сигурността
27/11/2003
 
БУКУРЕЩ, Румъния -- Президентът Йон Илиеску свика на заседание в сряда (26 ноември) ръководителите на държавните институции, работещи в сферите на разузнаването, отбраната и обществения ред. Целта на срещата бе да се обсъдят въпроси, свързани със сигурността. Говорителката на президента Корина Крету каза, че участниците са стигнали до заключението, че няма особени причини за обществено безпокойство, но че е разумно да се вземат предохранителни мерки - особено в светлината на неотдавнашните терористични нападения в Истанбул. Илиеску призова за по-добро сътрудничество и координация между националните институции, както и с международните партньори. (Медиафакс, Ромпрес - 26/11/03)
