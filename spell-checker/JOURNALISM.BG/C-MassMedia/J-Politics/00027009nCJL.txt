Българският президент проведе дебат за избирателната система
					08/07/2008
					 
						СОФИЯ, България -- Президентът Георги Първанов каза в понеделник (7 юли), че трябва да има ясни и прозрачни правила за създаването, регистрацията и функционирането на политическите партии в България. През изминалите месеци Първанов говори твърдо в подкрепа на мажоритарна избирателна система. Съществуването на повече от 380 партии ги изпразва от всякакво реално съдържание и ги превръща в прикритие за корпоративни и бизнес интереси и в инструмент за натрупване на богаство, заяви Първанов в понеделник. Най-големите партии се обявиха против евентуална промяна на статуквото. 
						Също в понеделник министър-председателят Сергей Станишев каза, че неуспехът на Македония да получи покана за присъединяване към НАТО ще създаде редица проблеми вътре в страната, които ще застрашат също така стабилността в България и Гърция. В интервю за гръцкия вестник "Имерисия" Станишев изрази подкрепата на България за европейската интеграция на всички страни от Западните Балкани. Той отбеляза обаче, че е съвсем ясно, че Македония би останала извън ЕС, ако не реши спора си с Гърция за името на страната. (Утрински Весник, Вечер, Сега - 08/07/08; Дарик, Актуално, Netinfo, БТА, Фокус, Агенция София Нюз, ИНА, Макфакс, Сител - 07/07/08)
