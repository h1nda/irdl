Партията на Кощуница обяви извънредните избори в Сърбия за първостепенна задача
27/12/2002
 
БЕЛГРАД, Югославия -- Насрочването на извънредни парламентарни избори в Сърбия ще бъде приоритет от първостепенно значение за Демократическата партия на Сърбия през новата година, заяви заместник-председателят на партията Драган Марсичанин. В четвъртък (26 декември) той обяви, че вниманието на партията се е изместило от проекта за новата сръбска конституция към насрочването на нови избори. Марсичанин обвини правителството, водено от Зоран Джинджич, в блокиране на процеса за приемането на новата конституция. (Б92, Блиц, Танюг - 26/12/02)
