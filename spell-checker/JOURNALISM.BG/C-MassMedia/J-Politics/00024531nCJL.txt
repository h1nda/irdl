Албанските опозиционни партии са против решението за изграждане на атомна електроцентрала
					12/11/2007
					 
						ТИРАНА, Албания -- В неделя (11 ноември) опозиционните партии се обявиха против решението на правителството за построяване на първата албанска атомна електроцентрала, като подчертаха, че тя няма да реши енергийната криза. Лидерът на Социалистическото движение за интеграция Илир Мета каза, че решението на министър-председателя Сали Бериша за построяване на електроцентралата прави албанските политици смешни в очите на международната общност. Ръководителят на Социалистическата партия Ерион Браче каза, че това може да застраши националната сигурност, като се позова на чернобилската катастрофа в Украйна. 
						Други новини -- Републиканската партия в Албания преизбра Фатмир Медиу за свой лидер в събота. Конгресът одобри също и промени в устава на партията. (Топ-Ченъл, Balkanweb - 11/11/07; Коха Йоне, Шкип, Шекули, Balkanweb - 10/11/07)
