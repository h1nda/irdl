Албанският парламент одобри поправка в новия избирателен закон
					30/12/2008
					 
						ТИРАНА, Aлбания -- Парламентът одобри в понеделник (29 декември) поправка в новия избирателен закон, след като президентът Бамир Топи отказа да ратифицира първоначалния законопроект. Депутатите гласуваха с 116 срещу 3 гласа за отмяна на клаузата, призоваваща президента да насрочи национални избори девет месеца предварително. По-рано през декември, Топи върна законопроекта в парламента с аргумента, че ще бъде невъзможно да се изпълни крайния срок и да се проведет парламентарни избори в края на юни. 
						Други новини -- Министерството на външните работи на Албания заклейми ареста миналата седмица на десет бивши членове на Армията за освобождение на Косово заради военни престъпления в сръбския град Прешево през 1991 г., определяйки тази мярка като етнически мотивирана. Министерството поиска международен мониторинг на ситуацията с човешките права в долината Прешево след арестите. (Шчип, Коха Йоне, Панорама - 30/12/08; AП, Топ Нюз, БолкънУеб, Шекули, Топ Ченъл - 29/12/08)
