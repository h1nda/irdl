Макелхъни: "Неприемането на измененията в конституцията от парламента на БиХ ще има последици" 
					28/04/2006
					 
						САРАЕВО, Босна и Херцеговина (БиХ) -- В четвъртък (27 април) посланикът на САЩ в БиХ Дъглас Макелхъни предупреди, че неприемането на важните изменения в конституцията от парламента на БиХ е отрицателен сигнал за НАТО и ЕС и определено ще има последици. Той каза това ден, след като Камарата на представителите на БиХ отхвърли пакета от реформи, изготвен след няколкомесечни преговори между седемте основни партии. Законодателните мерки предвиждаха част от властта да се прехвърли от двете автономни области в БиХ на централното правителство с цел да се оптимизира управлението. Върховният представител Кристиан Шварц-Шилинг и посланикът на Европейската комисия (ЕК) в БиХ Матю Райкрофт излязоха с отделни декларации в четвъртък, като също изразиха разочарованието си. (Дневни Аваз, Независне Новине - 28/04/06; РТРС, Фена, ПБС БиХ, EUobserver - 27/04/06)
