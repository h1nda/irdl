Парламентарната група на РЗС в България се разпадна
					06/12/2009
					 
						СОФИЯ, България -- Парламентарната група на партия "Ред, законност и справедливост" (РЗС) се разпадна в петък (4 декември), след като един от нейните депутати, Марио Тагарински, заяви, че напуска групата. РЗС имаше десет депутати, което е минимумът, за да бъде сформирана парламентарна група. Тагарински не е дал обяснение за решението си, но РЗС заяви, че той е бил "купен", за да нанесе удар на партията, след като тя предупредила наскоро за възможна нова "коалиция" между управляващата пария ГЕРБ и президента Георги Първанов от Българската социалистическа партия. (Новините, Дарик, Монитор, Стандарт - 04/12/09)
