Българският президент се противопоставя на по-нататъшно съкращение на въоръжените сили
07/05/2003
 
СОФИЯ,България -- В реч по време на военен парад във вторник (6 май) президентът Георги Първанов каза, че правителството не бива да предприема по-нататъшни съкращения в числения състав на въоръжените сили. Първанов, който е и Върховен главнокомандващ на българските въоръжени сили, каза обаче, че не би желал да влияе върху заключенията от Стратегическия преглед на отбраната, който започна на 10 април. Твърди се, че в резултат от този преглед могат да се предложат съкращения на въоръжените сили до ниво от 33,000 души от сегашния състав, наброяващ 45,000 души. Заключенията от прегледа ще определят стратегията на националната военна реформа за следващите 20 до 30 години. (Дневник, Труд, 24 часа, Пари - 07/05/03; БТА - 06/05/03)
