Словения оттегли възраженията си към преговорната глава за външната политика на Хърватия
					02/04/2010
					 
						ЗАГРЕБ, Хърватия -- Словенският премиер Борут Пахор потвърди в четвъртък (1 април), че Словения не смята за нужно да блокира преговорната глава за външната политика, сигурността и отбраната в присъединителните преговори с Хърватия. Пaхор заяви, че хърватско-словенската комисия е постигнала напредък по оставащите проблеми между двете съседни страни, но не даде повече подробности. След среща с хърватския премиер Ядранка Косор, Пахор изрази надежда, че правителството и парламента ще дадат зелена светлина за отваряне на тази преговорна глава. Косор иска да приключи присъединителните преговори тази година. (Нова ТВ, ХИНА - 01/04/10; ХРТ - 31/03/10)
