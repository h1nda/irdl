Джуканович заяви, че през пролетта е възможно да бъдат проведени избори в Черна гора 
					29/12/2008
					 
						ПОДГОРИЦА, Черна гора -- Премиерът Мило Джуканович не изключи възможността от провеждане на предсрочни парламентарни избори през пролетта. "Някои събития сигнализират, че може би трябва да помислим за предсрочни избори", заяви той за ИН ТВ в събота (27 декември). Това ще позволи на "Правителството да се посвети на задълженията си, свързани с процеса на интеграция на страната в ЕС и да преодолее последиците от глобалната икономическа криза", обясни Джуканович. Мандадът на сегашното правителство изтича през 2010 г., но споразумение от 2007 г. определи края на 2009 г. като време за провеждане на следващите избори. (Бета, Б92 - 28/12/08; ИН ТВ, Maкфакс - 27/12/08)
