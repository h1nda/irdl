Хърватският парламент ще обсъди решение за провеждане на военно учение със САЩ
14/05/2003
 
ЗАГРЕБ, Хърватско -- Парламентът ще обсъди проекторешение в сряда (14 май), чрез което се разрешава провеждането на военно учение с участие на американски военнослужещи до края на годината. Парламентаристите ще разгледат и предложение на военното министерство за участието на военни наблюдатели в мироопазващи мисии в Индия и Пакистан.
Във вторник военният министър Желика Антунович се срещна със словашкия си колега Иван Симко, за да бъдат очертани формите на военно сътрудничество. Двамата обявиха възможното провеждане на съвместни мироопазващи операции в Кипър и Източен Тимор. ( Вечерни лист, Виесник - 14/05/03; ХИНА - 13/05/03)
