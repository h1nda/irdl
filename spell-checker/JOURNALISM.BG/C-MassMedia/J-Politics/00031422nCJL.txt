Гърция заяви, че преговорите по спора за името навлизат в нова фаза
					26/08/2009
					 
						СКОПИЕ, Македония -- Във вторник (25 август) македонските медии цитираха гръцкия външен министър Дора Бакоянис, която е казала, че преговорите по спора за името между Гърция и Македония под егидата на ООН навлизат в нова фаза. Според гръцкия всекидневник "Нафтемборики" Бакоянис е казала, че на Гърция й предстои важен шестмесечен период, в който трябва да бъдат решени ключови въпроси на нейната външна политика, включително и спорът за името. Тя е настояла, че Гърция участва конструктивно в преговорите, за да бъде постигнато взаимно приемливо решение. Спорът блокира кандидатурите на Македония за членство в ЕС и НАТО. (Утрински Весник - 26/08/09; МИА, A1 - 25/08/09)
