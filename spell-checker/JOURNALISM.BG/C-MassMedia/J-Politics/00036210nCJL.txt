Новият ръководител на мисията на ОССЕ в Тирана призова правителството да започне подготовка за избори 
					30/09/2010
					 
						ТИРАНА, Албания -- Новият ръководител на ОССЕ в Тирана Ойген Волфарт призова правителството да започне подготовката за предстоящите следващата пролет местни избори. „Необходимо е да се започне отрано административната подготовка в съответствие с препоръките на ОССЕ”, каза Волфарт в сряда (29 септември) след среща с министър-председателя Сали Бериша. Волфарт обеща продължаване на подкрепата от страна на ОССЕ за реформите, докато Албания изпълни стандартите на ОССЕ. Германският дипломат пое ръководството на Мисията на ОССЕ в Албания преди две седмици, като замени на поста Роберт Бош, чийто мандат изтече. (Лаймифундит, Топ Нюз, Balkan Web, Алсат - 29/09/10)
