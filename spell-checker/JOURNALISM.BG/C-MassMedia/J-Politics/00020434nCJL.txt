Сърбите гласуват за нова конституция
					29/10/2006
					 
						БЕЛГРАД, Сърбия -- Гласоподавателите отидоха в избирателните секции в неделя (29 октомври), за да гласуват във втория ден от референдума за новата сръбска конституция. Активността от гласуването в Сърбия - без Косово - бе 17,8 % през първия ден, според републиканската избирателна комисия. Според нея най-много гласоподаватели са гласували в Белград (21,1 %), а най-малко - във Войводина (14,65 %). В Косово, където етническите албанци са били изключени от избирателните списъци поради бойкот в предишните избори, активността достигна 37, 2 % в областите, населени със сърби. За да бъде одобрена конституцията в референдума трябва да гласуват над 50 процента от гласоподователите, имащи право на глас.
						Не бе съобщено за инциденти, макар че няколкостотин души протестираха в Белград срещу документа, в който според тях има съществени пропуски. Макар че в преамбюла на проектоконституцията Косово се описва като интегрална част от Сърбия, международната общност даде да се разбере, че това няма да повлияе на усилията, ръководени от ООН за решаване на бъдещия статут на Косово. (Ройтерс, AП, AФП, Политика, РТС, Б92 - 29/10/06; ЮПИ, Бета - 28/10/06; KosovaLive - 27/10/06)
