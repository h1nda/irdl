ЕК потвърди, че преговорите по ССА с БиХ започват следващата седмица
					20/01/2006
					 
						БАНЯ ЛУКA, Босна и Херцеговина (БиХ) -- Първите преки преговори между БиХ и ЕС по Споразумението за стабилизация и асоцииране (ССА) ще се проведат на 25 януари, потвърди Майкъл Хъмфрис, ръководител на делегацията на ЕК в БиХ, в четвъртък (19 януари). Той подчерта, че преговорите ще се проведат с ръководители на държавно ниво, а не с представители на автономните области. След срещите си с премиера на Република Сръбска (РС) Перо Букейлович и с Милорад Додик, лидер на основната опозиционна партия СНСД, Хъмфрис каза, че всеки опит да се организира вот на недоверие срещу правителството на РС ще има пряко отражение върху преговорите по ССА. Додик обаче посочи за пореден път, че опозицията в РС разполага с достатъчно гласове да свали правителството, а създаването на ново правителство ще отнеме по-малко време от очакваното. (Независне новине, Дневни аваз - 20/01/06; ПБС БиХ, РТРС, Фена - 19/01/06)
