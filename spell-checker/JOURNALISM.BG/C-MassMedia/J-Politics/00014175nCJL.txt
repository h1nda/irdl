Албанският парламент приема спорен закон за конфликта на интереси 
					08/04/2005
					 
						ТИРАНА, Албания -- Парламентът прие в четвъртък (7 април) законопроект за ограничаване на конфликта на интереси. Управляващата Социалистическа партия (СП) имаше достатъчно гласове за прокарване на мярката, но тя стана повод на жесток дебат. Опозицията обвини СП и правителството, че приемат закон, който защитава собствените им интереси. Критиците, начело с Демократическата партия, заявиха, че законопроектът ще позволи прехвърлянето на собственост на роднини от членове на управляващата партия и правителствени служители. С влизането си в сила през 2006 г. законът ще забрани на членове на правителството и парламента и на техни роднини да притежават собствени дружества и да подписват договори, свързани с разходването на обществени средства. (Албейниън дейли нюз - 08/04/05)
