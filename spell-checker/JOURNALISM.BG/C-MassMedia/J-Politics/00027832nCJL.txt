Румънският президент отстрани министъра на труда на фона на обвинения в корупция
					23/09/2008
					 
						БУКУРЕЩ, Румъния -- В понеделник (22 септември) президентът Траян Бъсеску издаде указ за отстраняване от поста на министъра на труда Паул Пъкурару поради съмнения в корупция. Във вторник се очаква централното политическо бюро на управляващата Националлиберална партия да обсъди номинациите на кандидатите да заменят Пъкурару на поста му. Той е бил извикан в петък в Националната служба за борба с корупцията и е бил информиран за обвиненията срещу него. Прокуратурата твърди, че компанията на сина му е спечелила договор с държавна компания в замяна на запазването от страна на Пъкурару на един от ръководителите на Инспектората по труда в Горж на поста му. (Гъндул, Евениментул Зилеи - 23/09/08; Адевърул, Синхуа, Медиафакс - 22/09/08)
