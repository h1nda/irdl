Турция и Иран не успяват да подпишат енергийно споразумение
					15/08/2008
					 
						АНКАРА, Турция -- Президентът Абдула Гюл се срещна в четвъртък (14 август) с иранския си колега Махмуд Ахмадинеджад, за да обсъди двустранните връзки, включително енергийно партньорство, и ядрената програма на Техеран. Двете страни обаче не успяха да подпишат споразумение за газопровод, който бе основната цел на работното посещение на Ахмадинеджад в Турция. В сряда американският Държавен департамент заяви, че очаква Анкара да избегне подписването на енергийната сделка, тъй като това би могло да навреди на дипломатическите усилия по иранската ядрена програма. "Подобна сделка би отправила погрешно послание в момент, когато иранският режим многократно нарушава задълженията си към Съвета за сигурност на ООН,” заяви американският Държавен департамент. (Заман, Сабах, Прес ТВ, Файненшъл Таймс, Гардиън - 15/08/08; Хюриет, АП - 14/08/08)
