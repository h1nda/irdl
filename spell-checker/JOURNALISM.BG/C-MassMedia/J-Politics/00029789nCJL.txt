Топи заяви, че изборите са ключов тест за прехода на Албания от миналото към бъдещето
					31/03/2009
					 
						ТИРАНА, Албания -- Провеждането на демократични избори, които отговарят на международните стандарти, ще бъде най-добрият начин за Албания да раздели своето историческо и политическо минало от своето бъдеще, каза в понеделник (30 март) президентът Бамир Топи. Общите избори на 28 юни ще бъдат първият голям тест за Албания след приемането й за членка на НАТО по-късно тази седмица, каза Топи на форум в Тирана.
						Други новини от понеделник -- Медиите съобщиха, че полицията е задържала около 100 кг марихуана в две отделни операции в град Гирокастро, в близост до гръцката граница. Арестувани са трима заподозрени. (Шекули, Balkan Web, Топ Ченъл, ТВШ, Клан, Топ Нюз, Нюз 24 - 30/03/09)
