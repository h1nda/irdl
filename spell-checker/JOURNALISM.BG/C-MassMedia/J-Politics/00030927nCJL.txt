Турският президент Гюл призова за референдум в Кипър през тази година
					14/07/2009
					 
						АНКАРА, Турция -- Президентът Абдула Гюл каза в понеделник (13 юли), че Турция би желала да види приключването на преговорите за обединение на Кипър в скоро време и провеждането на референдум до края на тази година, съобщиха медиите. "Нашата крайна цел е постигането на трайно решение за острова и изграждането на отделна област на сътрудничество между Турция, Гърция, Кипър и ЕС", каза Гюл на съвместна пресконференция след срещата си с гостуващия в страната кипърски турски лидер Мехмет Али Талят.
						Междувременно в понеделник кипърският президент Деметрис Христофиас отхвърли всякакво споразумение за обединение, което би позволило на Турция да запази своя статут на гарант на острова и правото си за военна интервенция. "Кипърските гърци не желаят островът да остане под опека", заяви той. Анкара отдавна настоява гаранциите за сигурността да бъдат част от всяко споразумение за обединение и те да дават право на Турция да се намеси, ако кипърските турци бъдат застрашени от нападение. (Анадолска информационна агенция, Хабер Тюрк, Хюриет, Нафтемборики, АП - 13/07/09)
