Специалният пратеник Лайчак ще започне разговори с партийните лидери в БиХ по прилагането на ССА
					25/07/2008
					 
						САРАЕВО, Босна и Херцеговина (БиХ) -- Върховният представител Мирослав Лайчак поде инициатива за разговори с партийните лидери в БиХ по редица въпроси, като прилагането на Споразумението за стабилизация и асоцииране (ССА), в опит да се постигне консенсус и да се гарантира напредък през следващите месеци. Той се срещна в четвъртък (24 юли) със Сюлейман Тихич, лидер на бошнашката Партия на демократичното действие, с когото обсъди назначаването на омбудсман на БиХ и редица други проекти. Според съобщенията Тихич се е съгласил, че среща на лидерите на партиите в управляващата коалиция на държавно ниво би осигурила по-бърз напредък по пътя на присъединяването към ЕС. (Уебсайт на СВП, Фена - 24/07/08)
