Гръцкото правителство се готви да свика предсрочни избори
					07/08/2007
					 
						АТИНА, Гърция -- По данни на високопоставени правителствени източници, цитирани от "Катимерини" във вторник (7 август), правителството се готви да свика общи избори идния месец. Според източниците премиерът Костас Караманлис възнамерява да обяви датата по-късно този месец, като за най-вероятен ден се смята 23 септември. Източниците съобщават, че целта на правителството е да се възползва от предимно положителни отзиви за новите социални придобивки, обявени от него. Общественото одобрение обаче бе донякъде помрачено от гневната реакция на населението срещу методите за борба с горските пожари това лято. (Катимерини, Етнос - 07/08/07)
