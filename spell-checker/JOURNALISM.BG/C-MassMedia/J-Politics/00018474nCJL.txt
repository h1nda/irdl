Чейни се срещна във Вилнюс с българския и с румънския президент
					05/05/2006
					 
						ВИЛНЮС, Литва -- В четвъртък (4 май) вицепрезидентът на САЩ Дик Чейни се срещна с българския президент Георги Първанов и с румънския Траян Бъсеску по време на среща във Вилнюс на лидери от Балтийския, Черноморския и Кавказкия регион. В центъра на разговорите бе участието на България и Румъния в международни акции и стратегическото партньорство на двете страни в Черноморския регион. Целта на минисрещата на върха, която се провежда под девиза "Обща визия за общо съседство", е да се подкрепи демокрацията в източноевропейските страни и да се очертае пътят за постигане на регионална стабилност. (Ромпрес, Дарик, Фокус, Пресслужба на Белия дом - 04/05/06)
