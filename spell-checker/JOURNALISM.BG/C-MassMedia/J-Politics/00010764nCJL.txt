Ашдаун призовава тийнейджърите от региона да се включат в политиката
11/05/2004
 
САРАЕВО, Босна и Херцеговина (БиХ) -- Върховният представител на международната общност в БиХ Пади Ашдаун призова младежите от ЮИЕ в понеделник (10 май) да се включат активно в политиката, за да предизвикат промени в страната. В реч пред Европейската младежка среща за мир в Сараево Ашдаун посочи, че е дошло времето младежта от региона "да излезе от сянката и да заеме място в първите редици на политиката".
Други новини: Комисията за Сребреница в Република Сръбска, която разследва събитията около масовите убийства на мюсюлмани през юли 1995 г., работи върху своя трети предварителен доклад. Усилията й на по-ранен етап бяха критикувани предвид твърдения за обструкции от страна на правителството. (Източници на СВП, Ослобождение - 11/05/04; Фена - 10/05/04)
