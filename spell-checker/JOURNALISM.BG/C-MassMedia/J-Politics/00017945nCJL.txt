Нов инцидент създаде напрежение между управляващата партия и опозицията в Албания 
					17/03/2006
					 
						ТИРАНА, Албания -- Нов инцидент с Националната гвардия в четвъртък (16 март) още повече засили напрежението между управляващата Демократическа партия (ДП) и основната опозиционна Социалистическа партия (СП). Членове на Националната гвардия се опитаха да попречат на заместник-председателя на парламентарната група на СП Петро Кочи да влезе в четвъртък в парламента, тъй като с решение на заместник-председателя на парламента Фатос Бея той и още трима депутати от опозицията са отстранени от заседания за срок от 15 дни поради неподходящо поведение. След протести от страна на СП, която оспори решението на Бея, най-накрая на Кочи бе разрешено да влезе в залата. (Албейниън Нюз - 17/03/06)
