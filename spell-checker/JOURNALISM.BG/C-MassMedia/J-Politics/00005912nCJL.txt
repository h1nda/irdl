Датата за президентските избори в Сърбия ще бъде съобщена в четвъртък
06/02/2003
 
БЕЛГРАД, Сърбия и Черна гора -- Действащият сръбски президент Наташа Мичич съобщи, че ще обяви в четвъртък (6 февруари) датата за провеждане на президентските избори в Сърбия. Обявяването на датата е определено от закона, но сръбските партии имат различни становища по въпроса. Ръководителят на парламентарната група на Демократичната опозиция на Сърбия Чедомир Йованович настоява изборите да бъдат проведени след съставянето и приемането на новата сръбска конституция, за да бъдат избегнати противоречия. От друга страна, Демократическата партия на Сърбия на президента на федерацията Воислав Кощуница иска определянето на по-близка дата с аргумента, че исканията за отлагане обявяването на дата от Мичич са опит да се осуетят изборните планове на Кощуница. (ФоНет, Б92, Танюг, БиБиСи, Блиц - 05/02/03)
