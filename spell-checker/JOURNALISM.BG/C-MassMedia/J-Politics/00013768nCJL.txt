Преговорите между сръбската и македонската православни църкви ще се подновят в края на март
					02/03/2005
					 
						СКОПИЕ, Македония -- След повече от шестмесечна безизходица преговорите между Сръбската православна църква (СПЦ) и Македонската православна църква (МПЦ) се очаква да бъдат подновени в края на март, заяви говорителят на МПЦ митрополит Тимотей. МПЦ не се признава от синодите в региона. Преговорите бяха замразени след вълненията от миналата година, предизвикани от арестите на наложени от СПЦ свещенослужители в Македония. В слово от вторник (1 март) Тимотей каза, че най-големите проблеми касаят църковната автономия. (A1 TВ, Makфакс, Taнюг - 01/03/05)
