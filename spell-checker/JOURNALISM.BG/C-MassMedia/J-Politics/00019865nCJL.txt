ЕС започва скрининг на хърватските закони по две от преговорните глави
					07/09/2006
					 
						БРЮКСЕЛ, Белгия -- Европейската комисия (ЕК) започна процеса на скрининг в сряда (6 септември) на хърватското законодателство по глава "Бюджет и финанси". Срещата в Брюксел представляваше първата, аналитична фаза на проучване, целяща запознаване на хърватската страна със законодателната рамка на ЕС и стандартите в тази област. Отделна процедура по скрининг на хърватските закони, свързана с главата за съдебната система и фундаменталните права започна в четвъртък в Брюксел. 
						Други новини -- Министърът на отбраната на Хърватия Берислав Рончевич посети Холандия в сряда за разговори с холандския си колега Хенрикус Камп. По време на срещата Камп потвърди подкрепата на страната си за стремежа на Хърватия за членство в НАТО и ЕС. (ХРТ, Виесник - 07/09/06; ХРТ, ХИНА - 06/09/06)
