Еврокомисарят Рен обеща пълна подкрепа за преговорите за обединяване на Кипър
					20/02/2009
					 
						НИКОЗИЯ, Кипър -- Еврокомисарят по разширяването Оли Рен каза, че Европейската комисия (ЕК) напълно подкрепя усилията на двете кипърски общности за обединяване на острова, предадоха в четвъртък (9 февруари) местните медии. В писмен отговор до кипърски гръцки депутат в Европейския парламент Рен подчерта, че ЕК е готова да допринесе за продължаващия процес със своя експертен опит, ако това бъде поискано от преговарящите страни и ООН. „ЕС има голямо желание да види решение на кипърския проблем. Съществено за двете страни е да намерят взаимно приемливо решение,” отбеляза той.
						Други новини по темата -- Кипърският президент Деметрис Христофиас, чийто тъст почина, отложи своята среща в четвъртък с кипърския турски лидер Мехмет Али Талят. Следващата среща ще се проведе другата седмица. (Си Ен Ей, Фамагуста Газет, Файненшъл Мирър, Анадолска информационна агенция, Хюриет - 19/02/09)
