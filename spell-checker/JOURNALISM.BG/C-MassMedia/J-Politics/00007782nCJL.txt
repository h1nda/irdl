Косовски депутат призова за референдум по конституцията на Сърбия
28/07/2003
 
МИТРОВИЦА, Косово, Сърбия-Черна Гора -- Депутатът в парламента на Косово Оливър Иванович заяви пред репортери в неделя (27 юли), че в провинцията трябва да се проведе референдум по новата сръбска конституция. Той каза, че сърбите в Косово трябва да имат правото да кажат своята дума за конституцията и призова международната общност да подкрепи исканията за референдум по този въпрос. Иванович е член на косовската сръбска коалиция Повратак. (Танюг, Би Би Си - 27/07/03)
