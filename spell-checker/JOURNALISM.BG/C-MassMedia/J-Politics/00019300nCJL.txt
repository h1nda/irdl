Хърватският парламент одобри закон за антикорупционен съвет 
					18/07/2006
					 
						ЗАГРЕБ, Хърватия -- В понеделник (17 юли) парламентът прие закон, който предвижда създаването на национален съвет за борба с корупцията до края на октомври. Четирима от членовете на съвета ще се избират от парламента; останалите ще са представители на неправителствени организации, медиите, работодателите, профсъюзите и академичната общност. Съветът ще наблюдава публичните институции с цел предотвратяване на корупционни практики, ще разглежда жалби и ще представя годишни отчети пред парламента. (Пословни Дневник - 18/07/06)
