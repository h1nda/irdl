Сръбският президент Тадич потвърди единството на коалицията преди гласуването на вот на недоверие
					27/11/2008
					 
						БЕЛГРАД, Сърбия -- Президентът Борис Тадич, който е лидер на Демократическата партия (ДП), и заместник министър-председателят Младжан Динкич, председател на партията "Г17 Плюс", в сряда (26 ноември) отново потвърдиха единството на управляващата коалиция преди вота на недоверие, предвиден за петък, съобщи всекидневникът "Политика". Двамата лидери се срещнаха, за да обсъдят неотдавнашния скандал за злоупотреби, в който бе забъркан изпълнителният директор на белградското летище Боян Кристо, поради което той бе принуден на подаде оставка във вторник. Според съобщенията Динкич е казал, че неговата партия ще предложи заплатите, премиите и другите разходи в 30-те най-големи държавни фирми да станат публични, за да не се превърне скандалът с Кристо в лов на вещици, насочен срещу кадрите на "Г17 Плюс". Опозиционната Сръбска демократическа партия иска оставката на Динкич, като го обвинява, че е бил много добре запознат и дори се е облагодетелствал от злоупотребите в различни държавни компании. (Политика, Блиц, Б92, РТС, Танюг - 26/11/08)
