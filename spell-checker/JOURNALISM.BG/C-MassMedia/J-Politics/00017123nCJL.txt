Според американския посланик в БиХ е необходимо още време за постигане на напредък в коституционните преговори 
					04/01/2006
					 
						САРАЕВО, Босна и Херцеговина (БиХ) -- Американският посланик в БиХ Дъглас Макелхъни е на мнение, че ще е необходимо още време за постигане на напредък в политическите преговори по конституционните реформи. Преговорите, провеждани с посредничеството на САЩ между осемте основни партии, бяха възобновени в Сараево във вторник (3 януари) и продължиха в сряда. Еврокомисарят по разширяването Оли Рен изпрати послание до участниците с призив за повече усилия за намиране на практическо решение. 
						Други новини -- Лидерът на Хърватския демократичен съюз (ХДС), основната хърватска партия в БиХ, бе призован да подаде оставка. Неговите критици, в т. ч. основателите на партията, твърдят, че Драган Чавич е довел ХДС до вътрешна и международна изолация. (Независне новине, Дневни аваз - 04/01/06; РТРС, Фена, ПБС БиХ - 03/01/06)
