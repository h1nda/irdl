Кипърските турци критикуват англо-кипърското споразумение
					11/06/2008
					 
						НИКОЗИЯ, Кипър – Кипърските турци изразиха недоволство от споразумението за сътрудничество, подписано между Кипър и Великобритания миналата седмица, заявявайки, че този ход би могъл да застраши крехките усилия за възобновяване на преговорите за обединение. Хасан Ерчакъджа, говорител на кипърския турски лидер Мехмет Али Талят, публикува изявление във вторник (10 юни), в което се казва, че от споразумението се подразбира, че кипърските гърци имат контрол върху отцепилата се кипърска турска общност. В споразумението, подписано в Лондон между кипърския гръцки президент Деметрис Христофиас и британския премиер Гордън Браун на 5 юни, се говори за засилване на сътрудничеството и съвместните усилия за решаване на кипърския проблем. Талят и Христофиас се споразумяха през март да подновят преговорите за обединяване на острова, разделен вече от десетилетия. Те назначиха работни групи, които да положат основите за официални преговори, които се очаква да започнат по-късно този месец. (Търкиш Дейли Нюз - 11/06/08; AП - 10/06/08)
