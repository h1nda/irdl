Партията, подкрепяща обединението, печели изборите в Северен Кипър 
					21/02/2005
					 
						НИКОЗИЯ, Кипър -- Ляво-центристката Републиканска турска партия на премиера Мехмет Али Талат спечели в неделя (20 февруари) изборите в Севернокипърската турска република и незабавно призова за възобновяване на усилията за събиране на двете разделени части на острова. Окончателните резутати показват, че партията на Талат е спечелила 44.4% от гласовете и 25 места в следващия парламент. Партията се очаква да получи подкрепа от Партията на мира и демокрацията, която също подкрепя обединението, получавайки по този начин парламентарно мнозинство от един глас. (АФП, АП - 21/02/05; AП, Ройтерс, AФП, АБС нюз - 20/02/05)
