Представители на Албания и ОССЕ обсъждат повторението на изборите в Тирана
16/12/2003
 
ТИРАНА, Албания -- Премиерът Фатос Нано, посланикът на ОССЕ в Тирана Осмо Липонен и ръководителят на мисията за наблюдение към ОДИПЧ Робърт Бари се срещнаха в понеделник (15 декември), за да обсъдят подготовката на повторението на местните избори в Тирана на 28 декември. Избирателната комисия заедно с Апелативния съд обявиха за невалидни резултатите от вота на 12 октомври в някои избирателни секции, изисквайки повторение на изборния процес.
Други новини: Албания подписа спогодба за защита на инвестициите с Южна Корея в понеделник в опит да се насърчат корейски инвестиции в страната. Двете държави планират да осъществят сътрудничество при генерирането и разпределението на енергия. (АТА - 15/12/03)
