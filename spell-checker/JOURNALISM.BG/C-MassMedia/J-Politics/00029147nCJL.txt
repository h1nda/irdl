Представител на ЕП каза, че БиХ няма да се нуждае от СВП, ако споразумението от Баня Лука влезе в сила
					30/01/2009
					 
						САРАЕВО, Босна и Херцеговина (БиХ) -- Страната няма повече да има нужда от върховен представител, ако изпълни споразуменията, постигнати неотдавна в Баня Лука и Пруд между лидерите на трите основни партии на бошнаците, сърбите и хърватите, каза Дорис Пак, председател на Комисията за Югоизточна Европа в Европейския парламент (ЕП). В изказване от четвъртък (29 януари) тя заяви, че моментът е подходящ за преобразуване на Службата на върховния представител (СВП) в служба на Специалния представител на ЕС, ако тези споразумения действително влязат в сила. Ако вместо това те са споразумения само на хартия, това би означавало, че нуждата от международен представител с Бонските правомощия в БиХ остава, добави Пак. Споразумението, сключено в Баня Лука по-рано тази седмица, визира двете последни условия, които трябва да бъдат изпълнени, преди СВП да бъде закрита - определяне на статута на окръг Бръчко и решаване на въпроса с държавната собственост. (БХРТ - 30/01/09; РТРС, СРНA - 29/01/09)
