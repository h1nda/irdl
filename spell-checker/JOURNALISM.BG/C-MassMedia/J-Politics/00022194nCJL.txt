Сръбският президент Тадич отхвърли независимостта на Косово и настоя за членство в ЕС
					11/04/2007
					 
						БЕЛГРАД, Сърбия -- Президентът Борис Тадич каза във вторник (10 април), че неговата страна никога няма да приеме независимо Косово. Той повтори предложението на Белград за нови преговори за бъдещето на провинцията и сръбските възражения по плана, изготвен от бившия специален пратеник на ООН Марти Ахтисаари. „Планът на Ахтисаари не е Светото писание,” каза той. „Сърбия е готова на компромис … но ние не сме готови да се откажем от част от нашата идентичност и интегритет.” В същото време обаче той каза, че Сърбия трябва да предотврати конфликт с ЕС. „Аз ще направя всичко, което е по моите сили, за да осигуря европейско бъдеще за Сърбия. Това ще осигури прогрес и ще предотврати продължителна стагнация", каза той. 
						Други новини -- Във вторник говорител на правителството на Косово, каза че не е необходимо Съветът за сигурност да изпраща проучвателна мисия в Прищина и Белград, както поиска Русия. Той се обоснова, че такава мисия може единствено да регистрира прогреса, постигнат от провинцията . (Блиц, Данас, Глас явности - 11/04/07; АП, РИА Новости, АФП, Бета, ТАНЮГ - 10/04/07)
