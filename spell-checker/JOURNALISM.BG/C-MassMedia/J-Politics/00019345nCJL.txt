Тадич, Кощуница и Драшкович ще участват в преговорите за Косово
					23/07/2006
					 
						БЕЛГРАД, Сърбия -- Сръбският президент Борис Тадич, министър-председателят Войслав Кощуница и министърът на външните работи Вук Драшкович ще участват в първите преки преговори за бъдещия статут на Косово, които трябва да започнат във Виена в понеделник (24 юли), съобщи превителствен говорител през уикенда. Президентът на Косово Фатмир Сейдиу и министър-председателят Агим Чеку се очаква да представляват Прищина в преговорите. 
						Други новини - Министър-председателят на Хърватия Иво Санадер бе в Белград в петък за срещи с Кощуница и Тадич. Той заяви, че двустранното сътрудничество се развива с ускорени темпове през последната година, изрази увереност, че планът за действие на Сърбия по отношение на сътрудничеството й с трибунала на ООН ще даде разултати и е потвърдил позицията на своето правителство за Косово, а именно ,че всяко решение трябва да включва и Белград и че не трябва да бъде налагано едностранно. В петък Санадер и Кощуница откриха модернизирания гранично-пропусквателен пункт в Батровци-Баяково, частично финансиран от ЕС. (Бета, Танюг, Политика, Данас, Вечерни лист - 22/07/06; Бета - 21/07/06)
