Върховният представител в БиХ и политически лидери обсъдиха конституционната реформа 
					21/06/2006
					 
						САРАЕВО, Босна и Херцговина (БиХ) -- Конституционните реформи в БиХ бяха в центъра на вниманието по време на неофициалната среща между върховния представител Кристиан Шварц-Шилинг и лидерите на шестте основни политически партии в понеделник (19 юни). Шварц-Шилинг започна срещата с изслушване на мненията на партиите относно възобновяването на преговорите по пакета от конституционни промени. Лидерът на Съюза на независимите социалдемократи Милорад Додик заяви във вторник (20 юни), че партиите са се договорили преговорите да се възобновят след общите избори през октомври и сформирането на ново правителство. (Независне Новине - 21/06/06; РТРС, СРНА - 20/06/06)
