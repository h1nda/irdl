Управляващата партия в Турция преизбра Ердоган за лидер на партията
24/01/2003
 
АНКАРА, Турция -- Партията на справедливостта и развитието (ПСР) преизбра Реджеп Тайип Ердоган за неин лидер в четвъртък (23 януари). Изборът беше направен след като Конституционният съд го отстрани от поста му поради това, че вече не е член на учредителното събрание на ПСР. Същият съд постанови Ердоган да се оттегли от събранието през октомври 2002 г. заради присъдата му от 1998 г. за активна подкрепа на ислямистките ценности. Поправките в конституцията, приети неотдавна от парламента, премахнаха забраната за участието на Ердоган в политиката. Според членове на Висшата избирателна комисия, решенията на Конституционния съд няма да повлияят на резултатите от общите избори, които доведоха ПСР на власт през ноември. (Милиет - 24/01/03; Анадолска агенция, АФП, БиБиСи - 23/01/03)
