Три сръбски демократични партии сключват коалиционно споразумение, още една ще се присъедини
20/02/2004
 
БЕЛГРАД, Сърбия и Черна гора -- Три сръбски демократични партии сключиха споразумение в четвъртък (19 февруари) за сформиране на коалиционно правителство. Това са Демократичната партия на Сърбия (ДПС), "Нова Сърбия" и "Г17 плюс". Сръбското движение за обновление (СДО), другата пария от демократичния блок, официално ще се присъедини в петък, след среща на парламентарната група и партийното ръководство. Лидерът на ДПС Воислав Кощуница заяви, че споразумението съдържа "елементи от програмата и структурата на правителството". Вук Драшкович, лидерът на СДО имаше известни резерви, но потвърди, че всички негови искания са били изпълнени. (Б92, Би Би Си, Танюг - 19/02/04)
