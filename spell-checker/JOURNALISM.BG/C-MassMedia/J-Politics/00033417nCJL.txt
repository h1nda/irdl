Сръбският партиен лидер Кощуница иска предсрочни избори
					15/02/2010
					 
						БЕЛГРАД, Сърбия -- Лидерът на Демократичната партия на Сърбия (ДПС) Воислав Кощуница каза в неделя (14 февруари), че свикването на предсрочни избори е главната цел на неговата партия. На конгрес на ДПС Кощуница обвини правителството в застрашаване на страната „икономически, социално, политически и морално”. „Време е за избори, време е да бъде спряна агонията и разрухата на Сърбия… Време е за ново сръбско правителство, което ще спре сепаратизма и по-нататъшното разделение в страната”, каза Кощуница. Опозиционната Сръбска прогресивна партия организира петиция за предизвикването на предсрочни избори. (Бета, РТС - 14/02/10)
