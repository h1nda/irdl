Очаква се над 100 000 албанци да гласуват за пръв път на изборите през май 
					29/04/2011
					
						ТИРАНА, Албания - На около 150 000 гласоподаватели ще бъде предоставена възможност за пръв път да участват в предстоящите на 8 май местни избори. Проект на Европейският съвет работи за информирането и активизирането на 18-годишните относно правото на избор и методите на гласуване, съобщи в четвъртък (28 април) „Гласът на Америка”. Повечето от учащите се заявяват, че ще участват в изборите, показа проучване, проведено в рамките на проекта. Проектът на Европейския съвет достигна до 384 училища, като предлагаше часове по демокрация и правото на глас, както и по самата процедура на гласуване. Информационната кампания има за цел да запознае новите гласоподаватели с правото на индивидуално гласуване, като по този начин се прави опит за избягване на груповото или семейно гласуване, което е една от най-критикуваните практики по време на предишни избори. (Гласът на Америка, Вижън +, Клан - 28/04/11)
