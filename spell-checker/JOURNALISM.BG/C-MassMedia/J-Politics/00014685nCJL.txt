Високопоставен хърватски банкер очаква преговорите за членство с ЕС да започнат преди края на годината
					25/05/2005
					 
						ЗАГРЕБ, Хърватия -- Заместник-управителят на хърватската централна банка заяви във вторник (24 май), че очаква присъединителните преговори с ЕС да започнат преди края на 2005 г. Хърватската икономика е напреднала достатъчно, за да осигури на Загреб приемане в съюза до 2007 или 2008 г., каза Борис Вуйчич. Той обяви също така желанието на правителството за присъединяване към еврозоната две години след присъединяването към ЕС. (Блумбърг, ХИНA, ХРT - 24/05/05)
