Лидерът на ПДО предизвика турския парламент с реч на кюрдски език
					25/02/2009
					 
						АНКАРА, Турция -- Лидерът на прокюрдската Партия на демократичното общество (ПДО) Ахмет Тюрк предизвика политически скандал във вторник (24 февруари), като произнесе реч пред парламента на кюрдски език. Тюрк започна речта си, отправена към парламентарната група на собствената му партия, на турски, но премина на кюрдски език, за да отбележи Международния ден на майчиния език на ЮНЕСКО. Държавната телевизия ТРТ прекъсна предаването на живо след няколко минути, като се позова на закон, който забранява парламентарни речи и групови обръщения на език, различен от турския. По-късно в писмено изявление председателят на парламента Кьоксал Топтан обвини Тюрк в нарушаване на конституцията, но заяви, че няма да има санкции. Управляващата Партия на справедливостта и развитието порица речта на Тюрк като "провокация", а главната опозиционна Републиканска народна партия обвини държавната медия в налагането на цензура. (Милиет, Сабах, Джумхуриет, Радикал - 25/02/09; Анадолска информационна агенция, Си Ен Ен Търк, Хюриет, АФП, Ройтерс, АП, Си Ен Ен - 24/02/09)
