Турският парламент удължи трансграничния мандат на военните
					13/10/2010
					 
						АНКАРА, Tурция -- Парламентът одобри във вторник (12 октомври) едногодишно удължаване на трансграничния мандат на военните, който трябваше да приключи на 17 октомври. Мандатът, според който армията може да провежда удари срещу кюрдските бунтовници в съседен Ирак, бе одобрен първо през 2007 г. и бе удължаван два пъти - през 2008 и през 2009 г. Одобрението бе направено на парламентарно заседание при закрити врати, на което правителството брифира депутатите за усилията за намиране на решение на конфликта с обявената извън закона Кюрдска работническа партия (ПКК), който продължава вече десетилетия. Мнозинството депутати подкрепиха удължаването, макар че както се очакваше прокюрдската Партия на мира и демокрацията бе против. (Заман, Уърълд Бюлетин - 13/10/10; Aнадолска информационна агенция, Прес ТВ - 12/10/10)
