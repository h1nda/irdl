Реформаторите в Сърбия отложиха избора на председател на парламента
01/02/2004
 
БЕЛГРАД, Сърбия-Черна Гора -- Четирите реформистки партии, спечелили депутатски места на последните избори, отложиха избирането на председател на парламента в петък (30 януари), тъй като не успяха да се споразумеят по програмата на новото правителство. Не бе определена дата за следващото заседание на парламента. Неуспехът да бъде избран председател може да доведе до нови общи избори.
Междувременно черногорската осведомителна агенция МИНА, позовавайки се на неназовани източници, съобщи, че директорът на местния Център за регионални и стратегически проучвания Миодраг Влахович ще бъде новият външен министър на Черна Гора. Влахович ще замени Драгиша Бурзан, който ще стане посланик на Сърбия-Черна Гора във Великобритания. (AФП - 30/01/04, МИНА, Би Би Си - 31/01/04)
