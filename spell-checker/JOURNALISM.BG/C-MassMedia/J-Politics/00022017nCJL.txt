Главната опозиционна партия в Румъния настоя за преструктуриране на правителството
					23/03/2007
					 
						БУКУРЕЩ, Румъния -- Основната опозиционна Социалдемократическа партия (СДП) заплаши в четвъртък (22 март) да поиска вот на недоверие, ако премиерът Калин Попеску Търичану не направи промени в кабинета си до няколко дни. Лидерът на СДП Мирча Джоана заяви, че би подкрепил нов кабинет. Опозиционната Консервативна партия (КП) се съгласи, като заяви, че това - заедно с оставката на президента Траян Бъсеску - ще реши настоящата криза. Управляващата Демократическа партия на Бъсеску обаче обвини коалиционния си партньор, Либералната партия, че води преговори със СДП и КП, без да се консултира с партньорите си. (Зиуа, Найн о'клок - 23/03/07; Медиафакс, Фокус - 22/03/07)
