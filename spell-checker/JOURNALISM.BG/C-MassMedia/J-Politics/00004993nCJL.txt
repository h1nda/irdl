Ислямистка партия печели голяма изборна победа в изборите в Турция
04/11/2002
Предварителните резултати сочат, че Партията за справедливост и развитие (ПСР) на Реджеп Тайип Ердоган е спечелила голяма изборна победа на парламентарните избори, които се проведоха в неделя (3 ноември) в Турция.
(АП, Ройтерс, АФП, CNN, BBC, ФТ, Гардиън, Индипендънт, Електроник Телеграф - 04/11/02)
 
 
С 99 процента от преброените гласове, предварителните резултати сочат, че Партията за справедливост и развитие (ПСР) е спечелила голяма изборна победа в турските парламентарни избори, които се проведоха в неделя (3 ноември). Ако се запазят резултатите, ПСР ще е спечелила повече от 34 процента от гласовете и повече от 360 места в държавния 550-членен парламент - абсолютно мнозинство.
В стремежа си да разсее безпокойството, че ислямистките й корени могат да заплашат светските основи на Турция, лидерът на ПСР Реджеп Тайип Ердоган каза, че партията няма да има за цел да променя стила на живот на когото и да било и че страната ще продължи по своя традиционно прозападен път.
Той също така обеща, че ПСР ще придвижи напред дневния ред за присъединяването на Турция към ЕС и ще внедрява икономическата програма, основана на изискванията на МВФ, въпреки че, добави той, трябва да бъдат направени някои промени.
Единствената друга партия, която има изгледи да спечели представителство в парламента е Републиканската народна партия (РНП) на Дениз Байкал, която спечели над 19 процента от гласовете. РНП е най старата политическа сила в страната и е основана от бащата на турската светска държава, Мустафа Кемал Ататюрк, през 1923 г.
Никоя друга от останалите 16 партии не достигна десет процентния праг за влизане в парламента. Дясноцентристката Партия на верния път, ръководена от бившата министър-председателка Тансу Чилер, събра 9.5 процента, докато настоящият министър-председател Бюлент Еджевит отстъпи. Неговата Демократична лява партия получи само един процент от гласовете.
Никой от коалиционните партньори на Еджевит не можа да премине законната бариера в гласуването, което се счита за израз на народния гняв заради продължаващата в страната икономическа криза, бедността, безработицата и корупцията.
ПСР беше основана през август 2001 г., два месеца след като Върховният съд на Турция обяви извън закона Партията на добродетелта, ислямистка политическа групировка, към която принадлежеше Ердоган. Тази партия от своя страна наследи Партията на благоденствието на Неджметин Ербакан, забранена от конституционния съд през 1998 г. През март 1994 г., Ердоган беше избран за четиригодишен период за кмет на Истанбул, като кандидат на Партията на благоденствието.
Избирането на Ердоган за министър-председател не е приемливо заради присъдата от 1999 г. за подклаждане на религиозна вражда и защото конституционният съд все още обмисля искането на турския главен прокурор да бъде забранена ПСР заради законови нарушения.
Според турската конституция, президентът Ахмет Недждет Сезер трябва да посочи новия министър-председател, но ПСР настоява тя да вземе решение по въпроса.
Досега партията е успяла да избегне конфронтация със силните турски военни. През 1997 г. принудителна акция на военните свали от власт тогавашния министър-председател Ербакан, който изтъкваше ислямското наследство на страната.
