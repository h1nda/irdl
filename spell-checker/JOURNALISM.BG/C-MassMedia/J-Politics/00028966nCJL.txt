Христофиас предупреди за недостатъчен напредък в преговорите за Кипър
					13/01/2009
					 
						НИКОЗИЯ, Кипър -- Президентът Деметрис Христофиас предупреди в понеделник (12 януари), че въпреки интензивните усилия не е постигнат никакъв реален напредък в продължаващите преговори за обединение между двете общности на разделения остров. След четири месеца труд "по известен брой второстепенни въпроси беше постигнато съгласие, но все още остават значителни различия по въпросите за правомощията и функциите [на бъдещото централно правителство], системата на управление и външните отношения", каза той.
						Христофиас и кипърският турски лидер Мехмет Али Талят се срещнаха в понеделник за 15-ия кръг от преките преговори от началото на процеса през септември. Двамата са запланували да се срещнат отново в петък. (Си Ен Ей, Филелефтерос, Хюриет, Анадолска информационна агенция, ДПА, Информационен център на ООН - 12/01/09)
