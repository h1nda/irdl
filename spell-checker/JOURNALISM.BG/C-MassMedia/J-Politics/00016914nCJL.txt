Членовете на председателството на БиХ са в Париж по повод 10-ата годишнина от подписването на Дейтънското споразумение
					12/12/2005
					 
						САРАЕВО, Босна и Херцеговина (БиХ) -- Членовете на председателството на БиХ - Иво Миро Йович, Борислав Паравац и Сюлейман Тихич - се очаква да пристигнат в Париж в понеделник (12 декември) на двудневно посещение по случай 10-ата годишнина от Дейтънското споразумение. Те ще присъстват на няколко прояви, организирани по повод годишнината на мирното споразумение, което бе официално подписано във френската столица на 14 декември 1995 г. Тристранното председателство на БиХ трябва да се срещне с френския президент Жак Ширак и с други висши френски държавници.
						Други новини - Работната група, която изготвя законопроект на държавно ниво за висшето образование в БиХ, се събра отново в понеделник в опит да постигне споразумение по текста. Експертната група не съумя да стори това миналата седмица, независимо че министерският съвет на БиХ неофициално определи петък като краен срок. (Фена - 11/12/05; ПБС БиХ, Фена - 09/12/05)
