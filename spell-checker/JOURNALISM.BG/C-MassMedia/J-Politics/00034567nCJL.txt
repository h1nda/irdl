Черна гора твърди, че сваленият тайландски лидер не може да отправя политически послания
					16/05/2010
					 
						ЛЮБЛЯНА, Словения -- Черногорският външен министър Милан Рочен посети Любляна в петък (14 май) и заяви, че сваленият тайландски премиер Таксин Шинаватра, който има черногорски паспорт, не трябва да използва страната като база, от която да изпраща политически послания в родината си. През април Шинаватра заяви в Черна гора, че поддържа контакти със своите поддръжници в Тайланд. Рочен обясни, че Шинаватра е получил черногорско гражданство, преди да бъде обвинен в Тайланд, и че той не е издирван от Интерпол. Шинаватра бе свален през 2006 г. с военен преврат и осъден задочно на две години затвор за корупция и злоупотреба с власт. Неговите последователи протестират през последните два месеца в бурни демонстрации, в които бяха убити повече от 300 души и 1400 бяха ранени. (Ройтерс, SEEbiz, Index - 14/05/10)
