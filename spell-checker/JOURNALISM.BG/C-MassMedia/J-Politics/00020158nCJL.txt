Отново се провалиха парламентарните дебати в Македония по законопроекта за полицията 
					03/10/2006
					 
						СКОПИЕ, Македония -- Парламентът за втори път не успя да постигне споразумение по важен законопроект за полицията. В понеделник (2 октомври) министърът на вътрешните работи Гордана Янкуловска се опита да убеди законодателите в значението му за стремежите на Македония към евроинтеграция. Тя подчерта, че новият вариант включва всички препоръки, направени от предишния парламент, както и препоръките на ЕС. Въпреки призивите й процедурата по приемането пак се провали поради противопоставяне от страна на партията Демократичен съюз за интеграция. (Вечер - 03/10/06; MИA, Макфакс, A1 ТВ, Телма ТВ - 02/10/06)
