Председателят на Председателството на БиХ очаква политическо споразумение за нов кабинет в сряда
					02/01/2007
					 
						САРАЕВО, Босна и Херцеговина (БиХ) -- Сръбският член на Председателството на БиХ и настоящ негов председател Небойша Радманович обяви планове за провеждане на среща на лидерите на основните партии в БиХ в сряда (3 януари), за сформиране на ново правителство на БиХ. На срещата се очаква да присъстват високопоставени представители на Сръбския съюз на независимите социалдемократи и на Партията на демократичен прогрес, на Босненската партия на демократичното действие на Партията за БиХ, на Хърватския демократически съюз (ХДЗ) на БиХ и на "ХДЗ 1990". Продължава да расте критиката както вътре, така и извън БиХ, тъй като изминаха повече от три месеца от провеждането на общите избори, без да бъде сформирано централно правителство. (Дневни аваз - 02/01/07; ПБС БиХ - 31/12/06; Независне новине - 30/12/06)
