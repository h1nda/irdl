Министри от сръбския кабинет се скараха и поискаха от Тадич да избере за партньор една от техните две партии
					20/01/2009
					 
						БЕЛГРАД, Сърбия -- Двамата министри, които представляват етническите малцинства в кабинета -- министърът на труда Расим Ляич от Социалдемократическата партия (СДП) и министърът без портфейл Сюлейман Углянин, от Партията на демократичното действие (ПДД) -- се скараха по повод на инцидент между поддръжници на техните партии в предимно мюсюлманската област на Нови Пазар. По време на сблъсъците през уикенда избухнаха престрелки, при които беше ранен един човек. СДП твърди, че полицията в Нови Пазар, която е близка до ПДД, е изчакала прекалено дълго, преди да се намеси. В понеделник СДП заяви, че възнамерява да поиска освобождаването на началниците на полицейския участък в Нови Пазар и да поиска разследване във връзка с изявление на правителствената пресслужба в подкрепа на Углянин. СДП заяви, че ще поиска от президента Борис Тадич да избере една от двете партии, която да остане в неговия кабинет. (Прес Онлайн, Б92, Бета, Танюг, ФоНет, Политика - 19/01/09)
