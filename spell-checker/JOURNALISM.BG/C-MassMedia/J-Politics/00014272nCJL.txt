Делегация на Парламентарната асамблея на НАТО е на посещение в Скопие 
					18/04/2005
					 
						СКОПИЕ, Македония -- Делегация на Парламентарната асамблея на НАТО започна тридневна визита в Македония в неделя (17 април). Дискусиите се фокусират върху темпа на отбранителните реформи, прилагането на Стратегическия преглед на отбраната, както и върху процеса на прехвърляне на отговорността за граничния контрол от армията към полицията. 
						Също в неделя Скопие отбеляза 60-та годишнина от създаването на първото македонско правителство. В свое обръщение към обществеността премиерът Владо Бучковски обеща, че именно кабинетът му ще изпълни стратегическите цели за присъединяване към НАТО и ЕС. (Вечер, Макфакс, Ройтерс - 18/04/05; Уеб сайт на македонското правителство, Makфакс - 17/04/05)
