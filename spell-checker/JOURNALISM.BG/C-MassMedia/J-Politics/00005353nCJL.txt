Бившият гръцки крал отрече да има стремежи към промени в конституцията
11/12/2002
 
СОЛУН, Гърция -- Във вторник (10 декември), бившият монарх Константин отрече каквито и да е стремежи към промени в гръцката конституция. В интервю за Мега ТВ той заяви, че не желае преобразуването на Гърция от парламентарна в президентска република, за да може да участва в президентските избори. Но призна, че предпочита система, по-близка до тази в Португалия, където президентът има повече власт, отколкото в Гърция. Константин изрази и протеста си срещу усложнената процедура, с която се сблъсква, за да възстанови гражданството си. От 1967 г. той живее в изгнание в Лондон. (Македонска новинарска агенция - 11/12/02, Мега - 10/12/02)
