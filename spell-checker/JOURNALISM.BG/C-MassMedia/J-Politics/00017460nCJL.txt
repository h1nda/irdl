Хърватският парламент започна да обсъжда доклада на правителството за реформата в отбраната
					02/02/2006
					 
						ЗАГРЕБ, Хървтаия -- Парламентът започна да обсъжда в сряда (1 февруари) доклада на правителството за въоръжените сили и темповете на реформите в отбраната. При представянето на доклада министърът на отбраната Берислав Рончевич каза, че модернизацията на армията е основен приоритет не само заради кандидатурата на Хърватия за членство в НАТО, но и с оглед на способността й да се справя с терористични заплахи. 
						Други новини -- Националната телевизия съобщи в сряда, че международна полицейска операция е осуетила опит за трафик на наркотици в големи размери, в който са участвали и хърватски граждани. Операцията, проведена от Интерпол, Австрия, Хърватия, Германия и Великобритания, е довела до залавянето на два тона наркотици в британското пристанище Дувър. Шест души са задържани в Хърватия по-рано тази седмица в резултат от операцията. 
						Също в сряда хърватски прокурори потвърдиха, че няма да повдигат обвинения във военни престъпления срещу началник-щаба на македонската армия Мирослав Стояновски. Той бе обвинен от ветерани, че е позволил на командваните от него войници да извършат зверства по време на навлизането на югославската армия във Вуковар през 1991 г. (ХРТ, ЮПИ - 01/02/06)
