ЕС изразява загриженост относно ролята на социалистите в сръбската политика
17/02/2004
 
БРЮКСЕЛ, Белгия -- Върховният представител на ЕС по сигурността Хавиер Солана заяви в понеделник (16 февруари), че съюзът е "силно обезпокоен" от възможността новото сръбско правителство да разчита на подкрепата на социалистическата партия на Слободан Милошевич. "Не мисля, че решението насочва нещата в правилната посока. Не мисля, че то ще подпомогне особено много на политическите и икономическите връзки с международната общност," предупреди той. Трипартийната умерена коалиция в Сърбия няма достатъчно гласове в парламента, за да си осигури одобрението на кабинет.
Други новини от понеделник: обявено бе, че диалогът между Прищина и Белград ще бъде възобновен през първата седмица на март. Координаторът на Белград за Косово Небойша Чович заяви, че дневният ред остава неясен, което се отнася и за състава на делегациите. (АФП, Б92, Би Би Си, Танюг - 16/02/04)
