Според сръбския парламент управителят на централната банка не трябва да членува в партии
17/07/2003
 
БЕЛГРАД, Сърбия-Черна Гора -- Парламентът прие в сряда (16 юли) поправка в закон, предложена от кабинета във връзка с Националната банка на Сърбия. Тя изисква управителят на централната банка да не членува в партии. Сегашният управител Младжан Динкич ще трябва да напусне поста според новия закон, тъй като той е заместник-лидер на партията Г17 Плюс. Динкич заяви, че правителството иска да се отърве от него и отправи обвинения за корупция на висши представители на властта. Сръбският премиер отхвърли обвиненията.
В други новини, ОССЕ изрази недоволство от факта, че парламентът одобри трима члена на Съвета по електронните медии на Сърбия без да оповести информация за тях пред обществеността. Независимата асоциация на журналистите на Сърбия също разкритикува решението на парламента, което бе прието по-рано тази седмица.
Също в сряда министрите на външните работи на Сърбия-Черна Гора и Македония се срещнаха в Белград, за да обсъдят двустранното сътрудничество. Горан Свиланович и Илинка Митрева изразиха общото мнение, че не съществуват нерешени въпроси. (Б92, БСC, Танюг, ФоНет, Бета - 17/07/03; Б92, Би Би Си, Танюг - 16/07/03)
