Долната камара на парламента на БиХ одобри законите за отбранителната реформа
					02/10/2005
					 
						САРАЕВО, Босна и Херцеговина (БиХ) -- Камарата на представителите на парламента на БиХ одобри на второ четене в петък (30 септември) два ключови закона, свързани с преструктурирането на отбранителния сектор в БиХ - за отбраната и за службата във въоръжените сили на БиХ. Тези закони се считат за жизнено важни за установяване на общо командване и на единна професионална армия в страната, започвайки от 2006 г. Камарата на народите на БиХ се очаква да одобри законите в сряда.
						Командващият НАТО в БиХ, бригаден генерал Луис Вебер, приветства резултата от гласуването в парламента. Той каза, че алиансът ще продължи да подпомага провеждането на военните реформи в БиХ, в това число и социалното приобщаване на съкратените войници. (ПБС БиХ, Фена, НТВ Хаят - 30/09/05)
