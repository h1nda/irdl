Турският парламент одобри още три промени в конституцията 
					22/04/2010
					 
						АНКАРА, Турция -- В сряда (21 април) парламентът обсъди и одобри още три конституционни промени, които са част от пакета от мерки, предложени от управляващата Партия на справедливостта и развитието. Най-съществената от тях прехвърля правомощията за закриване на партии на парламента, а не на Конституционния съд, както е сега. Подобен процес обаче ще бъде иницииран от главния прокурор. С това осем от 30-те члена, включени в пакета, са вече одобрени. Тъй като в петък няма заседание поради национален празник, очаква се парламентът да възобнови обсъждането на конституционните реформи в събота. Опозиционните партии като цяло са обединени около отхвърлянето на целия пакет от промени. (Заман, Хюриет - 22/04/10)
