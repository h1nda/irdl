Управляващата партия в Хърватия твърди, че кабинетът е стабилен независимо от напускането на един депутат
					07/07/2005
					 
						ЗАГРЕБ, Хърватия -- Ратко Мачек, говорител на управляващия Хърватски демократичен съюз (ХДС), каза в сряда (6 юли), че ръководеното от ХДС правителство запазва стабилна парламентарна подкрепа, въпреки че един депутат, Мато Стимац, напусна парламентарната група на ХДС по-рано същия ден. ХДС запазва 62 места в 152-местния парламент. Заедно със своите съюзници обаче коалиционният кабинет все още има подкрепата на 76 депутата. Стимац напусна ХДС, за да се присъедини към група независими депутати в парламента. Той обяви също плановете си да създаде нова политическа формация.
						Други новини от сряда -- Властите предупредиха туристите да не плуват много далеч от плажовете, защото голяма акула е била забелязана близо до брега. Първо край Пула, а след това близо до курорта Риека е видяна 4-метрова акула. Катери на бреговата охрана не можаха да я открият. (Вечерни лист - 07/07/05; ХРТ, ХИНА, Ройтерс - 06/07/05)
