Албанският президент призова за край на корупцията в държавната администрация
					11/07/2008
					 
						ТИРАНА, Албания -- Президентът Бамир Топи призова в четвъртък (10 юли) Върховния инспекторат за деклариране и одит на имущество (ВИДОИ) да удостовери цялото имущество, което притежават всички държавни служители в банки извън страната. „Дошло е време за нов период, период на ясно дистанциране на държавата от всеки корумпиран служител и служители с незаконно имущество,” каза Топи на церемонията по случай петата годишнина на ВИДОИ. Той разкритикува 175 държавни служители, които са отказали да декларират имуществото си. 
						Други новини -- Здравният министър Нард Ндока предупреди в четвъртък, че медицинските работници, замесени в корупция, ще бъдат преследвани. Той направи изявлението си по повод на серия от дела за корупция, отразени в медиите. (Шекули, Топ Чанъл, Коха Диторе. Коха Йоне, BalkanWeb - 11/07/08)
