Румъния подписа споразумение за сътрудничество в енергетиката със САЩ
05/06/2003
 
ВАШИНГТОН, САЩ -- Във вторник (3 юни) румънският министър на промишлеността Дан Йоан Попеску и министъра на енергетиката на САЩ Спенсър Абрахам подписаха двустранно споразумение за сътрудничество в енергийния сектор. Документът, който бе подписан на втория ден от посещението на Попеску във Вашингтон, предвижда сътрудничество в обмена на информация, изследванията и опазването на околната среда. По време на посещението си Попеску се срещна с членове на ръководствата на Генерал Електрик и големи финансови групи. Попеску каза, че инвеститорите са проявили силен интерес към приватизацията на електрическите и нефтогазовите компании в Румъния, а така също и към регионални енергийни проекти. (АКТ Медия - 05/06/03)
