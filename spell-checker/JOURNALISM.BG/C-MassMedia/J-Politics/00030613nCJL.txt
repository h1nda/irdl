Публикувана бе спорна резолюция на парламента на РС
					16/06/2009
					 
						САРАЕВО, Босна и Херцеговина (БиХ) -- В понеделник (15 юни) в "Държавен вестник" бе публикувана резолюция на парламента на Република Сръбска (РС). Резолюцията задължава институциите и държавните служители в РС да се противопоставят на всякакво бъдещо прехвърляне на правомощия към БиХ. Върховният представител Валентин Инцко беше призовал босненските сърби да оттеглят резолюцията, заявявайки, че тя нарушава както Дейтънското мирно споразумение, така и конституцията на БиХ. (РТРС, Дневни Аваз, Фена - 15/06/09)
