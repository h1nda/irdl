Председателят на Европейския парламент започва четиридневно посещение на Балканите
29/09/2003
 
ЗАГРЕБ, Хърватия -- Председателят на Европейския парламент Пат Кокс пристигна в Загреб късно вечерта в неделя (28 септември) в началото на четиридневна обиколка в ЮИЕ, която включва Хърватия, Сърбия-Черна Гора, Македония, Албания и Босна-Херцеговина. В Хърватия Кокс се очаква да се срещне с председателя на Парламента Златко Томчич, президента Стипе Месич, представители на партиите в парламента и посланици на страните-членки на ЕС.
Други новини: хърватският премиер Ивица Рачан отпътува в неделя на двудневно работно посещение в Лондон. Основна тема на разговорите му там ще бъде продължаващият отказ на британския парламент да ратифицира Споразумението за стабилизация и асоцииране между Хърватия и ЕС. Лондон обвързва неговата ратификация с доброволното предаване или арестуването на укриващия се хърватски генерал Анте Готовина. (ХИНА - 28/09/03; МИА - 27/09/03)
