Караджич моли Хага за достъп до документите за предполагаемото споразумение с Холбрук
					09/11/2008
					 
						ХАГА, Холандия/БЕЛГРАД, Сърбия -- Бившият босненски сръбски лидер Ррадован Караджич е поискал от Международния наказателен трибунал за бивша Югославия (МНТБЮ) да нареди на прокурорите да разкрият документите, за които се предполага, че доказват тайното споразумение за имунитет, което той е сключил с бившия специален пратеник на САЩ за Балканите Ричард Холбрук, съобщи МНТБЮ в петък (7 ноември). Холбрук многократно отрече, че през юли 1996 г. той е обещал на Караджич имунитет срещу Трибунала на ООН, ако босненският сърбин се откаже от политиката.
						В други новини от петък се съобщава, че от сръбската прокуратура са заявили, че смъртта на един от протестиращите по време на демонстрация в защита на Караджич в края на юли, е била причинена от наранявания, които е получил в стълкновение с полицията. Властите ще преследват по съдебен път отговорните за смъртта на Ранко Панич, 42- годишен, заяви говорителят на прокуратурата Томо Зорич. Сръбската радикална партия поиска оставката на вътрешния министър Ивица Дачич. (AФП, Ройтерс, AП, Taнюг - 07/11/08)
