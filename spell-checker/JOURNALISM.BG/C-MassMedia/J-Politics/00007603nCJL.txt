Комисия в парламента на Македония одобри законопроект за амнистия по военната служба
11/07/2003
 
СКОПИЕ, Македония -- Парламентарната комисия по отбраната и сигурността одобри законопроект за амнистия по военната служба в четвъртък (10 юли). По думите на министъра на правосъдието Исмаил Дардища новият закон сваля обвиненията срещу повече от 12300 души, които са отказали да служат в армията през последните десет години. Отделни депутати все още искат налагане на глоби или алтернативна служба по този въпрос.
В други новини от четвъртък, Марти Ахтисари, председател на Интернешънъл крайсис груп заяви пред &lt;I&gt;Утрински Весник&lt;/I&gt;, че Македония има реална възможност за гладко и мирно развитие и благоденствие. Той добави, че положението със сигурността се е подобрило значително. (Утрински Весник - 11/07/03; MИA, A1 TВ - 10/07/03)
