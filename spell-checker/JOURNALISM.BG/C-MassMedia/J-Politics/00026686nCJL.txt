Главните партии на бошнаците ще сформират обща листа за местните избори в РС
					06/06/2008
					 
						САРАЕВО, Босна и Херцеговина (БиХ) -- Обтегнатите напоследък отношения между двете най-големи партии на бошнаците, Партията за БиХ (ПБиХ) и Партията на демократичното действие (ПДД), не се оказаха пречка за постигането в четвъртък (5 юни) на споразумение за съвместно участие в местните избори в Република Сръбска (РС). БиХ ще проведе местните си избори на 5-и октомври. Двете партии заявиха, че в общините, където няма споразумение, те ще сформират кандидатски листи въз основа на резултатите от местните избори през 2004 г. или на резултатите от общите избори през 2006 г. Партиите се споразумяха също така, че ПДД ще избере кандидата за кмет на Сребреница, а ПБиХ ще избере кандидата за кмет на Приедор. Това са двата града в РС с голямо бошнашко население. (Дневни Аваз - 06/06/08; РТРС - 05/06/08)
