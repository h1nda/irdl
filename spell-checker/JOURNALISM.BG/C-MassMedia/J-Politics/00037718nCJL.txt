Избирателният съвет на Турция обяви програмата за изборите на 12 юни 
					09/03/2011
					 
						АНКАРА, Турция -- Висшият избирателен съвет (ВИС) обяви във вторник (8 март) програмата за общите избори на 12 юни. Избирателният процес ще започне официално на 14 март, а окончателните списъци на кандидатите трябва да бъдат обявени до 29 април. Гласуването в митническите пунктове ще започне на 10 май за турските граждани, живеещи в чужбина, тъй като ВИС неотдавна отхвърли предложение да бъде разрешено гласуването в турските посолства по света. 
						Междувременно във вторник министрите на вътрешните работи, правосъдието и транспорта подадоха оставки в съответствие с изборните процедури и ще бъдат заместени от техните подсекретари. Според конституцията тримата министри трябва да се оттеглят от постовете си в рамките на пет дена от официалното обявяване на изборите. (Хюриет, Си Ен Ен Тюрк, Синхуа, Търкиш Прес - 08/03/11)
