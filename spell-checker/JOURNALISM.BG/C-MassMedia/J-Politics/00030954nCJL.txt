САЩ призоваха албанските партии да спазват избирателния кодекс
					16/07/2009
					 
						ТИРАНА, Албания -- Посланикът на САЩ в Албания Джон Уидърс подчерта в сряда (15 юли), че е от решаващо значение процесът на преброяване на гласовете от изборите на 28 юни да бъде осъществен в съответствие с избирателния кодекс. "Процесът трябва да е прозрачен, професионален и неполитизиран", заяви Уидърс. Централната избирателна комисия разглежда жалбите от партиите за предполагаеми нередности в някои от районите. Преброяването е сега в заключителната си фаза след повече от две седмици. (Топ Ченъл, Шекули, Ора Нюз, Телеграфи - 15/07/09)
