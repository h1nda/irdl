Турското правителство обмисля нов закон за труда
01/12/2002
 
АНКАРА, Турция -- По искане на работодателите, турското правителство обеща в събота (30 ноември) да изготви нов проектозакон за труда и работната сила, насочен към подобряване гъвкавостта на трудовия пазар. Според министъра на индустрията и търговията Али Джошкун, правителството ще се опита да приеме новия закон до март 2003 г., когато трябва да влезе в сила спорният закон за защита на работното място. Според работодателите, сегашният закон налага прекалено много ограничения при съкращаването на персонала, което се отразява на цялостния бизнес климат. (Търкиш дейли нюз - 01/12/02)
