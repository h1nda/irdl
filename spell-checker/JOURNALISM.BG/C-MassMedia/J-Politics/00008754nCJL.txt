Бившият президент на БиХ Изетбегович почина на 78-годишна възраст
20/10/2003
 
САРАЕВО, Босна и Херцеговина (БиХ) -- Бившият президент на БиХ Алия Изетбегович почина в неделя (19 октомври) на 78-годишна възраст. Според лекарите причина за смъртта са били сърдечните му страдания и нараняванията, получени при падане неотдавна. Изетбегович отведе БиХ към независимостта от бившата Югославия и преведе страната през конфликта от периода на 1992-1995 година. Заемайки поста държавен глава в продължение на цяло десетилетие, Изетбегович подаде оставка през 2000 година поради здравословни причини и напреднала възраст. Турският премиер Реджеп Тайип Ердоган, хърватският президент Стипе Месич, словенският президент Янез Дръновшек и Върховният представител на международната общност за БиХ Пади Ашдаун публикуваха изявления, в които дадоха висока оценка за ролята му при формиране на новите Балкани. Погребението ще се състои в сряда. (Ройтърс,, АФП, СРНА, ФИНА, Онаса, БХТВ1, БТА, бТВ, Би Би Си - 19/10/03)
