Албанските социалисти отхвърлят номинацията на управляващата партия за президент
					07/03/2007
					 
						ТИРАНА, Албания -- Във вторник главната опозиционна Социалистическа партия (СП) отхвърли номинацията на управляващата Демократическа партия (ДП) на Бамир Топи за президент. В понеделник ДП заяви, че Топи има подкрепата на дясната управляваща коалиция и трябва да получи подкрепата и на опозицията. В отговор членът на ръководството на СП Бен Блуши каза, че президентът трябва да бъде избран с консенсус, тоест кандидатурата му да е издигната или подкрепена от опозицията. По закон парламентът избира президента с квалифицирано мнозинство от две трети от 140-те депутати. Водената от ДП коалиция не разполага с необходимите 84 гласа. Петгодишния мандат на сегашния президент Алфред Мойсиу, който бе избран с консенсус, изтича през юни. (Албейниън Нюз - 07/03/07; Макфакс - 06/03/07)
