Според проучване на общественото мнение повечето от румънците не одобряват предсрочните избори
					18/07/2005
					 
						БУКУРЕЩ, Румъния -- Обществеността в голямата си част не одобрява предсрочните избори, според проучване на общественото мнение на агенцията "Група за социални изследвания 2000", публикувано в местната преса в понеделник (18 юли). Според проучването 58 % от участниците в него са против предсрочните избори, а 42 % подкрепят идеята. Спаднала е подкрепата за управляващия в момента съюз между Националлиберална партия и Демократическата партия, макар че той води пред другите партии и коалиции. Очаква се днес премиерът Калин Попеску Търичану официално да подаде оставката си в знак на протест срещу неотдавнашното отхвърляне от Конституционния съд на много важен закон за съдебната реформа. По време на посещение в Брюксел в понеделник се очаква Търичану да увери представителите на ЕС, че Румъния ще спази ангажиментите си в процеса на присъединяване независимо от вътрешната политика. (Адеварул, Ромпрес - 18/07/05)
