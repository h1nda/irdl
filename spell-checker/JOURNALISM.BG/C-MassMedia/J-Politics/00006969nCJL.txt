Българският парламент одобри поправки в наказателно-процесуалния кодекс
16/05/2003
 
СОФИЯ, България -- В четвъртък (15 май) парламентът одобри поправките в наказателно-процесуалния кодекс. По новите процедури, исканията от международните съдилища за предаване на чужди граждани ще се адресират до главния прокурор, а тези за изтърпяване на наказания - до министъра на правосъдието. Държавата може да откаже предаването на чужд гражданин в случай на политическо престъпление, военно престъпление, което не попада под общия наказателен закон, или ако случаят е свързан с преследване за религиозни, етнически или политически възгледи. (Монитор - 16/05/03; БТА - 15/05/03)
