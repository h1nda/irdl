Македонският парламент одобри създаването на Държавен албанско-езичен университет
21/01/2004
 
СКОПИЕ, Македония -- Парламентът прие във вторник (20 януари) закон, с който се основава държавен университет в Тетово, в който се преподава на албански език. Опозиционните Либерална партия и ВМРО-ДПМНЕ решиха да бойкотират вота след емоционален дебат. Законът бе приет с 68-те гласа на управляващата коалиция.
Други новини: във вторник делегация, ръководена от премиера Бранко Цървенковски, замина на двудневно посещение във Франция. Първата среща бе с колегата на Цървенковски Жан-Пиер Рафарен. Двамата обсъдиха стремежите на Македония за евроатлантическа интеграция, както и възможностите за засилено икономическо сътрудничество. (МИА, Утрински весник - 21/01/04; МИА, А1 ТВ - 20/01/04)
