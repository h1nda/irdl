Парламентът на ФБиХ назначи нов кабинет на автономната област
					18/03/2011
					 
						САРАЕВО, Босна и Херцеговина (БиХ) -- Парламентът на Федерация Босна и Херцеговина (ФБиХ) одобри в четвъртък (17 март) новото правителство на автономната област, пет месеца след изборите. Кабинетът се състои от министрите на двете най-големи партии в областта, Социалдемократическата (СДП) и Партията на демократичното действие (ПДД), както и от две по-малки хърватски партии - Хърватска партия на правата (ХПП) и "Напредък чрез труд" (НЧТ). Нермин Никшич от СДП ще бъде премиер на ФБиХ. 
						Кабинетът ще се състои от 16 членове -- седем министри от СДП, пет от ПДД и по двама от ХПП и НЧТ. Парламентът на областта одобри също назначението на Живко Будимир от ХПП за нов президент на ФБиХ. Вицепрезиденти са Мирсад Кебо от ПДД и Светозар Пударич от СДП. Двете най-големи хърватски партии - ХДС БиХ и ХДС 1990 - отказаха да присъстват на учредителната сесия на Камарата на народите, отхвърляйки новия парламент и правителство като нелегитимни. (Независне Новине, БХРТ, РТРС, Дневни Аваз, Фена - 17/03/11)
