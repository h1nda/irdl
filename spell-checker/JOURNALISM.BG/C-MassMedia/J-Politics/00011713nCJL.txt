Президентът и премиерът на Косово призоваха сърбите да участват в изборите
					
				
					22/08/2004
				
				 
					
							ПРИЩИНА, Сърбия-Черна гора – Президентът на Косово Ибрахим Ругова и премиерът Байрам Реджепи призоваха отново в петък (20 август) косовските сърби да участват в парламентарните избори на 23 октомври. След среща с ръководителя на ЮНМИК Сьорен Йесен-Петерсен Реджепи каза, че те са обсъдили начините за поощряване участието на сърбите в изборите. Като подчерта, че е в интерес на косовските сърби да не бойкотират вота, Реджепи изрази надежда, че Белград ще промени сегашната си позиция. 
						
					
							В други новини, генералният секретар на Съвета на Европа (СЕ) Валтер Швимер се очаква да пристигне в Прищина днес. По време на посещението му ще бъдат подписани споразумения, разчистващи пътя за прилагането в провинцията на две конвенции на СЕ по правата на човека. (Бета, Танюг, Б92, Пресрилиз на СЕ - 20.08.04)
