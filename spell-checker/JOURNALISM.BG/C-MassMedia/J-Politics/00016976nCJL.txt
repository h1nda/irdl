Основните партии на БиХ постигат споразумение по статута на Министерския съвет
		18/12/2005
		 
			САРАЕВО, Босна и Херцеговина (БиХ) -- Представителите на осемте основни партии на БиХ постигнаха споразумение за бъдещия статут на Министерския съвет на БиХ. По време на последния кръг от преговорите по конституционната реформа, проведени в Сараево в събота (17 декември) те се споразумяха, че правителството трябва да се ръководи от министър-председател и да включва две нови министерства на държавно ниво - министерство на земеделието и министерство на технологията, науката и защитата на околната среда. Всички решения на правителството ще трябва да се вземат с консенсус или с мнозинство, което трябва да се основава върху подкрепата поне на един министър от всяка от трите общности. 
			Все още не е постигнато споразумение по въпросите, свързани с председателството и парламента на държавно ниво. Следващият кръг от преговорите се очаква да се проведе на 21 декември. (Независне новине - 18/12/05; ПБС БиХ, РТРС - 17/12/05)
