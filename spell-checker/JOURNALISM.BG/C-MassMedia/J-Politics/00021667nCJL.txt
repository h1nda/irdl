Българският върховен съд отказа да регистрира македонска партия
					21/02/2007
					 
						СОФИЯ, България -- Във вторник (20 февруари) лидери на организацията "ОМО Илинден-Пирин" съобщиха, че българският Върховен касационен съд е отхвърлил жалбата им и е потвърдил решението на Софийския градски съд, който отказа на организацията правото официално да се регистрира като политическа партия. От "ОМО Илинден-Пирин" казаха, че единствената им възможност сега е да обжалват пред Европейския съд за правата на човека в Страсбург. "ОМО Илинден-Пирин" обвинява българската съдебна власт в дискриминация и твърди, че решенията са доказателство, че съдилищата още не са независими. Правителството смята групировката за радикална. (Вечер, Утрински Весник - 21/02/07; MИA, A1 TВ, MРT, Фокус - 20/02/07)
