Лидерите на управляващата коалиция в Македония започнаха политически разговори
27/02/2003
 
СКОПИЕ, Македония -- Премиерът Бранко Цървенковски, лидер на Социалдемократическия съюз на Македония, се срещна с лидера на Демократичния съюз за интеграция Али Ахмети и неговия заместник Агрон Буджаку в сряда (26 февруари). Те обсъдиха някои проблематични въпроси от Охридския мирен договор, между които използването на албански език в парламента и личните документи за самоличност, използването на условни обозначения за етническите малцинства, и излъчването на програми на албански по третия национален телевизионен канал МТV. Според представители на двете партии, споразумение не е постигнато и преговорите ще продължат. (Дневник, Утрински весник, Вест - 27/02/03; A1 TВ - 26/02/03)
