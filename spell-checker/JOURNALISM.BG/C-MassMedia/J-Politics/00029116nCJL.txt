Черногорските депутати гласуваха за скъсяване на мандата на парламента
					27/01/2009
					 
						ПОДГОРИЦА, Черна гора -- В понеделник (26 януари) депутатите приеха решение за разпускане на парламента, като по този начин откриха пътя за предсрочни избори през пролетта вместо догодина. Министър-председателят Мило Джуканович поиска предсрочни избори с аргумента, че правителството му има нужда от пълен четиригодишен мандат, за да се гарантира, че страната ще стане част от семейството на ЕС. Неотдавнашни социологически проучвания показаха, че Демократичната партия на социалистите на Джуканович се радва на подкрепата на мнозинството от избирателите. (АП, АФП - 26/01/09)
