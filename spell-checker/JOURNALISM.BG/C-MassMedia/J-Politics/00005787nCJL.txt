Сръбският парламент ще гласува конституцията в понеделник
27/01/2003
 
БЕЛГРАД, Югославия -- Министър-председателят Зоран Джинджич обяви, че сръбският парламент ще гласува новата конституцията в понеделник (27 януари). Той заяви, че управляващата Демократична опозиция на Сърбия вече е осигурила необходимото просто мнозинство. Законодателите трябва да одобрят и закона за прилагане на новата конституция, който бе публично отхвърлен от партията на югославския президент Воислав Кощуница. Очаква се парламентът на Черна гора да одобри конституцията и закона за прилагането й във вторник, след което документите ще бъдат изпратени за гласуване в югославския федерален парламент.
Според клаузите на новата конституция, централната банка на Югославия ще бъде погълната от централната банка на Сърбия. Сръбският финансов министър Божидар Джелич заплаши в неделя да подаде оставка, ако председателят на централната банка на Югославия Младжан Динкич бъде уволнен. Той смята, че сегашният екип на централната банка е провел много сложни преговори с МВФ и Парижкия клуб на кредиторите и ще бъде неразумно да бъде разформирован. (Блиц - 27/01/03; Танюг, Б92, МН Новини - 26/01/03)
