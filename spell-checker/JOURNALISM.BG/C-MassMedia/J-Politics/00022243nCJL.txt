Министър-председателят на Турция Ердоган ще обяви в сряда решението си да се кандидатира за президентската надпревара
					16/04/2007
					 
						АНКАРА, Турция -- Министър-председателят Реджеп Тайип Ердоган има намерение да обяви дали ще се кандидатира за президент в сряда (18 април), с което ще завършат няколкоседмичните спекулации на тази тема. Говорейки пред репортери в неделя, той отхвърли безпокойството, изразено предната седмица от президента с изтичащ мандат Ахмет Недждет Сезер, който намекна, че ако Ердоган го наследи, секуларизмът в Турция ще се окаже в опасност. Ердоган подчерта, че мнението на Сезер не се споделя от повечето турци и отбеляза, че за неговите четири години като министър-председател икономиката се е подобрила устойчиво. В събота над 200 000 души се събраха в Анкара на протест срещу евентуалната му кандидатура. (Файненшъл Таймс, Сабах, Заман - 16/04/07)
