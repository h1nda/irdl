Албания подкрепя предложението на ООН за преговори между Косово и Белград
13/03/2003
 
ТИРАНА, Албания -- Правителството обяви в сряда (12 март), че подкрепя инициативата на ЮНМИК за провеждането на преговори с Белград по практически въпроси, свързани с отношенията между Сърбия и Косово. Миналата седмица Михаел Щайнер, най-висшият представител на ООН в провинцията, покани делегация от Сърбия да се срещне с местните лидери в Косово и с международни представители, за да обсъдят въпроси от областа на транспорта и икономиката. В изявлението си в сряда, албанското външно министерство заяви, че "изграждането на преки и конструктивни отношения чрез диалог е в интерес на развитието и стабилността в целия регион".
Според други новини, властите в Тирана са задържали американски гражданин, осъден задочно през 1999 г. за контрабанда на оръжие за Косово. 34-годишният Енвер Рухи Юсуфи, роден в Македония, е заподозрян и в опити за доставка на оръжие за Албанската национална армия. (АП, АФП - 12/03/03)
