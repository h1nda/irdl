Турският президент подписа нов антитерористичен закон, макар и с резерви
					18/07/2006
					 
						АНКАРА, Турция -- В понеделник (17 юли) президентът Ахмет Недждет Сезер одобри нов антитерористичен закон, макар и да каза, че има резерви по някои от текстовете му. Сезер каза, че докато не реши дали сезира Конституционния съд във връзка с възраженията си, новият закон ще бъде в сила. Той значително затяга борбата срещу тероризма, особено действията срещу поставената извън закона Кюрдска работническа партия (ПКК). Според ЕС законът заплашва свободата на пресата и човешките права.
						Също в понеделник високопоставени правителствени представители и военни се събраха в Анкара, за да обсъдят обстановката на сигурност и засилилите се действия на ПКК. Повече от 12 служители на турските служби за сигурност бяха убити в неотдавнашни сблъсъци в Югоизточна Турция. (Радикал, Милиет, Заман, Аксам, НТВ - 18/07/06; AП, AФП - 17/07/06)
