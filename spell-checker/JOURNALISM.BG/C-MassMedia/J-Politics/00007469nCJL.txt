Македонският парламент ще създаде комисия за безследно изчезналите
30/06/2003
 
СКОПИЕ, Македония -- Парламентът реши в петък (27 юни) да създаде специална комисия за проучване съдбата на лица, безследно изчезнали по време на военния конфликт през 2001 година. Единствено опозиционната партия ВМРО-ДПМНЕ гласува против предложението с аргументите, че това само потвърждава неспособността на вътрешното министерство да намери решение по случаите. Вътрешният министър Хари Костов изрази несъгласие с това твърдение и каза ,че целта е да се формира безпристрастен и компетентен орган, който да се заеме с въпроса. Сред членовете на комисията ще има и представители на семействата на безследно изчезналите. (МИА- 27/06/03)
