Гръцката партия "Нова демокрация" провежда извънреден конгрес
					08/11/2009
					 
						АТИНА, Гърция -- Около 4500 членове на дясноцентристката партия "Нова демокрация" (НД) се събраха на извънреден конгрес в Атина в събота (7 ноември). Те приеха промени в статута на партията, които ще позволят на всички редовни членове да гласуват в процеса на избиране на нов лидер на НД. 
						Изборите за нов лидер ще се проведат на 29 ноември. Тримата кандидати - бившите външни министри Дора Бакояни и Антонис Самарас и префекта на Солун Панайотис Псомиадис - ще участват в надпреварата за смяна на бившия премиер Костас Караманлис, който подаде оставка от ръководството на партията, след като НД изгуби предсрочните общи избори на 4 октомври.
						Бившият министър на здравеопазването и кмет на Атина Димитрис Аврамопулос също бе сред кандидатите, но оттегли кандидатурата си в последната минута, заявявайки, че не желае да бъде част от вътрешните борби в партията. (AНА-MПА - 08/11/09; MИА - 07/11/09)
