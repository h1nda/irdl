Черна Гора избра председател на парламента
31/07/2003
 
ПОДГОРИЦА, Сърбия-Черна Гора -- Парламентът избра в сряда (30 юли) Ранко Кривокапич за свой нов председател. Гласуването стана след три месеца спорове, последвали избирането на предишния председател Филип Вуянович за президент на Черна Гора. Кривокапич е лидер на Социалдемократическата партия, която подкрепи избирането на Вуянович в замяна на правото да определи неговия заместник в парламента. Социалдемократите настояваха за освобождаването на главния прокурор Божидар Вукчевич във връзка със секс-скандал. Той най-накрая се съгласи да напусне поста по-рано този месец, като по този начин разчисти пътя за избирането на нов председател на парламента. Депутатите одобриха на неговото място Весна Меденица, съдия от Подгорица. Опозицията не участва в нито един от вотовете, тъй като обяви бойкот на 1 юни. (AФП, МИНА, Би Би Си - 30/07/03)
