Президентът и министър-председателят на Македония си размениха язвителни забележки 
					15/06/2007
					 
						СКОПИЕ, Македония – И без това напрегнатите отношения между министър-председателя Никола Груевски и президента Бранко Цървенковски се влошиха още повече в четвъртък (14 юни), след като те се срещнаха, за да обсъдят неотдавнашната среща на президента на САЩ Джордж Буш с министър-председателите на страните от "Адриатическата харта" в Тирана и забавеното сформиране на Съдебния съвет на Македония. След срещата Груевски каза пред репортери, че като се имат предвид ограничените правомощия на президента, мнението на Цървенковски няма никакво значение за правителството. От своя страна президентът каза, че предложенията на Груевски не са най-добрият начин за постигане на общите цели за членство в ЕС и НАТО. (Макфакс, A1 ТВ, МРТ, АНА-МПА, Фокус - 14/06/07)
