Черна гора и Хърватия планират сключване на споразумение за военно сътрудничество 
					24/11/2006
					 
						ПОДГОРИЦА, Черна гора -- Началникът на генералния щаб на черногорската армия, генерал Йован Лакчевич, се срещна в четвъртък (23 ноември) с хърватския си колега Йосип Лучич. Двамата обсъдиха сътрудничеството между армиите и се споразумяха скоро да подпишат споразумение за военно сътрудничество. То ще включва патрулиране в Адриатическо море, координиране на реакциите при аварийни ситуации в Адриатика, съвместно обучение на офицери и други промени, необходими за бъдещото членство в НАТО. Черна гора се надява да бъде приета в Програмата на НАТО "Партньорство за мир" по време на срещата на върха на Алианса в Рига идната седмица. (Победа - 24/11/06; МИНA - 23/11/06)
