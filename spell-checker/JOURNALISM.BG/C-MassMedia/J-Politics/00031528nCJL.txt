Преговорите за обединение на Кипър ще бъдат подновени следващата седмица
					04/09/2009
					 
						НИКОЗИЯ, Кипър -- Кипърските гръцки власти съобщиха в четвъртък (3 септември), че очакват преговорите за обединението на разделения остров да започнат следващата седмица. Те отложиха преговорите тази седмица, след като повече от 500 богомолци бяха принудени да се откажат от планирано пътуване за религиозен празник в село в турската част на острова. "Случаи като този разгорещяват емоциите и климата за преговори, следователно решихме, че следващите няколко дни не са най-добрият момент за среща", заяви правителственият говорител Стефанос Стефану. Преговорите ще бъдат възобновени на 10 септември, добави той. (ЮПИ, ДПА, Анадолска информационна агенция, БТА - 03/09/09)
