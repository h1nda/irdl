Месич заяви, че новият парламент на Хърватия ще бъде сформиран преди края на годината
					20/12/2007
					 
						ЗАГРЕБ, Хърватия -- Президентът Стипе Месич потвърди в сряда (19 декември), че новия парламент ще проведе учредителното си заседание преди Нова година. Това обаче не означава непременно, че е постигнато съгласие между Хърватския демократичен съюз, Хърватската селска партия и Хърватската социаллиберална партия, тъй като трите партии продължават преговорите по ключови въпроси, като например въвеждането на защитена екологична риболовна зона в Адриатика и провеждането на референдум за членството в НАТО. Месич добави, че според него сръбското етническо малцинство трябва да участва в управлението на страната, тъй като гласовете на представителите на етническото малцинство ще са от решаващо значение за успеха на следвашия кабинет. (Пословни Дневник, ХРТ - 20/12/07; Вечерни Лист - 19/12/07)
