Мандатът на Сезер е удължен до избирането нов турски президент
					17/05/2007
					 
						АНКАРА, Турция -- Мандатът на напускащия поста турски президент Ахмет Недждет Сезер, който трябваше да изтече в сряда (16 май), бе удължен до избора на негов наследник. Местните медии съобщиха, че това е първият случай, в който президентският мандат е трябвало да бъде удължен съгласно Член 102 от Конституцията поради факта, че няма избран нов президент. По време на допълнителния срок се очаква Сезер да вземе решение по парламентарния пакет от конституционни промени, една от които предвижда въвеждане на пряко всеобщо гласуване за президент. Следващите президентски избори се очаква да се проведат след предсрочните парламентарни избори, насрочени за 22 юли.
						Други новини -- Турският вътрешен министър Осман Гюнеш каза в сряда, че властите разследват предположенията, че частният самолет, който се разби на 13 май в Турция на път за Иран, е пренасял ядрен материал. (Сабах, Заман, Милиет - 17/05/07; НТВ, АНКА - 16/05/07)
