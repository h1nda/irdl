Румънският конституционен съд потвърди резултатите от гласуването за президент
					05/12/2004
					 
						БУКУРЕЩ, Румъния -- Конституционният съд потвърди в петък (3 декември) резултатите от първия кръг на изборите за президент на 28 ноември. Това означава, че премиерът Адриан Нъстасе ще се съревновава с кмета на Букурещ Траян Басеску в балотажа следващата неделя. Конституционният съд също така отхвърли като неоснователни исканията на опозицията за отменяне на резултатите от парламентарните избори миналия уикенд поради фалшификации и други нарушения. (AП, АФП - 04/12/04; Ромпрес, Найн О Клок, Медиафакс - 03/12/04)
