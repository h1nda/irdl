Гърция и Албания са близо до подписване на споразумение за двойно гражданство на етническите гърци в Албания
11/06/2003
 
АТИНА, Гърция -- Правителството е на прага да завърши преговорите с Албания по спогодба, която ще позволи на етническите гърци в Албания да получат двойно гражданство, заяви говорителят на кабинета Христос Протопапас във вторник (10 юни). Документът би позволил на албанци от гръцки произход, които са живели няколко години в Гърция, да получават гръцко гражданство, без да губят своето албанско гражданство. Вътрешните министри на двете държави ще приключат преговорите. (Катимерини - 11/06/03; МПА, АНА - 10/06/03)
