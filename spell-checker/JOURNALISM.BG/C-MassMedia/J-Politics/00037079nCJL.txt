Македонският президент организира среща на политическите лидери
					17/01/2011
					 
						СКОПИЕ, Македония -- Президентът Георге Иванов ще се срещне в петък (21 януари) в Ясен с лидерите на основните парламентарно представени политически партии. Покани са изпратени до Никола Груевски, лидер на управляващата партия ВМРО-ДПМНЕ, Али Ахмети, лидер на етническата албанска партия и по-малък коалиционен партньор Демократичен съюз за интеграция, Бранко Цървенковски, лидер на опозиционната партия СДСМ, Мендух Тачи, лидер на Демократичната пария на албанците, и Имер Селмани от Партия "Нова демокрация". Разговорите ще се съсредоточат върху честването на две годишнини тази година - 20 години от независимостта и десет години от Охридското мирно споразумение - както и върху усилията на страната да изпълни два стратегически приоритета - членство в НАТО и ЕС и решаване на спора за името с Гърция. (Алсат М, Сител, Макфакс - 16/01/11)
