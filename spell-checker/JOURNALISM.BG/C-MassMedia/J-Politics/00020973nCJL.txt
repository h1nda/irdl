Македонски партийни лидери се срещнаха в рамките на политически диалог
					14/12/2006
					 
						СКОПИЕ, Македония -- Ръководители на четирите основни партии -- управляващите ВМРО-ДПМНЕ и Демократичната партия на албанците и опозиционните Социалдемократически съюз на Македония и Демократичен съюз за интеграция -- се срещнаха в сряда (13 декември), за да обсъдят основни въпроси от дневния ред на реформите в страната. Специалният пратеник на ЕС в Скопие Ърван Фуере и американският посланик Джилиън Милованович също присъстваха на срещата. Основна тема на разговорите бе предложението на ВМРО-ДПМНЕ за конституционни промени, целящи преструктуриране на образователната система, както и изменения в парламентарния правилник, за които партиите се съгласиха, че трябва да бъдат резултат от политически консенсус. (Вечер - 14/12/06; Макфакс, А1 ТВ, Телма ТВ - 13/12/06)
