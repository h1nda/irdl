Няма напредък в преговорите за Косово, ръководени от ООН
					25/02/2007
					 
						ВИЕНА, Австрия -- Преговорите за плана на специалния пратеник на ООН Марти Ахтисаари за решаване на проблема със статута на Косово продължиха в петък (23 февруари), но не постигнаха напредък според съобщения след приключване на третия ден на преговорите между сръбските и косовските екипи във Виена. Преговорите ще бъдат възобновени в понеделник.
						В други новини от петък се съобщава, че Сръбската радикална партия (СРП), която контролира повечето места в сръбския парламент, е заявила, че ако Косово стане независимо, Сърбия ще преосмисли членството си в ООН. Заместник-лидерът на СРП Томислав Николич добави, че Сърбия трябва да прекрати усилията си за присъединяване към ЕС, ако Съюзът признае независимостта на Косово. (РТС - 25/02/07; Бета - 24/02/07; Б92, АП - 23/02/07)
