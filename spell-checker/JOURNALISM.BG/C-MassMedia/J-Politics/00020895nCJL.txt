Основните албански партии провеждат нови преговори в опит за излизане от кризата с избирателната реформа
					07/12/2006
					 
						ТИРАНА, Албания -- Основните политически партии започнаха нови опити за намиране на изход от кризата с избирателната реформа и изглаждане на различията преди общинските избори следващия месец, се казва в съобщения в местната преса от четвъртък (7 декември). Партиите започнаха преговори във вторник с цел да решат продължителните спорове по изготвянето на избирателните списъци и състава на местните избирателни комисии. 
						Други новини -- Присъствието на ОССЕ в Тирана заяви в сряда, че е сключило споразумение с албанската Агенция за реституиране на имоти и обезщетяване, според което ОССЕ ще съдейства за изготвянето на електронна национална база данни на заявленията за реституция и обезщетения за имоти след 1993 г. Чешката република ще предостави 40 000 евро за финансирането на проекта. (Албейниън Нюз - 07/12/06; Уеб сайт на ОССЕ - 06/12/06)
