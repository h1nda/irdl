Президентът и министър-председателят на Македония, които са в хладни отношения, се споразумяха да се срещнат, за да обсъдят важни въпроси
					18/09/2007
					 
						СКОПИЕ, Македония -- В понеделник (17 септември) президентът Бранко Цървенковски представи редица компромисни предложения, имащи за цел преодоляване на различията, които блокират политическия диалог от месеци. Цървенковски заяви, че е готов да обсъди тези въпроси с министър-председателя Никола Груевски, който му е изпратил писмо с покана за работна среща за обсъждане на "въпроси от национален интерес". Сред тези въпроси са попълването на някои вакантни постове на посланици и места в Съдебния съвет на страната, оценка на състоянието на сигурността в Македония и подходът към спора за името със съседна Гърция. 
						"Аз приемам тази покана с удоволствие и призовавам министър-председателя да разгледа тези предложения и публично да обяви своето мнение по тях. Колкото по-скоро осъществим тази среща, толкова по-добре", каза Цървенковски. Отношенията между двамата са хладни от известно време насам. (Макфакс, A1, Дневник - 17/09/07)
