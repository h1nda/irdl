Парламентът на БиХ завърши формирането на новия кабинет
05/02/2003
 
САРАЕВО, Босна и Херцеговина (БиХ) -- Камарата на представителите в БиХ одобри кандидатурата на Слободан Ковач за министър на правосъдието и на Нико Грубешич за негов заместник на сесията си във вторник (4 февруари). С това приключи формирането на новото правителството, почти четири месеца след провеждането на общите избори в страната. Очаква се първите важни задачи пред новия кабинет да бъдат въвеждането на данък добавена стойност на държавно ниво и създаването на единна митническа служба. (ФЕНА, АФП - 04/02/03)
