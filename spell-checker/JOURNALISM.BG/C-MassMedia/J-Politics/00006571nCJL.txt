Българският парламент назначи нов директор на БТА
11/04/2003
 
СОФИЯ, България -- В четвъртък (10 април) парламентът назначи Максим Минчев за генерален директор на българската осведомителна агенция БТА. Неговият предшественик Стоян Чешмеджиев бе освободен миналия месец поради протести на работещите в агенцията журналисти.
В други новини, в петък започна двудневното посещение на 20-членна делегация от американския Съвет за външни отношения. Представителите на неправителствената организация ще се срещнат с членове на парламента и ще обсъдят усилията за присъединяване към НАТО и възможностите за инвестиране в страната. (Дневник, Труд, 24 часа, Сега - 11/04/03; БТА - 10/04/03)
