Тадич ще подпише споразумение за статута на американските войски в Сърбия
					04/09/2006
					 
						БЕЛГРАД, Сърбия -- По времена посещението си тази седмица в Съединените щати сръбският президент Борис Тадич ще подпише споразумение, с което ще се легализира статута на амеиканските войски в Сърбия. В четвъртък (7 септември) той и държавният секретар на САЩ Кондолиза Райс ще подпишат документ, който защитава американските военнослужещи от арести и съдебно преследване. Американските военни получиха правото да преминават през сръбска територия според Дейтънското мирно споразумение от 1995 г., което сложи край на конфликта в Босна и Херцеговина. Всички други страни от Югоизточна Европа вече са подписали споразумения с Вашингтон за законна защита на американски военнослужещи.
						Други новини -- Министърът на финансиите на Сърбия Младан Динкич е в Брюксел за срещи с високопоставени служители на ЕС в понеделник. В центъра на разговорите ще бъде осъществяването на т.н. "Пакет плюс", комплекс от мерки, целящи ускорявянето на процеса на интеграция в ЕС. Белград го оповести миналия месец в усилие да поднови преговорите по Споразумението за стабилизация и асоцииране със Съюза. (Файненшъл Таймс, РТС - 04/09/06; Танюг - 03/09/06)
