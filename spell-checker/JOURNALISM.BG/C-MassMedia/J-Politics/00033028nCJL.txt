Терористични групи поеха отговорност за бомбения атентат пред сградата на гръцкия парламент
					13/01/2010
					 
						АТИНА, Гърция -- В сряда (13 януари) левичарските групи „Конспирация на огнените ядра” и „Терористична партизанска група” поеха отговорността за бомбения атентат в неделя при сградата на парламента. Взривното устройство е било поставено в кофа за смет и пострадали няма. В изявление, публикувано в интернет, „Конспирация на огнените ядра” заявява, че нападението е било насочено срещу „добре охранявания храм на демокрацията”. „Терористична партизанска група” публикува отделно съобщение, с което поема отговорност за нападението. (ДПА, АНА-МПА - 13/01/10)
