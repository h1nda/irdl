Политическият диалог между Белград и Прищина се очаква да бъде възобновен тази седмица 
					26/09/2004
					 
						БЕЛГРАД, Сърбия-Черна гора -- Политическият диалог между Белград и Прищина се очаква да бъде възобновен тази седмица, когато представители на Сърбия и Косово ще се срещнат във Виена, се казва в заявления, публикувани в събота (25 септември). Разговорите ще бъдат проведени в рамките на консултативна среща на контактната група по Косово, която ще разгледа плановете за децентрализация на Косово. Белградските медии съобщават, че ако бъдат приети някои от предложенията на Сърбия, Белград може да поощри участието на косовските сърби в парламентарните избори в провинцията на 23 октомври. (Танюг, Бета, Б92 - 25/09/04)
