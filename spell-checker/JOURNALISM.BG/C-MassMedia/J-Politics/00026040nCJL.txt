Хърватската народна партия избира нов лидер
					06/04/2008
					 
						ЗАГРЕБ, Хърватия -- Хърватската народна партия (ХНП) ще избира своя нов лидер днес (6 април). Повече от 1500 делегати ще се съберат на 9-тия конгрес на партията, за да изберат между трима кандидати за поста - Радмир Качич, Антун Капралевич и Йосип Пошавац. Един от кандидатите ще смени Весна Пушич, която се оттегли от поста, след като бе лидер на партията в продължение на осем години, и номинира Радмир Качич за неин наследник. Качич, който е бивш председател на Централния комитет на партията, е подкрепян от комитета и е смятан за вероятен победител в днешния вот. (ХРТ, Вечерни Лист, Хина - 06/04/08)
