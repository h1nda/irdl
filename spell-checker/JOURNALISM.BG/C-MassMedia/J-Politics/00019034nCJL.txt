Бившият министър-председател на РС бе задържан в Сърбия
					25/06/2006
					 
						БЕЛГРАД, Сърбия -- Сръбските власти съобщиха, че са задържали бившия премиер на Република Сръбска (РС) Гойко Кликович на основание международна заповед за арест, издадена в Баня Лука. От сръбското Министерство на правосъдието съобщиха, че Белград ще екстрадира Кликович в Босна и Херцеговина, веднага щом бъде подадено искане за това от съответните власти там. На бившия премиер ще бъдат предявени обвинения в злоупотреба със служба и присвояване на средства от бюджета на РС. В други новини се съобщава, че главният заподозрян за убийството на сръбския премиер Зоран Джинджич през март 2003 г. е получил статут на защитен свидетел. Съдът в Белград, който гледа делото, съобщи, че Дежан Миленкович се е съгласил да даде повече показания, ако получи такъв статут. (Независне новине - 25/06/06; Политика, Данас - 24/06/06; Танюг - 23/06/06)
