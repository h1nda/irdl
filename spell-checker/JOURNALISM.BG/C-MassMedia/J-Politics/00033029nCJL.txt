Кандидатът за еврокомисар по разширяването обеща да продължи преговорите с Турция
					13/01/2010
					 
						БРЮКСЕЛ, Белгия -- Кандидатът за еврокомисар за разширяването на ЕС и политиката на добросъседство Щефан Фуле обеща във вторник (12 януари), че блокът ще продължи преговорите за присъединяването на Турция въпреки съпротивата на някои страни членки, включително Франция и Германия.
						„Възнамерявам да продължа преговорите за присъединяване с Турция. Те са най-добрият лост, който имаме, за да помогнем на Турция да се модернизира”, каза Фуле по време на изслушването за одобрение в Европейския парламент в Брюксел. Въпреки резервите във връзка със състоянието на правата на човека в Турция страната е постигнала „голям напредък”, подчерта Фуле и добави, че „много табута от миналото... сега се обсъждат открито в обществото." (ДПА, Ройтерс, АФП - 12/01/10)
