Македонската партия СДСМ ще номинира нов председател на избирателната комисия 
					01/03/2011
					 
						СКОПИЕ, Македония - Главната опозиционна СДСМ заяви в понеделник (28 февруари), че ще предложи заместник на председателя на Държавната избирателна комисия Александър Новаковски, който подаде оставка миналата седмица, но няма да се завърне в парламента, докато не бъдат изпълнени нейните искания. Председателят на парламента Трайко Веляновски каза, че заседанието за избор на нов ръководител на комисията ще се проведе на 15 март. Опозицията, водена от СДСМ, напусна парламента в края на януари в знак на протест срещу замразяването на банковите сметки на телевизия А1. (МИА, Сител, Канал 5 - 28/02/11)
