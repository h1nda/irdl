Председателят на албанския парламент Топали поиска от ЕС безвизови пътувания и помощи
					14/01/2010
					 
						БРЮКСЕЛ, Белгия -- В сряда (13 януари) председателят на парламента Йозефина Топали поиска от представители на ЕС да премахнат визовите бариери за албански граждани и да предоставят помощ на засегнатата от наводненията северозападна област Шкодра. Топали беше в Брюксел за среща с ръководителя на делегацията на Европейския парламент за връзките с Албания, Босна и Херцеговина, Сърбия, Черна гора и Косово, за да обсъди процеса на интеграция в ЕС и либерализирането на визовия режим, което се очаква да стане скоро. (Шкип, Газета Шкиптаре - 14/01/10; Топ Ченъл, Алсат - 13/01/10)
