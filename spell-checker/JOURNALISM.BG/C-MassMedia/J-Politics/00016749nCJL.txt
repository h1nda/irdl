Промяна в конституцията намалява правомощията на президента на Македония по отношение на назначенията в съдебната система
		27/11/2005
		 
			СКОПИЕ, Македония -- В петък (25 ноември) македонският парламент прие поправка в конституцията, която намалява правомощията на президента по отношение на назначения на висши постове в съдебната система. Поправката е част от законодателен пакет, с който се цели преструктуриране на националната съдебна система и приближаването на Македония до евроатлантическата интеграция. Според поправката, държавният глава е оторизиран да представи кандидатурита на законодателното събрание, но няма право самостоятелно да назначава в републиканския съдебен съвет. Според друга поправка, приета в петък, главният прокурор на страната ще се номинира от правителството, но кандидатурата му ще бъде гласувана в парламента. (Дневник, Вечер, Утрински вестник - 26/11/05)
