Венецианската комисия разкритикува лустрационния закон на Албания
					16/10/2009
					 
						ТИРАНА, Албания -- Венецианската комисия на Съвета на Европа смята, че спорният Закон за лустрацията, приет от парламента миналата година, нарушава албанската конституция, съобщиха медиите в Тирана в четвъртък (15 октомври). Така нареченият закон "чисти ръце" забранява заемането на държавна служба от всеки, който е работил за тайните служби от комунистическата епоха. Той беше приет през декември 2008 г. въпреки яростните критики на опозицията и международни организации. Венецианската комисия е консултативния орган на Съвета на Европа по конституционните въпроси. (Шекули, Топ Нюз, Клан, Алсат, Нюз 24 - 15/10/09)
