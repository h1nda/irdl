Не е постигнато споразумение за състава на правителството на Сърбия-Черна гора
11/03/2003
 
БЕЛГРАД, Сърбия-Черна гора -- Управляващата коалиция в Сърбия-Черна гора не постигна в понеделник (10 март) споразумение за състава на федералното правителство. Коалицията "За европейска Черна гора" и Демократичната опозиция на Сърбия трябваше да разпределят министерските кресла. В четвъртък парламентът отново ще обсъжда кабинета.
Също в понеделник, председателят на парламента и временно изпълняващ длъжността президент на Черна гора Филип Вуянович съобщи, че президентските избори в републиката ще се проведат на 11 май. Кандидатите трябва да се регистрират до 21 април. Вуянович вероятно ще участва отново, защото спечели повечето гласове при двата предишни опита. (Б92, Танюг, ФоНет, БиБиСи - 10/03/03)
