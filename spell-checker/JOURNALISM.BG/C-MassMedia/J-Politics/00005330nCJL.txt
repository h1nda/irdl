Хърватска и Словения започват преговори за търговско сътрудничество
09/12/2002
 
ЗАГРЕБ, Хърватска -- Съвместната хърватско-словенска комисия за икономическо сътрудничество започва шестия кръг от преговорите си в словенския езерен курорт Блед в понеделник (9 декември). Според хърватското Министерство на икономиката, преговорите ще се фокусират върху проблемите на търговията и инвестициите. Друга съвместна комисия ще се срещне във вторник, за да направи оценка на изпълнението на двустранното споразумение за свободна търговия. Словения е третият по големина търговски партньор на Хърватска и седма в списъка на чуждестранните инвеститори. (Вестник - 09/12/02; ХИНА - 08/12/02)
