Румънски съд се произнесе срещу Бок във връзка със закона за образованието 
					04/11/2010
					 
						БУКУРЕЩ, Румъния -- В сряда (3 ноември) Конституционният съд реши, че има правен конфликт между правителството и парламента във връзка с приемането на закона за образованието, поради което парламентът трябва да обсъди и приеме закона. Решението идва, след като миналата седмица министър-председателят Емил Бок настоя вместо това да бъде започната процедура по отчетност, което би позволило на кабинета да приеме закона за образованието без обсъждане и гласуване в парламента и въпреки факта, че законът вече беше в Сената за обсъждане. Тази маневра накара Мирча Джоана, член на опозиционната Социалдемократическа партия и председател на Сената, да го оспори пред Конституционния съд. Освен това опозицията внесе ново искане за вот на недоверие срещу кабинета във връзка с въпроса. (Адевърул, Евениментул Зилеи, Ромъния Либера, Котидианул, Гъндул - 03/11/10)
