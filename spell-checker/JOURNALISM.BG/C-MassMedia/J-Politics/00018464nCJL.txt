Албанска комисия предложи дати за местните избори
					04/05/2006
					 
						ТИРАНА, Албания -- Централната избирателна комисия (ЦИК) на страната предложи в сряда (3 май) следващите местни избори да се проведат между 20 декември и 20 януари. Изпълняващият длъжността председател на ЦИК Клемент Згури каза, че предложението е представено на президента Алфред Мойсиу, който по закон трябва да определи точната дата. Згури призова основните партии да прекратят споровете и да ускорят реализирането на избирателните реформи в съответствие с международните препоръки. (Албейниън Нюз - 04/05/06)
