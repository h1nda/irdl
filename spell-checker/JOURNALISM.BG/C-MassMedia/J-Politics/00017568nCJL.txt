НАТО похвали избора на Сейдиу за президент на Косово
					13/02/2006
					 
						БРЮКСЕЛ, Белгия -- В петък (10 февруари) НАТО похвали избора на Фатмир Сейдиу за президент на Косово, определяйки го като лидер, притежаващ необходимите качества за предстоящите преговори за окончателния статут на провинцията. Преговорите между Прищина и Белград с посредничеството на ООН трябва да започнат във Виена следващата седмица. 
						Други новини -- Единодушното становище на шестстранната Контактна група за Косово е, че решението за статута на провинцията трябва да бъде резултат от диалог и компромис, заявиха пред осведомителната агенция "Бета" представители на групата в неделя и добавиха, че отстъпки са нужни и от двете страни. (Бета - 13/02/06; РТС - 12/02/06; Танюг - 11/02/06; Ройтерс, АФП - 10/02/06)
