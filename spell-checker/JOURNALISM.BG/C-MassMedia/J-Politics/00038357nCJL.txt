Албания и Сърбия подписаха споразумение за реадмисия
					01/05/2011
					 
						ТИРАНА, Aлбания -- Министърът на вътрешните работи Буяр Нишани и сръбският му колега Ивица Дачич, който е на посещение в Албания, подписаха споразумение за реадмисия в петък (29 април). След церемонията по подписването Дачич каза, че то представлява още една стъпка в активизиране на двустранното сътрудничество в областта на сигурността. Документът бе подписан в рамките на форума на Регионалната инициатива за миграция, убежище и бежанци (РИМУБ) в Дърес. Сърбия пое председателството на инициятивата от Албания. В РИМУБ, която бе създадена през 2003 г., участват Черна гора, Албания, Босна и Херцеговина, Сърбия и Хърватия. (Taнюг, Б92, РТС - 29/04/11)
