Турският президент Абдула Гюл направи обръщение към зимната сесия на ПАСЕ 
					26/01/2011
					 
						СТРАСБУРГ, Франция -- Във вторник (25 януари) турският президент Абдула Гюл заяви пред участниците в зимната сесия на Парламентарната асамблея на Съвета на Европа (ПАСЕ), че Турция никога няма да приеме обвиненията, че е извършила геноцид. „Ако ние продължим да живеем с миналото, никой в Европа няма да бъде в състояние да погледне другите в лицето. Това, което трябва да направим, е заедно да погледнем в бъдещето”, каза Гюл. Той подчерта, че реформите в неговата страна имат за цел укрепване на демократичните и правни стандарти, но призна, че предстои още работа. Той каза, че Анкара прави всичко възможно да предотврати незаконната миграция към Европа, и обсъди религиозните свободи, както и усилията за предоставяне на повече права на кюрдското малцинство. (Заман - 26/01/11; АПА - 25/01/11)
