Косовският парламент ще обсъди предстоящия диалог със Сърбия
					07/03/2011
					 
						ПРИЩИНА, Косово -- Очаква се в понеделник (7 март) парламентът да изрази позиция по предстоящия диалог между Белград и Прищина. Правителството е предложило проекторезолюция за узаконяване на техническите преговори със Сърбия. Някои опозиционни партии обаче искат да забавят преговорите, настоявайки, че Косово не трябва да действа прибързано, при положение че според тях има много по-спешни задачи, които се нуждаят от внимание. Очаква се движението "Ветевендосе" да внесе резолюция, с която депутатите да бъдат призовани да накарат правителството да прекрати преговорите, само ден преди първата среща между делегациите на Белград и Прищина в Брюксел. (Коха Диторе, Косова Сот, Зъри - 07/03/11)
