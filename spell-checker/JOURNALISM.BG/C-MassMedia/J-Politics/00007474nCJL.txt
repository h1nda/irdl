Гюл: Ентусиазмът за членство в ЕС може да спадне, ако преговорите не започнат през 2004 година
30/06/2003
 
АНКАРА, Турция -- Външният министър Абдулах Гюл предупреди в неделя (29 юни), че ако ЕС не започне преговори за присъединяване с Турция до края на 2004 година, страната му ще изгуби ентусиазма си за интеграция. В телевизионно интервю Гюл заяви, че отлагането на началото на преговорите може да повлияе и върху ентусиазма сред държавите-членки на ЕС.
Други новини: турската полиция арестува 51 души в неделя по време на три отделни демонстрации срещу националната система от затвори с повишена сигурност. 18 души бяха задържани в Самсун, а други 23 в Антакия. Още десет протестиращи бяха арестувани по време на демонстрация пред резиденцията на премиера Реджеп Тайип Ердоган. (Анадолска агенция, АФП, ТРТ 2 - 29/06/03)
