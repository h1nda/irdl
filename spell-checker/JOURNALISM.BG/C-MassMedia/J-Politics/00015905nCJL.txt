Според социологическо проучване управляващият съюз в Румъния все още е най-популярната политическа сила 
					12/09/2005
					 
						БУКУРЕЩ, Румъния -- Социологическо проучване, проведено от агенция ИНСОМАР, установи, че управляващият съюз на Националлиберална партия (НЛП) и Демократическата партия (ДП) запазва челното си място сред румънските политически сили. Според резултатите, публикувани в неделя (11 септември), съюзът между НЛП и ДП би получил 49,1 % от подкрепата на гласоподавателите, ако следващите парламентарни избори се проведат след една седмица. Основната опозиционна Социалдемократическа партия би получила 28,8 %, националистическата партия "Велика Румъния" е трета с 10,8 %, а етническата унгарска партия ДСУР е четвърта с 5,9 %. Тридесет и два процента от участниците в проучването са посочили, че не са сигурни за кого биха гласували. (Ромпрес, Найн о'клок - 12/09/05)
