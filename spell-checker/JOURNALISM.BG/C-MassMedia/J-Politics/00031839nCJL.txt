Албанската СП изгуби един от депутатите си, който създава нова партия
					01/10/2009
					 
						ТИРАНА, Албания -- Депутат от парламентарната левица напусна редиците на Социалистическата партия (СП) в сряда (30 септември), за да създаде нова политическа формация - Партия на справедливостта и единството. Шпетим Идризи е вече втори мандат в парламента и ще обедини силите си с Мухедин Тахири, висш функционер на Партията на справедливостта и интеграцията, която е партньор в управляващата коалиция. Идризи не каза дали ще се присъедини към управляващата коалиция, водена от Демократическата партия. (Би Би Си, Шекули, Ора Нюз, Алсат - 30/09/09)
