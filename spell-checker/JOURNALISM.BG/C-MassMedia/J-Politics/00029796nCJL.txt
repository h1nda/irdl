РНП заяви, че местните избори в неделя са променили политическия пейзаж в Турция
					01/04/2009
					 
						АНКАРА, Турция -- Резултатите от местните избори в неделя показаха "фундаментални промени" в турската политика, заяви във вторник (31 март) Дениз Байкал, лидер на основната опозиционна Републиканска народна партия (РНП). Той каза, че пропукването в доминиращата позиция на управляващата Партия на справедливостта и развитието (ПСР) разкриват значително намаляване на нейната популярност. "Политиката ще бъде различна след тези избори", каза Байкал на пресконференция. На изборите в неделя ПСР си осигури 38,76 % от подадените гласове за провинциалните съвети, което е намаление от почти осем процентни пункта на нейните резултати от общите избори през 2007 г.
						Други новини от вторник -- Двама души загинаха и 13 бяха ранени при сблъсъци между поддръжници на двама кандидати опоненти във връзка с резултатите от изборите в източната провинция Ерзурум. Местните власти засилиха мерките за сигурност, за да се предотвратят други прояви на насилие. Като цяло свързаното с изборите насилие отне живота на 13 души.
						Междувременно във вторник в Брюксел еврокомисарят по разширяването Оли Рен разкритикува нарушенията на свободата на пресата в Турция. Медиини репортажи посочват, че той се е позовал на случай, в който е замесена медийната група "Доган Яйън, чиито банкови сметки правителството неотдавна замрази по обвинения в данъчни нарушения. Медийната група е известна с публикациите си на критични материали за ПСР и политиката на правителството. (Анадолска информационна агенция, Хюриет, НТВ, Информационна агенция Доган, Ройтерс, Заман - 31/03/09)
