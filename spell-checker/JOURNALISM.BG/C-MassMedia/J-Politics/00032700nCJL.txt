Хърватският парламент ще проведе дебат по предложението за вот на недоверие срещу Калмета
					11/12/2009
					 
						ЗАГРЕБ, Хърватия -- Парламентът започна в петък (11 декември) обсъждането на предложението за вот на недоверие срещу министъра на транспорта и инфраструктурата Божидар Калмета по искане на основната опозиционна Социалдемократическа партия (СДП). Предложението бе внесено скоро след арестуването миналия месец на няколко високопоставени представители на фирма "Хърватски магистрали", най-големия оператор на автомагистрали в страната, по подозрения в измама. СДП настоява, че Калмета също трябва да понесе отговорност за всяка доказана злоупотреба. Калмета отрича всички обвинения и отказва да се оттегли от поста си. По-големият партньор в управляващата коалиция, Хърватският демократичен съюз, подкрепя тази позиция. (ХРТ - 11/12/09; ХИНА, Нова ТВ, Явно - 10/12/09)
