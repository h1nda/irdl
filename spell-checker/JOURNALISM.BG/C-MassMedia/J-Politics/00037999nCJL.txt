Македонският премиер Груевски предложи дата за предсрочните избори 
					31/03/2011
					 
						СКОПИЕ, Македония -- Министър-председателят Никола Груевски съобщи в сряда (30 март), че неговата управляваща партия ВМРО-ДПМНЕ ще предложи 5 юни за дата на предсрочните избори. Решението бе обявено, след като лидерът на опозиционната СДСМ Бранко Цървенковски съобщи по-рано, че партията се отказва от всички поставени искания и ще участва в изборите. Неговата партия обаче ще продължи да бойкотира работата на парламента. На депутатите все още им предстои да изберат председател на Държавната избирателна комисия и да одобрят промените в изборния кодекс, преди парламентът да бъде разпуснат. (МИА, A1, Канал 5, Сител, Алсат M - 30/03/11)
