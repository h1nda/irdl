Косово: ЮЛЕКС не може да подписва споразумения 
					18/08/2009
					 
						ПРИЩИНА, Косово -- Никой не може да подписва международни споразумения от името на косовските институции, изтъкнаха от канцеларията на президента Фатмир Сейдиу в понеделник (17 август) в отговор на новината, че ще бъде подписано споразумение между ЮЛЕКС и Сърбия. ЮЛЕКС съобщи, че може да подпише протокол за полицейско сътрудничество със Сърбия на базата на изпълнителните правомощия на мисията. "Това е част от нашия мандат, макар че същността му е да наблюдаваме и консултираме косовските институции в областта на правосъдието, работата на полицията и митниците," каза говорителят на ЮЛЕКС Кристоф Ламфалюси. (Зери, Коха Диторе, Лайм, Косова Сот - 18/08/09)
