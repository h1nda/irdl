Премиерът на Албания Бериша защити политиката за внос на отпадъци
					22/10/2010
					 
						ТИРАНА, Aлбания -- Министър-председателят Сали Бериша защитава спорното ново решение на правителството да внася отпадъци от страните членки на ЕС за преработка и рециклиране. От дълъг списък от 166 предложени продукти правителството е приело за внос само 55, заяви Бериша на заседание на кабинета в четвъртък (21 октомври). Природозащитници и членове на опозицията призоваха за анулиране на решението за внос на отпадъци. Но Бериша казва, че европейската интеграция на Албания изисква закон за отпадъците и той е призовал всички партии да участват в процеса. 
						Министърът на околната среда Фатмир Медиу каза, че нито една от катeгориите отпадъци не се смята за опасна, след критики от страна на опозицията, че тази политика отваря врата за внос и на токсични отпадъци. (Шекули, Болкън Уеб, Toп Ченъл, Toп Нюз - 21/10/10)
