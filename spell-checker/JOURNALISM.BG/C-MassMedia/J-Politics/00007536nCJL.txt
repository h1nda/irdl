Македонският президент заяви намерението си да проведе до една година реформите в отбраната и сигурността
06/07/2003
 
СКОПИЕ, Македония -- Президентът Борис Трайковски заяви в петък (4 юли), че ще проведе реформите в областта на отбраната и сигурността в следващите 12 месеца. В словото си на среща по въпросите на граничната сигурност той представи проект за прехвърляне на отговорностите по граничния контрол от армията на министерството на вътрешните работи.
Също в петък Трайковски изпрати писмо до шефа по въпросите на външната политика и сигурността на ЕС Хавиер Солана с молба за продължаване на мандата на умиротворителната мисия на ЕС в Македония до края на годината. По план мисията трябва да приключи през октомври.
В други новини, главната опозиционна партия ВМРО-ДПМНЕ настоява за прозрачност в изготвянето на новия закон за териториалното деление. ВМРО-ДПМНЕ счита, че е необходим обществен дебат, за да се избегне напрежението. (MИA - 05/07/03; MИA - 04/07/03)
