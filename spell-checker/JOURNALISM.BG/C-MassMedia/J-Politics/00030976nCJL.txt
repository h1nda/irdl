Българските десни партии отказаха да подпишат меморандум с ГЕРБ
					19/07/2009
					 
						СОФИЯ, България -- Дясноцентристката "Синя коалиция" и консервативната "Ред, законност и справедливост" (РЗС) отказаха в петък (17 юли) да подпишат меморандум за подкрепа на правителство на малцинството, сформирано от Граждани за европейско развитие на България (ГЕРБ). Лидерите на "Синята коалиция" заявиха, че партията няма да се присъедини към предложеното политическо партньорство, тъй като не й е представена никаква конкретна програма. Тя обаче ще подкрепи новото правителство, когато съставът му се подложи на гласуване в парламента, най-вероятно на 27 юли, казаха официални представители на партията. Другата дясна партия РЗС заяви, че няма да подпише документа, защото нейният партньор в ЕС, Групата на европейските консерватори и реформисти (ГЕКР) е против участието на ултранационалистическата партия "Атака" в споразумението. Предложеният меморандум бе предназначен да подтърди единството и консолидацията на мнозинството, както и на подкреппата на десните партии за бъдещия кабинет и приемането на поправки в конституцията. (Дарик, бТВ, Нова ТВ, БТА, Агенция "София нюз", Meдиапул, БНН, София Ехо - 17/07/09)
