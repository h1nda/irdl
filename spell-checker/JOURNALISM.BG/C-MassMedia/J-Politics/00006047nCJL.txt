Сръбският парламент напредва към новата конституция
20/02/2003
 
БЕЛГРАД, Сърбия-Черна гора -- Сръбският парламент официално започва процеса по приемането на нова конституция. В сряда (19 февруари) депутатите обсъдиха предложението за създаване на комисия, която да преработи конституцията. Гласуването за създаването й се очаква следващата седмица. Комисията ще се състои от 25 души - членове на правителството, парламента и съдебната система.
В други новини от сряда, сръбското правителство и Американската агенция за международно развитие (USAID) откриха нов уебсайт, който да хвърли повече светлина върху дейността на парламента чрез предоставянето на повече информация на обществеността. (Б92, БиБиСи, Танюг, ФоНет - 19/02/03)
