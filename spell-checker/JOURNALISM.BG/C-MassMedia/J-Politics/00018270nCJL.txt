Американски посланик заяви, че проблемът с македоно-косовската граница трябва да бъде решен в рамките на споразумението за бъдещия статут на провинцията
					17/04/2006
					 
						СКОПИЕ, Македония -- Американският посланик в Македония Джилиън Милованович заяви в интервю за медиите, че проблемът с определянето на македонската северна граница с Косово трябва да бъде решен в рамките на бъдещото споразумение за окончателния статут на провинцията. В интервю за местното списание "Македония в Европа" Милованович подчерта, че въпросът с границата трябва да бъде окончателно решен независимо от изхода на преговорите за статута на Косово. Тя подчерта и значението на парламентарните избори, предстоящи по-късно тази година, за стремежите на Македония за членство в НАТО И ЕС. (Макфакс - 16/04/06)
