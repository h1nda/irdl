Албанската управляваща Социалистическа партия се разцепи 
					07/09/2004
					 
						ТИРАНА, Албания -- Управляващата социалистическа партия се разцепи на две, когато бившият премиер Илир Мета обяви в понеделник (6 септември), че той и най-малко десетима други законодатели са образували нова партия, Социалистическо движение за интеграция. Според него тяхната мисия е да осигурят интеграцията на Албания в ЕС и НАТО. Разцеплението оставя управляващата паритя без мнозинство в парламента. 
						Също в понеделник парламентът одобри декларация, в която се осъжда насилието, последвало квалификациония мач за световното първенство по футбол между националните отбори на Гърция и Албания в събота вечерта. Албания спечели мача в Атина. При последвалите сблъсъци между фенове един албанец бе убит и седем други ранени, шестима от които албанци. Гръцкото правителство също така осъди насилието. (АФП, АТА - 06/09/04)
