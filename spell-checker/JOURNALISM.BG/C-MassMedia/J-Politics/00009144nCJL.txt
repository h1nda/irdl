Министър-председателите на Ирландия и България обсъждат интеграцията в ЕС
21/11/2003
 
СОФИЯ, България -- Премиерът Симеон Сакскобургготски се срещна в четвъртък (20 ноември) с ирландския си колега Бърти Ахърн за да обсъди интеграцията в ЕС. Ирландия ще поеме ротационното председателство на ЕС след по-малко от шест седмици. Ахърн и български официални лица обсъдиха и възможностите за засилване на двустранните икономически връзки, в частност в туристическия сектор.
Също в четвъртък делегация на унгарския парламент посети София и сключи редица споразумения в областта на икономиката, туризма, регионалното сътрудничество и научния обмен. (Труд, 24 часа - 21/11/03; БНT, БTA, БНР - 20/11/03)
