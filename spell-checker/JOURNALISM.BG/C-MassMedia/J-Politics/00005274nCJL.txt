Хърватска очаква бърз старт на преговорите за присъединяване към ЕС
03/12/2002
 
ВИЕНА, Австрия -- По време на семинар в понеделник (2 декември), хърватският министър за интеграция с ЕС Невен Мимица съобщи, че Загреб ще се опита да представи официална кандидатура за членство в ЕС възможно най-скоро. Той помоли настойчиво членовете на ЕС да ускорят ратифицирането на Споразумението за стабилизация и асоцииране с Хърватска, което ще проправи път за бързия старт на преговорите. Хърватското правителство очаква да постигне статута на официален кандидат за ЕС през първата половина на следващата година и след това заедно с България и Румъния да участва в следващата вълна на присъединяване през 2007 г. (Вечерни лист, Ютарни лист - 03/12/02; ХИНА - 02/12/02)
