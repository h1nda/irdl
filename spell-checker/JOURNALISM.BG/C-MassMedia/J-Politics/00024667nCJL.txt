Кандидатите за президент на РС започнаха предизборните си кампании
					26/11/2007
					 
						БАНЯ ЛУКА, Босна и Херцеговина (БиХ) -- Петнадесетдневната кампания преди президентските избори в Република Сръбска (РС) официално започна в събота (24 ноември). Гласоподавателите ще избират наследник на Милан Йелич, който почина от инфаркт в края на септември. Изборите са насрочени за 9-и декември. Деветима кандидати, подкрепяни от партии и един независим се състезават за поста. Водещи в надпреварата са председателят на Академията на науките на РС Райко Кузманович от управляващия Съюз на независимите социалдемократи, депутатът Огниен Тадич от основната опозиционна Сръбска демократическа партия и бившият премиер на РС и външен министър на БиХ Младен Иванич от Партията за демократичен прогрес. (Независне Новине - 25/11/07; Фена, РТРС, НТВА Хаят - 24/11/07)
