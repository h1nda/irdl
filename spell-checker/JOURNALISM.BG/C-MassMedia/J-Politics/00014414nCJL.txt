Според Кречмер датата на началото на турските преговори с ЕС ще бъде историческо събитие 
					02/05/2005
					 
						ИЗМИР, Турция -- Ръководителят на делегацията на Европейската комисия в Турция Ханс-Йорг Кречмер заяви в събота (30 април), че началната дата за предприсъединителни преговори с Турция ще бъде историческо събитие. Той обаче допълни, че началото на преговорите не означава автоматично влизане в ЕС, предупреждавайки, че предстои дълъг и труден път на реформи. Той изрази увереност, че властите ще преодолеят някои трудности и ще пресрещнат тези предизвикателства.
						Други новини: група, наричаща се Ястреби за освобождение на Кюрдистан, за която се смята, че поддържа тесни връзки със забранената Кюрдска работническа партия, пое в неделя отговорността за бомбен атентат в курорта Кушадасъ, причинил смъртта на един полицай и наранил четирима други. Полицейските служители са проучвали подозрителен пакет, оставен в подножието на паметник, когато се е произвела експлозията. (Анадолска агенция - 02/05/05; Ройтърс - 01/05/05)
