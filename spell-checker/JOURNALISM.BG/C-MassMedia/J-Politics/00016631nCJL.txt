Македонският президент Цървенковски е на посещение в Албания
					16/11/2005
					 
						СКОПИЕ, Македония -- Президентът Бранко Цървенковски започна двудневно официално посещение в Албания в сряда (16 ноември). Той ще се срещне с колегата си Алфред Мойсиу, с премиера Сали Бериша и с кмета на Тирана Еди Рама, който е и лидер на основната опозиционна Социалистическа партия. В рамките на посещението трябва да бъдат подписани няколко двустранни споразумения. (Макфакс - 16/11/05)
