Първа официална сбирка на "Алтернатива за българско възраждане" на българският президент Първанов 
					12/11/2010
					 
						СОФИЯ, България -- Президентът Георги Първанов постави в четвъртък (11 ноември) началото на своя очакван с интерес проект "Алтернатива за българско възраждане" (АБВ), за който той твърди, че не е нито гражданско движение, нито политическа партия. Съгласно конституцията президентът не може да има партийна принадлежност. Мнозинството от местните експерти обаче смятат, че след време АБВ ще се превърне в партия. Представители на Българската социалистическа партия (БСП), чийто член бе Първанов, присъстваха на събитието, но Първанов настоява, че неговата цел не е да разцепва бившата си партия. 
						Междувременно Волен Сидеров, лидер на националистическата партия "Атака", иска да започне процедура по импийчмънт срещу Първанов с аргумента, че учредяването на нова партия по време на заемане на държавния пост е нарушение на конституцията. Красимир Велчев, съпредседател на парламентарната група на управляващата партия ГЕРБ, каза, че партията му ще обсъди идеята следващата седмица. ГЕРБ се опита да отстрани президента с процедура по импийчмънт по-рано през годината, но не събра необходимата подкрепа от две трети в парламента. (бТВ, Дарик, Дневник, Фокус - 11/11/10)
