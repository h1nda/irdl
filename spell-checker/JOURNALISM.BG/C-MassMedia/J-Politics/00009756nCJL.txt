Според представител на ООН политическата нестабилност подкопава доверието към Сърбия
08/02/2004
 
БЕЛГРАД, Сърбия-Черна Гора -- Франсис О Донъл, ръководител на представителството на ООН в Белград, заяви в петък (6 февруари), че политическата нестабилност нанася вреда на международното доверие към Сърбия и отношенията й с ООН и международната общност като цяло. Той отбеляза, че една от институциите на ООН е прекратила дейността си в републиката, тъй като правителството не е било в състояние да подпише споразумение за 15 млн. долара. "Ако стагнацията продължи, целият план на системата на ООН за оказване на помощ за развитие през следващите пет години ще бъде засегнат", каза О Донъл в заявление. Той по-нататък предупреждава реформаторския лагер да не създава съюз със социалистическата партия на Слободан Милошевич. (AФП - 06/02/04)
