Част от Сръбската листа за Косово реши да влезе в парламента 
					08/07/2005
					 
						МИТРОВИЦА, Косово, Сърбия и Черна гора -- Няколко политици от Сръбската листа за Косово решиха да заемат местата си в парламента, макар че в рамките на коалицията не бе постигнато споразумение по този въпрос. Местен представител на косовските сърби, Оливер Иванович, предупреди, че подобен сценарий ще доведе до края на общата листа. Международната общност призовава косовските сърби да защитават интересите си, като спрат да бойкотират парламента. Сръбското правителство обаче все още подкрепя бойкота.
						Други новини -- Хърватският президент Стипе Месич посети в четвъртък Прищина като част от тридневното си посещение в Сърбия и Черна гора. След като се срещна с представители на ЮНМИК и на местните институции, Месич каза, че въпросът за статута трябва да се реши чрез преки преговори между Прищина и Белград със съдействието на международната общност. (Политика, Мина, Вечерни лист - 08/07/05; ХИНА, Б92, KosovaLive - 07/07/05; Би Би Си - 06/07/05)
