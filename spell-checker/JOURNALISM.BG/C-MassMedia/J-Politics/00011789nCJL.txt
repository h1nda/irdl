Френският президент се изказа в подкрепа на турската кандидатура за членство в ЕС
					29/08/2004
					 
						ПАРИЖ, Франция – Президентът Жак Ширак се изказа в подкрепа на турската кандидатура за членство в ЕС по време на среща с френските посланици в петък (27 август). Подчертавайки, че тръгването по един и същи път ще бъде от полза както за Турция, така и за ЕС, той добави, че не трябва да се прибързва с присъединяването на Турция към съюза.
						В други новини, иракският премиер Ияд Алави отмени плановете си за посещение в Турция, насрочено за началото на септември, изтъквайки като причина “заетостта си”. Според турски дипломатически източници посещението може да бъде проведено през октомври. (Търкс.ЮЕс - 28/08/04; НТВ - 27/08/04)
