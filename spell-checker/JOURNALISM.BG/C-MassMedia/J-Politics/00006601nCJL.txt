Президентът на РС закрива агенцията за военно контраразузнаване
15/04/2003
 
БАНЯ ЛУКА, Босна и Херцеговина (БиХ) -- В понеделник (14 април) президентът на Република Сръбска нареди да бъде закрита службата за военно разузнаване на административната единица, в резултат на разкритията за шпионаж над СФОР и представители на международната общност. Президентът Драган Чавич заповяда да се извърши пълна реорганизация на 410-та военна разузнавателна част в рамките на два месеца. Той обеща военен съд за някои от офицерите. Чавич заяви, че мярката е в знак на желанието на правителството да предотврати дейности, които нарушават Дейтънските мирни споразумения. Той добави, че Централното командване на армията на РС ще бъде натоварено със създаването на нова разузнавателна част, която да съответства на наредбите на СФОР. (Източници на СВП - 15/04/03; AП, AФП, РТРС, ПБС БиХ - 14/04/03)
