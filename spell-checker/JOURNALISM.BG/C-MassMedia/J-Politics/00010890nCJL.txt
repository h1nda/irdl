Мисията на ОССЕ и Сърбия подписаха споразумение за съдебната реформа
23/05/2004
 
БЕЛГРАД, Сърбия-Черна гора -- Мисията на ОССЕ в Сърбия-Черна гора и сръбското министерство на правосъдието подписаха в петък (21 май) споразумение за стратегическо партньорство в провеждането на демократични реформи в сръбската съдебна система. Споразумението предвижда ОССЕ да окаже техническа помощ и да консултира министерството на правосъдието при подготовката и провеждането на законодателните реформи, целящи засилване на борбата срещу организираната престъпност. (Пресбюлетин на ОССЕ, Танюг - 21/05/04)
