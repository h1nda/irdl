Главната опозиционна партия в Хърватия обявява новата си предизборна платформа 
		09/09/2005
		 
			ЗАГРЕБ, Хърватия -- Главната опозиционна партия, Социалдемократическата партия(СДП), представи новата си предизборна платформа в четвъртък (8 септември). Лидерът на СДП Ивица Ракан заяви, че целите на платформата са ускоряване на икономическото развитие, ефективна политика по отношение на заетостта, реформа в публичната администрация, ефективна съдебна система и подобряване на обществения ред и сигурността. Според Ракан качеството на живота в Хърватия се е влошило през последните две години, като той обвини за това непоследователната, според него, икономическа политика на кабинета и забавянето на решаващи реформи. Ракан отхвърли спекулации в медиите, че СДП се опитва да предизвика предсрочни избори. (Вечерни Лист, Весник - 09/09/05)
