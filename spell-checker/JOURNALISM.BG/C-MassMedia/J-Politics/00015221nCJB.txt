Според директорката на Центъра за хуманитарни закони Кандич, сърбите все още не са осъзнали наследството от войната
					11/07/2005
					Една от най-спорните фигури в Сърбия Наташа Кандич е поела мисията да документира истината, която много хора предпочитат да не знаят. По време на конфликта през 1999 г. в Косово тя лично предприе пътуване в провинцията, събирайки доказателства, които по-късно бяха използвани в съдебните процеси срещу военнопрестъпниците. Неотдавна тя огласи видео материала, показващ екзекуцията на невъоръжени бошняци-пленници от Сребеница. Нейната дейност предизвиква възхищението на активистите по човешки права, а така също обиди и заплахи от националистите и остатъците от режима на Милошевич. Неустрашима пред атаките, тя продължава да говори от името на жертвите на военните престъпления в една страна, където много политически, институционни и културни кръгове все още стоят на страната на престъпниците.
					От Елена Тусуп за Southeast European Times от Белград – 11/07/05
 
					 
						
[Архив]
						Говори се, че един виден комунистически лидер в бивша Югославия веднъж е викал: "Спрете Ройтерс!", когато осведомителната агенция е публикувала статия, от която властите не са били доволни. Десетилетия по-късно някои хора в Сърбия реагират по подобен начин на Наташа Кандич, директор на Центъра за хуманитарни закони в Белград. 
						Кандич основа Центъра през 1992 г. с цел защита на човешките права на всички граждани, независимо от етническия им произход, и на върховенството на закона. В времена, когато хората в бивша Югославия се избиваха и режимът на Милошевич управляваше в Белград, това бяха необикновени идеи. Даже и днес те се посрещат със съпротива. 
						Наричана е била "лунатик" и "зло" от нейните клеветници. Оплювали са я и са я заплашвали. Но тя продължава мисията си, която започна преди 15 години, като дава възможност на пострадалите да говорят и събира доказателства и показания за ползване в съдебните процеси срещу военнопрестъпниците. Нейните усилия са насочени не само срещу сръбските заподозрени, но и срещу всички, които са участвали в извършване на насилия по време на най-тежкия конфликт в Европа след Втората световна война. 
						Педесет и деветгодишната социоложка има заслугата за публикуването на видео касетата, показваща убийството на шестима заловени бошняци от Сребреница. Пред "SE Times" Кандич каза, че главната цел на пускането на касетата е била да се упражни натиск върху сръбската полиция да арестува "Скорпионите" - едно от паравоенните подразделения, извършили военни престъпления в Босна и Херцеговина, а също така и в Косово.
						Ефектът бе огромен. Още в нощта на излъчването на касетата от телевизионните станции властите арестуваха няколко бивши члена на "Скорпионите". 
						
Центърът за хуманитарни закони ще бъде трансформиран в Документационен център, който ще поддържа и актуализира голяма база данни с доказтелства, показания, документи от делата в Хага и други материали на неправителствени организации. [ЦХП]
						Един месец след това Кандич каза, че не е сигурна дали даже сега Сърбия е готова да "смели" това, което армията и полицията са извършили по време на балканските кофликти. 
						"Народът мисли, че нашата страна няма нищо общо с това въпреки, че на касетата се виждат полицейските знаци на хората, извършили убийствата. От друга страна, можете да видите, че всички институции държат една и съща линия - защитават държавните институции, но признават, че е имало отделни лица, които са извършили престъпления", каза Кандич. 
						Пускането на видео касетата бе предшествано от друг един фурор, свързан с Кандич. Ултранационалистичната Сръбска радикална партия я даде под съд за това, че тя публично е твърдяла, че Томислав Николич е изръшил военни престъпления в хърватското село Антин. 
						Тези нейни изказвания подтикнаха Демократическата партия на Сърбия (ДПС) на премиера Воислав Кощуница да се присъедини към радикалите и социалистите на Милошевич, които поискаха да се постави край, на както я нарекоха "антисръбската кампания, водена от сектора на неправителствените организации". 
						Депутатът от ДПС Милош Алигрудич е един от тези, които подигравателно заявяват, че "личности като Наташа Кандич не трябва да стават причина за това изтъкнати представители на парламента на взимат думата". 
						Обектът на неговото презрение, обаче, е една жена, която е била удостоявана с десетки междунродни награди, в това число на организациите "Хюман райтс уоч" през 1993 г. и на "Демокрация и гражданско общество в ЕС" през 1998 г. Нейното име бе също така в списъка 36-те европейски герои на списание Тайм през 2003 г. 
						
Наташа Кандич казва, че не е сигурна дали даже сега Сърбия е готова да "смели" това, което армията и полицията са извършили по време на балканските конфликти. [Архив] 
						След като войските на НАТО влязоха в Косово през юни 1999 г. тя отиде в провинцията, за да види лично какво става там. В Подуево тя се срещна с очевидци, които по-късно щяха да дадат показания срещу Саша Цветан и Деян Демирович, признати за виновни за убийството на 14 албанци и раняването на шест деца в края на март 1999 г. Цветан бе осъден на 20 години затвор. Демирович в момента е под арест в Канада. 
						Случаят в Подуево не е изключение. Според Кандич, още много престъпления "остава да бъдат разкрити" и много сърби си нямат представа за степента на репресиите, провеждани от режима на Милошевич. Центърът за хуманитарни закони ще бъде трансформиран в Документационен център, който ще поддържа и актуализира голяма база данни с доказтелства, показания, документи от делата в Хага и други материали. 
						"Мисля, че е много важно да се създаде база данни, която ще служи не само на журналисти, прокурори и други професионалисти, но също и на бъдещите поколения", каза Кандич. 
						Междувременно тя продължава да получава писма по електронната поща със заплахи. Според Кандич това, което вбесява някои хора е не самата тя, а нейното послание. Обяснението за това е просто, отбелязва тя. 
						"По-голямата част от хората бяха доведена от Милошевич до ситуация, в която чувстваха и виждаха себе си съпричастни към събитията. Милошевич направи това, като пропагандираше, че в тези войни "ние защитаваме нашия народ и нашата страна". Хората се чувстват виновни и следователно принудени да защитават себе си", каза Кандич.
