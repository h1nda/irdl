Сръбският президент Тадич призова за спокойствие във връзка със статута на Войводина
		29/06/2009
		 
			БЕЛГРАД, Сърбия -- В петък (26 юни) президентът Борис Тадич отправи призив за спокойствие във връзка със закон за специалния статут на областта Войводина. Законът беше внесен в парламента от две партии на малцинствата, Алианса на унгарците от Войводина и Лигата на социалдемократите на Войводина. Тадич каза, че въпросът се обсъжда между партиите от управляващата коалиция. Той предупреди също така, че Сърбия няма нужда от вътрешни вълнения, тъй като се е съсредоточила върху преодоляването на икономическата криза. (ФоНет, Бета, Б92 - 26/06/09)
