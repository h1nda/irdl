Управляващата в Косово ДПК спечели изборите в Гниляне
					15/03/2010
					 
						ПРИЩИНА, Косово -- Кандидатът от управляващата Демократична партия на Косово (ДПК) спечели в неделя (14 март) кметската надпревара в Гниляне на проведените там за трети пореден път избори. Чемайл Мустафа победи Фатмир Реджепи от Демократичната лига на Косово с 5 000 гласа. Централната избирателна комисия обяви, че не е докладвано за никакви инциденти и че избирателната активност е била около 41 %. Сред гласувалите е имало и местни сърби. Избирателите трябваше да се явяват пред урните три пъти, за да изберат своя кмет, след като на балотажа в средата на декември след ноемврийските избори бяха установени нередности. (Зери, Коха Диторе, Експрес - 15/03/10; РТК, Кохавижън - 14/03/10)
