Румъния подписа споразумението за "Южен поток"
					14/10/2010
					 
						БУКУРЕЩ, Румъния -- Местни официални представители подписаха меморандум за намеренията в сряда (13 октомври) заедно с официални представители от руския газов гигант "Газпром" за възможността газопроводът "Южен поток" да минава през Румъния, съобщи Алексей Милър, председател на управителния комитет на "Газпром". Проектът "Южен поток" предвижда построяването на газопровод, който ще доставя руски природен газ до Европа. Румъния също е партньор в проекта "Набуко", който ще транспортира природен газ до Европа от Близкия изток. Милър дойде в Букурещ, за да обсъди няколко пректа в енергийния сектор. Освен определянето на ролята на Румъния в проекта "Южен поток", "Газпром" също възнамерява да разработи проекти с най-големия местен производител на газ "Ромгаз", а именно съоръжения за съхраняване на природен газ и топлоенергия. (Ройтерс, Hotnews.ro - 13/10/10)
