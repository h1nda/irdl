Румъния ратифицира Споразумение за свободна търговия със Сърбия
18/05/2004
 
БУКУРЕЩ, Румъния -- Президентът Йон Илиеску ратифицира Споразумение за свободна търговия със Сърбия в понеделник (17 май) по време на посещението на сръбския премиер Воислав Кощуница. Разговорите се фокусираха върху двустранните отношения, визовия режим и съвместни проекти, особено такива в сферата на енергетиката.
Също в понеделник започна двудневна среща на министрите на правосъдието и вътрешните работи от държавите-членки на Процеса за сътрудничество в ЮИЕ. Румъния пое ротационното председателство миналия месец. Министерската среща цели да изработи съвместна политика, насочена срещу организираната престъпност и корупцията в региона. (Фонет, Медиафакс, Ромпрес, ХИНА, БТА -17/05/04)
