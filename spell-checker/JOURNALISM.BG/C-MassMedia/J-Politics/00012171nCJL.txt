Сърбия в очакване на втория кръг на местните избори
					01/10/2004
					 
						БЕЛГРАД, Сърбия и Черна гора -- Избирателите отново ще се запътят към урните в неделя (3 октомври) за балотажа в близо 145 града, където първия кръг на изборите на 19 септември не даде окончателни резултати. Кампанията за тези местни избори официално завърши в четвъртък вечер. 
						Междувременно белградското радио "Б92" предаде, че бившият заместник-премиер на Сърбия Момчило Перишич ще бъде съден от Трибунала на ООН за военни престъпления. Говорителката на Трибунала Флорънс Хартман обаче отрече съобщението и заяви, че не се планира издаване на нови обвинителни актове. (Б92, Танюг - 30/09/04)
