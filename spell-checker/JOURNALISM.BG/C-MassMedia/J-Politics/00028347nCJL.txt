Управляващата партия НД изгони още един депутат дисидент
					11/11/2008
					 
						AТИНА, Гърция -- Премиерът Костас Караманлис изгони в понеделник (10 ноември) депутата и бивш заместник-министър на културата Петрос Татулис от парламентарната група на управляващата партия "Нова демокрация" (НД). В писмо до председателя на парламента Димитрис Сиуфас, Караманлис цитира интервю с Татулис, което се появи в изданието в понеделник на всекидневника "Етнос", в което той критикува непопулярните икономически мерки на правителството и вълната от корупционни скандали, в които са замесени високопоставени държавни служители. Забележките му са неприемливи в този критичен момент, заявява Караманлис в писмото. Решението за изгонването му намали крехкото мнозинство на НД в парламента до 151 от общо 300 места в момент, когато правителството се опитва да осигури одобрението на план за 28 милиарда евро за подпомагане на банковия сектор. (Ta неа, Елефтеротипиа - 11/11/08; AНА-MПА, Ройтерс, Катимерини, Нафтемпорики, СКАИ, In.news, ЕРТ, Eкспрес - 10/11/08)
