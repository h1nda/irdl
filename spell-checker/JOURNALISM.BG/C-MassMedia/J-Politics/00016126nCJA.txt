ЕС постига съгласие с Турция; преговори ще започнат
		03/10/2005
		Външни министри от ЕС са стигнали до съгласие за присъединителни преговори с Турция. Анкара е потвърдила нейното приемане, освобождавайки пътища за започване на преговори.
		(Си Ен Ен, АП, Ройтерс, АФП, ФТ, Би Би Си, Индипендънт, Гардиън, Телеграф, ВОА - 03/10/05; АФП, АП, Си Ен Ен, Интърнешънъл Хералд Трибюн - 02/10/05)
 
		 
			
Британският външен министър Джак Стро, чиято страна в момента председателства ЕС описа отлагането на преговорите по турската кандидатура като "смущаващо". Планираното започване на преговорите в понеделник бе отложено, поради противопоставянето на Австрия на пълноправно членство на Турция в Съюза. [АФП]
			След интензивни преговори в понеделник (3 октомври), официални представители съобщиха, че Австрия "се е присъединила към общите редици" и се е съгласила външните министри на страните-членки на ЕС да подготвят започването на преговорите на Турция с ЕС. Турският външен министър Абдул Гюл отбеляза, че неговото правителство е приело новия структурен проект, и че тои лично ще лети до Люксенбург за старта на преговорите. 
			Високопоставени европейски дипломати проведоха спешни срещи в неделя и понеделник сутрин в Люксембург, за да се опитат да убедят Австрия да одобри рамката на присъединителните преговори с Турция. 
			Рамката не бе одобрена от Виена досега, тъй като Австрия настояваше, че крайната цел на преговорите трябва да бъде постигането на някакво "привилегировано партньорство", вместо пълноправно членство -- възможност, която Турция нееднократно отхвърли. Неотдавна, високопоставени служители в Анкара заявиха, че страната им, която се стреми към членство в ЕС от 1964 г., може да се откаже от кандидатурата си, ако Съюзът промени условията, по които бе постигнато споразумение през декември миналата година, когато бе определена и датата за започване на преговорите. 
			По това време лидерите на ЕС решиха, че общата цел на преговорите трябва да бъде присъединяване към Съюза. Тази цел е заложена и в проектодокумента за рамката на преговорите, който всички страни, без Австрия, са одобрили. Документът трябва да бъде одобрен от всички 25 страни-членки на ЕС, за да могат да започнат преговорите. 
			Британският външен министър Джак Стро, чиято страна в момента председателства ЕС, ръководи спешни преговори в Люксембург. В неделя той предупреди, че блокът е изправен пред критичен момент в своята история, докато се подготвя да започне присъединителни преговори с Турция. 
			"Това е решаваща среща за бъдещето на ЕС," заяви Стро. "Не ми се иска дори да мисля, че няма да успеем... Това ще бъде провал за ЕС, с оглед на решението, което взехме през декември." 
			След преговори, продължили осем часа, включително и няколко срещи на четири очи с австрийската му колежка Урсула Пласник, Стро описа ситуацията като "смущаваща," но изрази надежда, че ще бъде постигнат компромис. 
			Турският външен министър Абдула Гюл заяви в неделя, че няма да лети за Люксембург за официалното започване на преговорите, докато не се убеди, че мандата за преговорите е единодушно одобрен от ЕС. 
			Източници в Анкара описват настроението там като напрегнато. "С всяка изминала минута напрежението нараства, така че няма да бъде добре преговорите да започнат с подобно огорчение," цитира Ройтерс неназован източник. 
			В неделя, турският премиер Реджеп Тайип Ердоган призова ЕС да изпълни ангажиментите си към неговата страна. 
			"Той или ще покаже политическа зрялост и ще стане световна сила, или ще свърши като християнски клуб," заяви Ердоган. 
			Той заяви, че страната ще продължи по пътя на демократизацията и реформите, независимо от решението на ЕС. "Ще бъде огорчени обаче, ако се попречи на проекта за съюз на цивилизациите", в случай, че преговорите не започнат, добави той.
