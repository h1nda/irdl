Социалистите спечелиха местните избори в Тирана
16/11/2003
 
ТИРАНА, Албания -- Досегашният кмет на Тирана, социалистът Еди Рама, бе обявен за победител на изборите, проведени преди повече от месец. Албанската избирателна комисия обяви в петък (14 ноември), че той е спечелил с 58% от гласовете. Неговият най-голям съперник, демократът Спартак Нгиела, е получил 38%. Спорове между управляващите социалисти и опозиционните демократи забавиха обявяването на резултатите. ОССЕ предупреди, че подобни забавяния подкопават доверието към изборите. (Албейниън Дейли Нюз - 14/11/03).
