Хърватия ще приеме закон за предотвратяване на насилията по време на спортни състезания
04/07/2003
 
ЗАГРЕБ, Хърватия -- Парламентът започва разглеждане на няколко законопроекта в петък (4 юли), насочени към предотвратяване на насилията по време на спортни състезания. Проектите, които предвиждат налагане на строги санкции на нарушителите, ще бъдат приети по спешна процедура.
Междувременно инцидентът, станал миналата седмица във Вуковар, предизвика безпокойство сред международната общественост. Организаторите на футболния турнир на ветераните от войната във Вуковар забраниха на 14-годишно хърватско-сръбско момче да участва поради етническия му произход. ОССЕ осъди решението и го определи като дискриминационно. (ХИНА, MИA - 03/07/03)
