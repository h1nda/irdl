Посланикът на ЕК в Македония предвижда бързи и успешни преговори за либерализиране на визовия режим с ЕС 
					30/10/2006
					 
						СКОПИЕ, Македония -- Посланикът на Европейската комисия в Скопие Ърван Фуере очаква преговорите за либерализиране на визовия режим с ЕС за македонски граждани да започнат скоро. Според цитат в издавания на албански език седмичник "Национал" Фуере също така е заявил, че очаква визовият режим с ЕС да бъде облекчен скоро за определени категории, като студенти и членове на деловите среди.
						Други новини -- Македонският премиер Никола Груевски заяви в петък (27 октомври), че получаването на конкретна дата за започване на преговори за членство в ЕС ще бъде основна цел на правителството му през следващата година. Той направи изявлението си след неофициална среща с германския президент Хорст Кьолер в Берлин, на която Груевски потърси подкрепата на Германия по въпроса. (Макфакс - 30/10/06; Вечер - 28/10/06; A1 TВ - 27/10/06)
