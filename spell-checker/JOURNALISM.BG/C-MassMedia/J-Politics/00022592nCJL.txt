ЕС е готов да възобнови преговорите със Сърбия 
					17/05/2007
					 
						БЕЛГРАД, Сърбия -- ЕС е готов да възобнови преговорите със Сърбия по Споразумението за стабилизация и асоцииране, ако Белград покаже сериозен ангажимент за сътрудничество с Трибунала на ООН за военни престъпления, заяви еврокомисарят по разширяването Оли Рен в сряда (16 май). Той бе първият представител на Брюксел, посетил Белград след избора на новото реформаторско правителство начело с премиера Воислав Кощуница. След среща с Рен президентът Борис Тадич заяви, че не знае къде се намира най-издирваният беглец от правосъдието Ратко Младич, но обеща, че ще бъде направено всичко възможно Сърбия да изпълни международните си задължения. Рен се срещна още с Кощуница, с външния министър Вук Йеремич и с новия вицепремиер, отговарящ за евроинтеграцията, Божидар Джелич. (Блиц - 17/05/07; РТС, Бета, Б92, АП, АФП, Ройтерс - 16/01/07)
