Марович изключи възможността да се кандидатира за президент на Черна гора
					02/11/2007
					 
						ПОДГОРИЦА, Черна гора -- Светозар Марович, единственият президент на бившия съюз между Сърбия и Черна гора, отрече в четвъртък (1 ноември), че възнамерява да се кандидатира на президентските избори в Черна гора следващата година. Марович, който е член на управляващата Демократична партия на социалистите (ДПС), добави, че доколкото самият той знае, лидерът на ДПС Мило Джуканович също не планира да се кандидатира за президент. Марович отхвърли неотдавнашните спекулации, че ще поеме председателството на ДПС от Джуканович. (Вести - 02/11/07; Антена M - 01/11/07)
