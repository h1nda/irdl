Шефовете на генералните щабове на страните-членки на НАТО обсъждат отбранителната политика на Алианса в София
					14/09/2008
					 
						СОФИЯ, България -- Военният комитет на НАТО се събра в София в петък (12 септември) за тридневна конференция. Началниците на генералните щабове на армиите на 26-те страни-членки на НААТО обсъждат общата отбранителна политика на Алианса след конфликта между Русия и Грузия. "Ние трябва да подготвим Алианса за предизвикателствата към сигурността в бъдеще", заяви ръководителят на Военния комитет на НАТО италианският адмирал Джампаоло Ди Паола при откриването на конференцията. В дневния ред на форума са положението в Грузия, събитията в грузинската армия, свързани с конфликта с Русия и мироопазващите усилия на НАТО в Афганистан и Косово. (БТА, БНР, Фокус, AФП - 13/09/08)
