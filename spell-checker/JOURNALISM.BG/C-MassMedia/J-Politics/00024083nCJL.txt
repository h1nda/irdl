Турският президент Гюл откри новата сесия на парламента 
					02/10/2007
					 
						АНКАРА, Турция -- Президентът Абдула Гюл каза във встъпителната си реч пред парламента в понеделник (1 октомври), че се надява Великото народно събрание да бъде парламент на 21-ия век и да обедини своята отговорност пред обществото със задълженията си към света. В речта си той подчерта, че светските принципи и върховенството на закона са от фундаментално значение.
						Също в понеделник началникът на генералния щаб на турската армия генерал Яшар Буюканът откри новата учебна година с реч във Военната академия в Истанбул. Той каза, че никой няма власт да промени светския характер и принципите на републиката, основана от Ататюрк. (Заман, Радикал, Милиет, Сабах, Хюриет, Търкиш дейли нюз - 02/10/07; Заман - 01/10/07)
