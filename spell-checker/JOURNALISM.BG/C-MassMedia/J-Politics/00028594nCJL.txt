Албанският президент върна избирателния кодекс в парламента за преразглеждане
					04/12/2008
					 
						ТИРАНА, Албания -- В сряда (3 декември) президентът Бамир Топи отказа да ратифицира новоприетия избирателен кодекс и поиска от депутатите да преразгледат една от разпоредбите в него. Тя изисква президентът да насрочва общите избори девет месеца предварително, което според Топи нарушава конституцията. Парламентът прие спорния избирателен кодекс в средата на ноември с гласовете на двете основни партии, управляващата Демократическа партия и главната опозиционна Социалистическа партия. По-малките партии разкритикуваха промените, като заявиха, че с тях се изключват представителите на по-малките партии от участие в избирателните комисии. (Шекули, Тема, BalkanWeb, Телеграфи - 03/12/08)
