Депутат от албанската управляваща партия се присъедини към опозицията 
					01/10/2010
					 
						ТИРАНА, Албания -- Управляващата Демократическа партия (ДП) загуби един от своите депутати в четвъртък (30 септември), с което броят на нейните представители в парламента сега е 67 души. Депутатът Паулин Стеркай напусна ДП и се присъедини към опозицията, посочвайки като причини лошото управление, корупцията и конфликтите на интереси, в които било замесено правителството. Стеркай представлява района на Шкодра. (Топ Ченъл, Balkan Web, НОА, Шекули - 30/09/10)
