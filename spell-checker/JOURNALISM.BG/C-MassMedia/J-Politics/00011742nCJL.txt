Управляващата партия в Албания предлага промени в избирателния кодекс
					
				
					24/08/2004
				
				 
					
							ТИРАНА, Албания – Управляващата Социалистическа партия (СП) е предложила внасянето на изменения в избирателния кодекс на страната. Депутатът от СП Ерион Браче, който внесе предложение с промените в парламента, заяви в понеделник (23 август), че те включват увеличаване на прага за влизане в парламента от сегашните 2,5 % на 5 %. Към настоящия момент в Албания има 57 политически партии. Намаляването на този брой, твърди СП, ще засили политическата стабилност. 
						
					
							Други новини: От понеделник прокурори в Саранда, Южна Албания, разследват обстоятелствата около засядането в неделя на ферибот, превозващ 80 пътника. Длъжностните лица искат да установят дали корабът е отговарял на стандартите за безопасност. Военни хеликоптери евакуираха всички от борда на ферибота. (Албейниън дейли нюз - 24/08/04; ATA, Албанско радио - 23/08/04)
