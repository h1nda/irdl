Черногорският парламент прие проектоконституцията
					01/08/2007
					 
						ПОДГОРИЦА, Черна гора -- Парламентът прие във вторник (31 юли) проектоконституцията. Според нея черногорският става официален език и се утвърждава отделянето на църквата от държавата. Гербът ще остане златният двуглав орел, знамето ще е червено, с герба в центъра му, а националният химн ще бъде "О, светла майска зоро". Кирилицата и латиницата ще се смятат за еднакво официални азбуки. 
						Проектоконституцията предвижда също и преки избори на президент, който ще има право на максимум два петгодишни мандата. Черна гора работи върху новата конституция от обявяването на своята независимост миналото лято. (МИНА, Reporter.gr; МРТ, Б92, Бета, Танюг - 31/07/07)
