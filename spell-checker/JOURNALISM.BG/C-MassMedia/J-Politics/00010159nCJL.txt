Македонската опозиция иска същия брой наблюдатели от ОССЕ както за изборите през 2002 г.
15/03/2004
 
СКОПИЕ, Македония -- Опозиционната партия ВМРО-ДПМНЕ изпрати писмо в събота (13 март) с искане за най-малко същия брой наблюдатели от ОССЕ както по време на парламентарните избори през 2002 г. Писмото, изпратено до мисията на ОССЕ в Скопие и до няколко други дипломатически представителства в Македония, се позовава на "сериозни индикации за възможни нарушения" по време на вота.
Други новини: Македония бе домакин в петък на среща с участие на експерти и от останалите държави, подписали Адриатическата харта - Албания, Хърватия и САЩ. Това бе първата серия от срещи преди Срещата на НАТО на върха през юни в Истанбул. (МИА - 13/03/04; МИА - 12/03/04)
