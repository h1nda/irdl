СДА иска преговори с ПБИХ и отново призовава за промени в правителството на ФБиХ
					14/12/2008
					 
						САРАЕВО, Босна и Херцеговина (БиХ) - Партията на демократичното действие (СДА) реши в четвъртък (11 декември) да започне преговори с другата голяма босненска партия, Партията за БиХ (ПБИХ) в опит да бъдат решени важните проблеми. Отношенията между двете партии са обтегнати тази година поради разногласия по енергийни въпроси, приватизацията на сектора на телеком и други реформи. На заседание на ръководството на партията в четвъртък, СДА също повтори призивите си за промени в кабинета на ниво федерация, ход, който досега се отхвърля от ПБИХ. Тя подкрепи предложението на премиера Недзад Бранкович, член на ПБИХ, да се намалят броя на министерствата. 
						Други новини - Бившият лидер на Сръбската демократическа партия (СДП) Драган Чавич съобщи, че създава нова партия. Той каза, че тя ще има същия политически профил като дясната СДП, която в момента е главната опозиционна партия в Република Сръбска. (Независне Новине, Фена, Прес онлайн, Блиц, Глас Сръпске -- 11/12/08)
