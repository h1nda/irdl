Санадер каза, че Хърватия е решена да приключи преговорите за присъединяване към ЕС през следващата година
					26/11/2008
					 
						СТОКХОЛМ, Швеция -- Хърватия е решена да се присъедини към ЕС до края на 2009 г., каза във вторник (25 ноември) министър-председателят Иво Санадер след среща със шведския си колега Фредрик Рейнфелд в Стокхолм. "Нашата амбиция е да приключим преговорите по време на шведското председателство", каза Санадер. Швеция поема ротационното шестмесечно председателство на ЕС през юли. Санадер добави, че неговото правителство добре осъзнава предизвикателствата, посочени в неотдавнашния доклад на Европейската комисия за напредъка на Хърватия, които страната трябва да преодолее. Според Санадер докладът ще послужи като план за действие в предстоящите месеци. Мерките включват ограничаване на корупцията и организираната престъпност, реформиране на съдебната система и спиране на държавните субсидии за корабостроителната промишленост. (Весник - 26/11/08; Национал, ХИНА, ДПА, МИА - 25/11/08)
