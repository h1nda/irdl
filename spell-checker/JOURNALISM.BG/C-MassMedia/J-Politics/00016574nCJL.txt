Сръбският президент Тадич обсъди икономическото сътрудничество по време на първото си официално посещение в Израел
					11/11/2005
					 
						ТЕЛ АВИВ, Израел -- Израелското правителство е предложило на Сърбия статут на най-облагодетелствана нация, каза президентът Борис Тадич в изказване по Сръбската национална телевизия в четвъртък (10 ноември). По време на първото си официално посещение в Тел Авив Тадич се срещна със заместник-премиера Шимон Перес и с министъра на промишлеността, търговията и труда Ехуд Олмерт. Според Тадич Олмерт е изразил готовност да посети Белград начело на голяма бизнесделегация с цел да се засилят икономическите връзки със Сърбия. (РТС, Танюг - 10/11/05; Уеб-сайт на израелското правителство - 9/11/05)
