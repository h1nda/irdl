Призив към македонските партии за спазване на закона за борба с корупцията по време на изборния процес
					01/03/2006
					 
						СКОПИЕ, Македония -- Държавната комисия за борба с корупцията призова във вторник (28 февруари) различните политически партии да спазват закона за борба с корупцията по време на предстоящата изборна кампания. Мярката забранява използването на средства от бюджета за финансиране на кампании. Също така не се разрешават нови инвестиции, нови инфраструктурни и обществени проекти, както и изплащане на извънредни трудови възнаграждения, пенсии или помощи по време на изборния процес по-късно тази година.
						Също във вторник превозът на пътници по ж. п. линията между Македония и Косово бе възобновен след шестгодишно прекъсване. Пътническите влакове ще пътуват между Скопие и Прищина два пъти дневно. (A1 TВ, Макфакс, Телма ТВ - 28/02/06)
