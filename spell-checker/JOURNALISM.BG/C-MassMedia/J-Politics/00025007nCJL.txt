Румънският президент ще посредничи в преговорите между профсъюзите и правителството
					30/12/2007
					 
						БУКУРЕЩ, Румъния -- На среща с четирите най-големи румънски профсъюзи, румънският президент Траян Бъсеску заяви, че ще посредничи между тях и правителството по законопроекта за бюджета за 2008 г., предвиден за 3 януари. Той също реши да спре обнародването на закона за бюджета, докато не бъдат взети предвид исканията им. Четирите профсъюза - Картел АЛФА, Националният профсъюз "Блок", Федерация на братството на свободните профсъюзи и Демократическият профсъюз, твърдят, че законът пренебрегва социалните потребности и ще увеличи данъчното бреме върху работниците. 
						Намесата на Бъсеску предизвика нов конфликт между президента и управляващата Националлиберална партия (НЛП). НЛП предупреди, че е готова да свика извънредно заседание, което да гарантира бързото приемане на закона. (Ромпрес, Медиафакс, Hotnews.ro - 28/12/07)
