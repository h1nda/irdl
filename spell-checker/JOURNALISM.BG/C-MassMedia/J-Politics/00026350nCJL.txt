Турският премиер Ердоган отхвърли съобщенията за планове за създаване на нова партия
					06/05/2008
					 
						AНКАРА, Турция -- Премиерът Реджеп Тайип Ердоган отхвърли в понеделник (5 май) съобщенията в медиите, че той планира да създаде нова политическа партия, ако неговата Партия на справедливостта и развитието (ПСР) бъде забранена от Конституционния съд, който възбуди дело за закриването й по обвинения в ислямистка дейност. Турският телевизионен Канал Д съобщи в понеделник, че Ердоган е споделил плановете си на вечеря с малка група журналисти в събота. Ердоган заяви, че тези твърдения са неверни и представляват само догадки на техните автори. (Заман - 06/05/08; Aл Джазира, Ройтерс - 05/05/08)
