Вукович: Сърбия и Черна гора ще завършат проекта за новата конституция до края на месеца
24/11/2002
 
ПОДГОРИЦА, Черна гора, Югославия -- Сърбия и Черна гора възнамеряват да завършат проекта за новата конституция до края на ноември, каза Миодраг Вукович, член на съвместната конституционна комисия и представител на управляващата в Черна гора Партия на социалдемократите. Той предвижда, че окончателното споразумение може да бъде подписано още в петък (29 ноември), на следващото заседание на комисията в Подгорица, след като са разрешени и последните спорни въпроси, включително избора на депутатите в новия общ парламент. Министър-председателят на Сърбия Зоран Джинджич не изглежда толкова уверен, но в събота изрази мнение, че новата конституция ще бъде приета до края на годината.
В други новини, Социалистическата партия на Сърбия призова в събота своите поддръжници да гласуват за крайния националист Воислав Шешел на изборите за президент на Сърбия на 8 декември. Социалистите заявиха, че решението е взето след консултации с председателя на партията Слободан Милошевич. (Победа, Политика - 24/11/02; Танюг, Б92, АП - 23/11/02)
