Според Динкич Демократическата партия следва да влезе в сръбското правителство след президентските избори
19/04/2004
 
БЕЛГРАД, Сърбия-Черна Гора -- Финансовият министър Младжан Динкич заяви в неделя (18 април), че сръбското правителство трябва да претърпи промени. Той посочи, че неговата партия Г-17 Плюс ще настоява за промени в изпълнителната власт и би желала Демократическата партия да влезе в правителството след президентските избори. " По този начин това ще стане един кабинет на мнозинството, което ще гарантира далеч по-голяма политическа стабилност в Сърбия, както и по-голяма подкрепа за реформите, които осъществява сегашното правителство," каза Динкич, допълвайки, че чуждите инвеститори биха приветствали подобни промени. (Б92, Бета, Танюг -18/04/04)
