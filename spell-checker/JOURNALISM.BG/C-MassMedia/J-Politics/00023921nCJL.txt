Социологическо проучване сочи, че ГЕРБ на Борисов води в кампанията за кметските избори в София и Пловдив
					17/09/2007
					 
						СОФИЯ, България -- "Граждани за европейско развитие на България" (ГЕРБ) води пред другите партии седмици преди кметските избори в страната на 28 октомври. Според телефонно допитване, проведено от "Барометър Инфо" и цитирано от българските медии в неделя (16 септември), кандидатите на ГЕРБ изглежда водят и в София, и в Пловдив. В София настоящият кмет Бойко Борисов - основателят на ГЕРБ - има убедителна преднина пред кандидатите на Българската социалистическа партия, "Атака" и десните партии. В Пловдив, третия по големина град в България, се очаква кандидатът на ГЕРБ Славчо Атанасов да спечели още на първия тур. (Сега, Монитор - 17/09/07; БГНЕС, Медиапул - 16/09/07)
