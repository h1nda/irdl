Хелзинската комисия на САЩ призова за демократични избори в Албания
					06/05/2011
					
						ТИРАНА, Aлбания -- Хелзинкската комисия на САЩ призова властите в Албания да спазят международните стандарти на местните избори в неделя (8 май). В доклад на уебсайта си в четвъртък, членове на комисията призовават властите да вземат всички необходими мерки за осигуряване на процес, който да отговаря на стандартите на ОССЕ. Гласоподавателите трябва да знаят, че техният глас се уважава, са казва в доклада и се подчертава, че страната има възможност да проведе един демократичен процес след две десетилетия на избори, които не отговарят на необходимите стандарти. В доклада също се изразява загриженост по отношение на насилието, което помрачи предизборната кампания. Последният пример е запалването на кола на кандидата на опозиционната Социалистическа паартия Астрит Ченгу в село близо до Кукеш в Североизточнан Албания. Ченгу е бил наблизо и леко е пострадал. (Нюз 24, Болкън Уеб, Шекули - 05/05/11)
