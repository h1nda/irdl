Босненските сръбски партии се договориха за съвместна платформа за институциите на държавно ниво 
					04/11/2010
					 
						БАНЯ ЛУКА, Босна и Херцеговина (БиХ) -- Съюзът на независимите социалдемократи (СНСД) и Сръбската демократическа партия (СДП), двете най-големи партии в Република Сръбска (РС), се договориха за платформа за съвместни действия на държавно ниво. Споразумението е било постигнато в сряда (3 ноември) между Милорад Додик от СНСД и Милан Бошич от СДП. Тази стъпка оформя сръбски блок в парламента на БиХ, където двете партии ще имат 12 от 42-те депутатски места. Съгласно съвместната платформа двете партии ще отхвърлят конституционни промени, уронващи правомощията на РС или механизмите за защита на нейните интереси. Двете партии ще работят също в близко сътрудничество със Службата на върховния представител и други форми на международната администрация в БиХ. 
						СДП ще остане в опозиция в парламента на РС въпреки обединяването на силите й със СНСД на държавно ниво. Вместо това на местно равнище СНСД ще си партнира с Демократичния народен съюз и със Социалистическата партия. СНСД ще има 37 от 83-те депутатски места в парламента, но ще си осигури мнозинство чрез своите коалиционни партньори. (РТРС, СРНА, Дневни Аваз, Независне Новине - 03/11/10)
