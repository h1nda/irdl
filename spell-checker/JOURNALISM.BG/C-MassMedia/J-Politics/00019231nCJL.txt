Американският посланик в Гърция окачестви споразумението между кипърските лидери като напредък 
					12/07/2006
					 
						АТИНА, Гърция -- Американският посланик в Гърция Чарлз Райс заяви, че постигнатото в края на седмицата споразумение между кипърския президент Тасос Пападопулос и кипърският турски лидер Мехмет Али Талат е признак за напредък. Лидерите се договориха да възобновят преговорите за обединение, които попаднаха в задънена улица, след като кипърските гръцки избиратели отхвърлиха плана на генералния секретар на ООН Кофи Анан през 2004 г. По време на преговорите във вторник (11 юли) с гръцкия външен министър Дора Бакоянис Райс изрази също убеждението на Вашингтон, че подновеният диалог може да доведе до нов подход към проблема.
						Други новини -- Турски медии предадоха, че Комисията по външни отношения на Европейския парламент (ЕП) е отложила за 4 септември дискусията по доклада за напредъка на Турция в изпълнението на предприсъединителните й задължения към ЕС. Той трябваше да бъде обсъден тази седмица. Отлагането се дължи на внесените над 400 предложения за изменения в документа, повечето от които от гръцки депутати в ЕП. (Заман, ЕРТ - 11/07/06)
