Американският посланик заяви, че политическите препирни в Румъния могат да прогонят инвеститорите
					30/03/2007
					 
						БУКУРЕЩ, Румъния -- Продължаващите конфликти между основните политически партии в Румъния могат да отблъснат инвеститорите, предупреди американският посланик в Букурещ Никълъс Ф. Таубман в четвъртък (29 март). "Трябва да бъдем реалисти и да признаем,че политическите крамоли в последно време повдигнаха съмнения отвъд границите на Румъния", каза той, добавяйки, че инвеститорите се опитват да разберат накъде се е насочил Букурещ. "Много е важно за Румъния да продължи да напредва в основни области, като съдебната реформа и борбата с корупцията", заяви той, визирайки в изказването си проточилата се вражда между президента Траян Бъсеску и премиера Калин Попеску Търичану. (AП, ЮПИ, Медиафакс, Ромпрес, ДПА - 29/03/07)
