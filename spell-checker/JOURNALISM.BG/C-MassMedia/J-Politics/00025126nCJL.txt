Румънският президент Бъсеску заяви, че мястото на балканските държави е в НАТО
					14/01/2008
					 
						БУКУРЕЩ, Румъния -- Президентът Траян Бъсеску заяви в петък (11 януари), че подкрепя "безрезервно" кандидатурите за членство в НАТО на Албания, Хърватия и Македония. Във връзка със срещата на върха на Алианса в началото на април, чийто домакин ще бъде Букурещ, президентът призова НАТО да възприеме по-добър подход към Грузия и Украйна. НАТО трябва да установи по-тесни връзки със Сърбия, Босна и Херцеговина и Черна гора, каза Бъсеску. Генералният секретар на НАТО Яп де Хоп Схефер посети Букурещ в петък, за да обсъди подготовката за срещата. (АП, Синхуа - 11/01/08)
