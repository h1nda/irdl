Двете основни македонски партии се споразумяха за кандидатурата на председател на държавната избирателна комисия
					09/04/2006
					 
						СКОПИЕ, Македония -- Управляващият Социалдемократически алианс на Македония и главната опозиционна партия ВМРО-ДПМНЕ постигнаха компромисно споразумение в събота (8 април) за бъдещия председател на държавната избирателна комисия. Постът ще заеме секретарят на парламентарната комисия по трудови и социални въпроси Йован Йосифовски. Според избирателния закон, председателят на ДИК се номинира от най-голямата опозиционна партия. Управляващата коалиция отхвърли предишната кандидатура на председателя на македонския Хелзинкски комитет Миряна Начевска. (A1 ТВ, Дневник - 08/04/06)
