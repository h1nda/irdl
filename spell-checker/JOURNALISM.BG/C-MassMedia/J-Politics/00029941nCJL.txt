Талят предвижда референдум за мирното споразумение догодина
					14/04/2009
					 
						НИКОЗИЯ, Кипър -- В понеделник (13 април) кипърският турски лидер Мехмет Али Талят каза, че се надява мирният план за обединяване на разделение остров да бъде представен на кипърските турски и кипърските гръцки гласоподаватели на двоен референдум в началото на следващата година. До момента Талят и кипърският президент Деметрис Христофиас отказваха да посочат точна времева рамка за приключване на продължаващите преговори или за провеждането на възможен референдум. "Все пак нивото, до което сме достигнали в преките преговори, сочи към откриването на нов етап и нов курс, което включва и провеждането на референдум", каза Талят на конференция в кипърски турски университет. През 2004 г. план за обединение, предложен от тогавашния генерален секретар на ООН Кофи Анан, не получи подкрепата на кипърските гръцки гласоподаватели на референдум, проведен и в двете части на острова. (Анадолска информационна агенция, Заман, Филелефтерос - 13/04/09)
