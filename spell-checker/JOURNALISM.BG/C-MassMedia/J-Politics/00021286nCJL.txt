Босненски сърбин ще се признае за виновен след споразумение с прокурорите в Хага
					17/01/2007
					 
						ХАГА, Холандия -- Бившият босненски сръбски полицай Драган Зеленович ще се признае за виновен пред Трибунала на ООН по обвинения във военни престъпления по силата на сключено с прокурорите споразумение, съобщи съдията от Трибунала Алфонс Ори във вторник (16 януари). През юли Зеленович не се призна за виновен по 14 обвинения в изнасилвания и изтезания на босненки във Фоча през пролетта на 1992 г. Съгласно споразумението той ще се признае за виновен по половината обвинения, а останалите седем ще бъдат свалени. Споразумението трябва да бъде одобрено от съдиите. (РТРС, СРНА, Б92, Бета - 16/01/07)
