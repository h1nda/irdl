Румъния и САЩ са близо до сключване на споразумение за военните бази
					27/07/2005
					 
						БУКУРЕЩ, Румъния -- Във вторник (26 юли) бе съобщено, че министърът на отбраната Теодор Атанасиу е заявил, че Румъния и Съединените щати са близо до сключване на споразумение за разполагане на военни бази на САЩ в страната. Цитирайки американското военно издание "Старс енд страйпс", агенция ЮПИ съобщи, че е възможно преговорите да приключат до септември. Румъния предлага на Пентагона пет обекта. Според Атанасиу е налице консенсус сред обществеността, политическите партии, правителството и парламента по въпроса за приемането на американски военни части на румънска територия. (ЮПИ - 26/07/05)
