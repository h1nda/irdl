ОССЕ започва мониторингова мисия за наближващите избори в Сърбия
					24/12/2006
					 
						БЕЛГРАД, Сърбия -- Службата на ОССЕ за демократични институции и човешки права обяви в петък (22 декември) началото на наблюдателна мисия за парламентарните избори в Сърбия, насрочени за 21 януари. Мисията, ръководена от посланик Геерт Аренс, включва десет основни наблюдатели в Белград. Шестнайсет дългосрочни наблюдатели и 100 краткосрочни ще бъдат разпратени из цялата страна. Изборите, които са първите в Сърбия след разпадането на бившия държавен съюз с Черна гора през май, се смятат за решаващи за осъществяването на амбициите на Сърбия за евроатлантическа интеграция. (Уеб-сайт на ОССЕ, Танюг - 22/12/06)
