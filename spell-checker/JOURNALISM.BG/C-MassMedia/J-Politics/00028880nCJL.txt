Кипърската партия АКЕЛ ще избере нов лидер
					04/01/2009
					 
						НИКОЗИЯ, Кипър -- Комунистическата партия (АКЕЛ) ще заседава в сряда (7 януари), за да обсъди едномесечния процес на избиране на нов лидер след оставката на предишния лидер, президента Деметрис Христофиас, съобщиха медиите. Христофиас ще се съсредоточи изцяло върху продължаващите преговори с общността нан кипърските турци за обединение. "Президентските ми задължения не ми позволяват да работя за партията така, както ми се иска да бъде", заяви Христофиас в средата на декември. 
						Други новини - Бебе на два месеца почина от болестта на легионерите в Кипър в събота, съобщиха местните медии. Това е вторият подобен смъртен случай на острова. Властите затвориха родилното отделение в частна клиника в Никозия, в която общо четири новородени са били заразени с тази болест. (КНА, Филелефтерос, Фамагуста Газет, Синхуа - 03/01/09)
