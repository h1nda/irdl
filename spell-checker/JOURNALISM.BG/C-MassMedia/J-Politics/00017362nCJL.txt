Ашдаун подчерта значението на евроинтеграцията за БиХ при откриване на преговорите по ССА
					25/01/2006
					 
						БАНЯ ЛУКА, Босна и Херцеговина (БиХ) -- Върховният представител в БиХ Пади Ашдаун подчерта във вторник (24 януари) значението на процеса на евроинтеграция за страната. В изявление ден преди началото на техническите преговори по Споразумението за стабилизация и асоцииране (ССА) с ЕС в сряда Ашдаун призова местните политици и институции да "внимават и да придвижват напред" дневния ред на свързаните с ЕС реформи. 
						Други новини -- Кандидатурата на БиХ за присъединяване към програмата на НАТО "Партньорство за мир" (ПзМ) бе централна тема на разговорите между президента на Република Сръбска Драган Чавич и политическия съветник на постоянния щаб на НАТО в Сараево Рафи Грегорян в Баня Лука във вторник. Двамата се съгласиха, че продължаващите реформи в отбраната изграждат основите за пълна интеграция в НАТО посредством процеса на ПзМ. Пред БиХ обаче все още стои като препятствие фактът, че важни военнопрсетъпници не са екстрадирани в Хага. (Независне новине - 25/01/06; Източници на СВП, Фена, РТРС, ПБС БиХ, РТРС - 24/01/06)
