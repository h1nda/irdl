Сръбският парламент започва разисквания по промени в президентските избори
20/02/2004
 
БЕЛГРАД, Сърбия и Черна гора -- Сръбският парламент започна в четвъртък (19 февруари) дискусии по проекта за промени в закона за избор на президент. Законопроектът, основан на предложение от Демократичната партия на Сърбия, ще премахне изискването за 50 % минимална избирателна активност на първия тур. Тази спорна клауза попречи на избора на президент в миналото. Подобно изискване за втория тур на изборите бе премахнато мината година. Друг ключов законопроект, този за избор на депутати, също се преразглежда. В него фигурира предложение за премахване на прага за влизане в парламента за партиите на националните малцинства. Централната избирателна комисия ще определя кои партии ще се възползват от този закон. (Б92, Бета, Би Би Си - 19/02/04)
