Хърватия вероятно ще се присъедини към ЕС през 2010-2011 г., каза френският президент Саркози
					17/12/2008
					 
						СТРАСБУРГ, Фрация -- Вероятно Хърватия ще стане пълноправен член на ЕС в рамките на две до три години, каза френският президент Никола Саркози пред Европейския парламент (ЕП) във вторник (16 декември). "Ако всичко върви гладко, това може да стане през 2010 или 2011 г.," отбеляза той в своята заключителна реч пред ЕП в качеството му на ротационен председател на ЕС.
						Други новини от вторник -- Външният министър на Босна и Херцеговина (БиХ) Свен Акалай каза, че неговата страна може да кандидаства за членство в ЕС идната пролет. Той каза пред всекидневника "Дневни Аваз", че заявлението за членство може да бъде внесено в периода между април и юни. 
						Междувремено във вторник словенският парламент единодушно ратифицира Споразумението за стабилизация и асоцииране между ЕС и БиХ, с което Словения стана първата страна, членка на ЕС, която направи това. (ХИНА, Би Би Си, АГИ, Дневни Аваз, СТА - 16/12/08)
