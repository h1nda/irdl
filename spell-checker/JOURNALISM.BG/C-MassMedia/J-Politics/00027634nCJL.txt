ООН, САЩ и ПАСЕ приветстваха преговорите за обединение на Кипър
					04/09/2008
					 
						НЮ ЙОРК, Съединени щати -- ООН, САЩ и Парламентарната асамблея на Съвета на Европа в сряда (3 септември)приветстваха започването през тази седмица на преговорите за обединение между двамата кипърски лидери, Деметрис Христофиас и Мехмет Али Талат. В писмено изявление Генералният секретар на ООН Бан Ки Мун обеща подкрепата на неговата организация за преговорите, целящи обединение на острова след 34-годишно разделение. Говорителят на Държавния департамент на САЩ Шон МакКормак заяви, че Вашингтон подкрепя двузонално, двуобщностно решение за двете общности на острова. Докладчикът на ПАСЕ за Кипър Йоахим Хорстер нарече преките преговори "най-добрата възможност от много години за слагане на край на разделението на Кипър" и заяви, че Съветът на Европа е готов да помогне за постигането на такова решение. Гърция също привества новия кръг от преговори. (КНА, Фамагуста Газет, AНА-MПА, Хюриет, AФП, РИА Новости, Нафтемпорики, Катимерини, СКАИ - 03/09/08)
