Партиите от управляващата коалиция в Македония работят за подобряване ефективността на новия кабинет
19/05/2004
 
СКОПИЕ, Македония -- Трите партии от управляващата коалиция-Социалдемократическият съюз за Македония, Демократичният съюз за интеграция и Либерално-демократичната партия - обсъдиха мерки във вторник (18 май) за повишаване ефективността на новия кабинет. Номинираният за премиер Хари Костов се очаква да обяви състава на новия кабинет през следващите няколко седмици. Коалиционните партии заявяват, че основният приоритет на правителството ще бъде пакетът за децентрализиране на властта.
Други новини: във вторник полицията е открила четири тела в 50-метров ров близо до западния град Кичево. Смята се, че телата са на трима етнически албанци и на български гражданин, който липсва от времето на военния конфликт в страната през 2001 г. Полицията започна ексхумацията преди една седмица след анонимен сигнал по телефона. ( Утрински вестник, Дневник - 19/05/04; А1 ТВ, Макфакс - 18/05/04)
