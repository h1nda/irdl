Сърбия обяви резултатите от изборите за съвети на етническите малцинства
					10/06/2010
					 
						БЕЛГРАД, Сърбия -- Централната избирателна комисия (ЦИК) съобщи в сряда (9 юни) окончателните резултати от преките избори за 16 съвета на националните малцинства, проведени на 6 юни. Председателят на ЦИК Розалия Торде каза, че общата избирателна активност е била 54,5 %. Най-масово участие е било регистрирано сред гръцкото малцинство - 77,05 %, а най-ниската активност е била сред малцинството на ашкалите - 38,85 %. Хърватското и словенското национално малцинство избраха своите представители непряко, чрез избирателна колегия, а македонското малцинство ще гласува на 20 юни. Тези избори са първите след влизането в сила на закона за националните съвети. Целта е да се предостави на малцинствата повече влияние върху държавната политика в сферите на образованието, културата, предоставянето на информация на езиците на националните малцинства и официалното използване на тези езици. (РТС, Меджународни Радио Сърбия - 09/06/10)
