Водената от ДП коалиция спечели изборите в Неготин, Сърбия
					08/03/2010
					 
						БЕЛГРАД, Сърбия -- Според предварителните резултати от понеделник коалицията „За европейски Неготин”, състояща се от Демократическата партия (ДП) и Сръбското движение за обновление, е победила на предсрочните местни избори в неделя (7 март) в североизточната община Неготин. Коалицията е привлякла 24 % от подадените гласове, следвана от коалиция, водена от Сръбската социалистическа партия, с 20 %. Кандидатите на Либералдемократическата партия са трети с 18 %. Избирателната активност е била около 47 %. Предсрочните избори бяха обявени поради проблеми, свързани с резултатите от изборите през май 2008 г. (Б92, Танюг, РТС - 08/03/10)
