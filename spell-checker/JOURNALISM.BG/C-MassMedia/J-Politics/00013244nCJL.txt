Започва техническата подготовка за местните избори в Македония
					13/01/2005
					 
						СКОПИЕ, Македония -- Техническата подготовка за общинския вот на 13 март започна в четвъртък (13 януари) с началото на проверките на списъците с имащите право на глас от министерство на правосъдието. Те трябва да приключат до 27 януари. Това е и крайният срок за представянето на подписките за издигане на независими кандидати.
						Други новини: По-малкият партньор в правителството на Македония, Демократичният съюз за интеграция (ДСИ), оттегли в сряда свой спорен кандидат за поста на посланик в България. Премиерът Владо Бучковски бе поискал оттегляне на кандидатурата на Джеват Адеми. 
						Също в сряда заместник-председателят на парламента от ДСИ Хисни Шакири официално подаде оставката си, като се позова на вътрешнопартийни спорове. Лидерите на партията я приеха и посочиха Гзим Острени за негов заместник. (Вест, Дневник, Утрински весник, Сега - 13/01/05; A1 TВ, Макфакс - 12/01/05)
