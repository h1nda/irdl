Според европейския парламент Албания трябва да реши политическите си проблеми
29/10/2003
 
ТИРАНА, Албания -- Дорис Пак, ръководител на делегацията на Европейския парламент, заяви във вторник (28 октомври), че Албания трябва да реши политическите си проблеми. Пак призова премиера Фатос Нано и бившия външен министър Илир Мета да прекратят разногласията си и насочат своите усилия към повторно укрепване на институциите. Тя добави, че кабинетът не може да функционира с двама заместник-министри и призова към коригиране на ситуацията, за да се осигури нормалната дейност на правителството. Тя също така апелира за разрешаване на споровете около местните избори в Тирана и за публикуване на официалните резултати. Пак заяви, че тези предизвикателства препятстват интеграцията на страната в Европа. (Албейниън Дейли Нюз - 28/10/03)
