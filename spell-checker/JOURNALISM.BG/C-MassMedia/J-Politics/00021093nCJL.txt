Ахтисаари ще представи предложението за Косово скоро след изборите на 21 януари
					27/12/2006
					 
						БЕЛГРАД, Сърбия -- Специалният пратеник за преговорите за определяне на статута на Косово Марти Ахтисаари ще представи своето предложение за решение на преговарящите за Белград и Прищина веднага след парламентарните избори в Сърбия на 21 януари, според неговия говорител Реми Дурло. Дурло заяви, че канцеларията на Ахтисаари ще очаква коментари от съответните страни, преди да представи неговото предложение на Съвета за сигурност на ООН, вероятно през март. Междувременно регионалните медии цитираха източник, близо до Ахтисаари, който заявява, че представянето на предложението ще сложи край на преговорите между Белград и Прищина за Косово. (Вечерни новости, Албейниън Нюз - 27/12/06; Факус, Бета, Танюг - 26/12/06)
