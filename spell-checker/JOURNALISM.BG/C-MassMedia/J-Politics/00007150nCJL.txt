Споразумението по въпроса за МНС спечели категоричната подкрепа на политическите партии в Албания.
02/06/2003
&lt;FONT size="1" color="gray" face="verdana"&gt;Според албанския премиер Фатос Нано (вдясно, заедно с председателя на Европейската комисия Романо Проди ) становището относно член 98 е следваща стъпка по пътя за стратегическо партньорство със Съединените Щати. [АФП]&lt;/font&gt;&lt;br&gt;&lt;br&gt;
Албанските политици не са склонни да гледат на въпроса за МНС като на избор между Съединените Щати и ЕС.
Орест Ерзени за кореспонденсткото бюро на Southeast European Times в Тирана -- 02/06/03
 
 
На 2 май държавният секретар на САЩ Колин Пауъл и албанският премиер Фатос Нано са подписали двустранно споразумение за Международния наказателен съд (МНС) относно член 98 от Римския договор. Актът предизвика остра реакция от страна на официалния представител на ЕС Ема Удвин, която призова албанския парламент да не го ратифицира.
" Ние не бихме желали това споразумение да влезе в сила, тоест да бъде подписано. Ние сме разочаровани от становището на Албания."- заяви Удвин на 8 май. По всеобща оценка, забележката й бе некоректна. В отговор водещите политически партии на Албания, изказали се в полза на споразумението, отново го подкрепиха.
Експрезидентът Сали Бериша, оглавяващ Демократическата партия, главната опозиционна сила, заяви, че Римския договор допуска такова споразумение. Един от лидерите на партията "Демократически алианс" Прец Зогац, каза, че ангажиментите на Албания към ЕС се заключават в изпълнението на нормативите на Съюза. Дашамир Шахи, председател на обновената Демократическа партия, призова Европа да разбере становището на Албания. Председателят на Социалдемократическата партия и екс-външен министър Паскал Мило заяви, че Албания е суверенна държава и има право на самостоятелни решения.
В Тирана обясняват, че по време на иракската криза Албания се е присъединила към ръководената от САЩ "Коалиция на желаещи", и спорният въпрос не бива да бъде трактуван като избор на страната между Съединените Щати и ЕС.
Според източници на външното министерство, външният министър Илир Мета случайно се намирал в Брюксел в деня, когато Удвин е направила заявлението си. При срещата си с председателя на Европейската комисия Романо Проди и комисаря Крис Патен дипломатическата криза бе нормализирана. "Ние не смятахме, че подписването на подобно споразумение е въпрос на избор между ЕС и Съединените Щати,- каза Мета след преговорите.- Споразумението бе подписано в рамките на двустранното сътрудничество със Съединените Щати по тяхно искане. Ние предприехме тази крачка с пълното разбиране, че американското присъствие и ангажиментите на САЩ са важни за стабилизирането на обстановката в Албания и региона."
Подобно мнение бе изразено и от заместник-председателя на Демократическата партия и бивш външен министър Тритан Шеху. На 13 май Шеху заяви, че подписаното от Нано и Пауъл споразумение няма да се отрази върху отношенията на държавата с ЕС, защото Албания разглежда Съединените Щати и ЕС като единна сила на демократичния свят.
Албания е 32-та държава в света и втората в Югоизточна Европа, подписала със Съединените Щати споразумението за МНС. За разлика от някои други страни, където този въпрос е предизвикал дебати, управляващата коалиция и опозиционните партии в Албания от самото начало са били на единно мнение. Всички водещи политически партии гледат на взаимоотношенията със Съединените Щати като на доминиращ приоритет. Нано смята, че споразумението е следваща крачка към укрепване на стратегическото партньорство със Съединените щати и същевременно към постигането на Европейските и Евроатлантические критерии и норми.
Предполага се, че споразумението относно член 98 ще бъде ратифицирано от парламента в близките седмици. Фактът на пълното съгласие на политическите партии предполага и единодушно гласуване.
