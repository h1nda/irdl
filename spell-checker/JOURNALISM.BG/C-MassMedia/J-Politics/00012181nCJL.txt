Провежда се вторият кръг на местните избори в Сърбия
					03/10/2004
					 
						БЕЛГРАД, Сърбия-Черна гора -- Избирателните секции в 148 сръбски общини започнаха работа в неделя (3 октомври) за провеждане на втория кръг на местните избори. Кандидатите на ръководената от президента Борис Тадич Демократическа партия (ДП) са изправени срешу ултранационалистите от Радикалната партия в повечето градове. Проучванията на общественото мнение сочат предимство на Ненад Богданович от ДП срещу радикала Александър Вучич в борбата за кметския пост в Белград. Изгледите за успех на кандидатите от ДП се подобриха след сключването на съюза с Демократическата партия на Сърбия на премиера Воислав Кощуница. Те сега се надяват да спечелят в Нови Сад, вторият по големина град в Сърбия, където радикалният кандидат имаше известно предимство по време на първия кръг на преговорите. (Танюг, Бета, Б92, АФП- 03/10/04; Данас- 02/10/04; Уебсайт на ОССЕ - 01/10/04)
