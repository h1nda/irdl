Парламентарните избори в Хърватия ще се проведат през ноември или в началото на следващата година
30/04/2003
 
ЗАГРЕБ, Хърватия -- Премиерът Ивица Рачан заяви във вторник (29 април) пред аудиторията на националната телевизия, че парламентарните избори ще се проведат през ноември или в началото на следващата година. Рачан призна, че неговата Социалдемократическа партия все още не е решила дали да участва самостоятелно в изборите или в коалиция с други управляващи партии. По друг повод Рачан изрази съболезнованията си на семейството на генерал Янко Бобетко, който почина във вторник на 84 години. "Ние се уважавахме дори когато имахме различия по политически въпроси", каза Рачан пред репортери.
Други новини: по време на своя визита в Австрия хърватският министър за европейската интеграция Невен Мимица заяви, че страната ще изпълни условията за присъединяване преди края на 2006 година.Министърът отбеляза, че основните проблеми при преговорите ще бъдат свързани със завръщането на бежанците, сътрудничеството с Трибунала на ООН за военни престъпления и съдебната реформа. (Виесник - 30 /04/03; ХИНА, ХРТ - 29/04/03)
