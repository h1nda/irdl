ОССЕ започва мисия за наблюдение на парламентарните избори в Албания
					19/05/2005
					 
						ВАРШАВА, Полша -- Офисът за демократични институции и човешки права към ОССЕ заяви в сряда (18 май), че е започнал своята мисия за наблюдение на парламентарните избори на 3 юли в Албания. Мисията включва 12 наблюдатели, които вече са се установили в Тирана, 25 дългосрочни наблюдатели, които ще бъдат разпратени из страната тази седмица, и 400 краткосрочни наблюдатели, които ще пристигнат в Албания малко преди изборния ден. Наблюдателите ще присъстват при отварянето на избирателните пунктове, както и по време на гласуването, преброяването на бюлетините и изнасянето на резултатите. (Уеб-сайт на ОССЕ - 18/05/05)
