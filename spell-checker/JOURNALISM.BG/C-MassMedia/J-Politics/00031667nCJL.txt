САЩ подкрепят забележките на ОССЕ за изборите в Албания
					17/09/2009
					 
						ТИРАНА, Aлбания -- Посолството на САЩ в Тирана направи изявление в сряда (16 септември), което подкрепя окончателния доклад на ОССЕ за общите избори на 28 юни. "Ние приветстваме подобренията в сравнение с предишни избори, описани в доклада като подобрената законова рамка и процеса на регистриране на гласоподавателите. Тези области бележат съществен напредък в сравнение с предишните избори", се казва в изявлението на посолството. В него обаче също се споменават и някои недостатъци. "Имаше пропуски, забелязани при броенето на гласовете и изчисляването, както и пристрастие на медиите към главните политически партии." В изявлението също се цитират съмнителни действия и натиск от страна на политическите партии и правителството по време на кампанията. (Шкип, Панорама - 17/09/09; Toп Ченъл, Шекули, Телеграфи - 16/09/09)
