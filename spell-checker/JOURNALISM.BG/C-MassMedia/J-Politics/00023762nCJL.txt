Управляващата партия в България определи генерал от резерва за кандидат за кметската надпревара в София
					03/09/2007
					 
						СОФИЯ, България -- Управляващата Българска социалистическа партия номинира генерала от резерва Бриго Аспарухов за свой кандидат за кмет на София в петък (31 август) след продължителни дебати. Аспарухов, който е бивш шеф на разузнаването и е работил в секретните служби по времето на комунизма, бе ключова фигура в споровете преди присъединяването на България към НАТО през 2004 г. След като тогавашният премиер Симеон Сакскобургготски го номинира за съветник по сигурността, няколко страни на Запад заявиха, че неговото назначение ще навреди на имиджа на България. 
						Сега Аспарухов ще се състезава с очевидния фаворит, сегашния кмет Бойко Борисов, на местните избори на 28 октомври. (Сега, 24 часа - 03/09/07; Агенция София нюз - 01/09/07; Дарик, Дневник, Нетинфо, Медиапул - 31/08/07)
