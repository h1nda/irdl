Албанският президент Мойсиу намекна, че е готов за още един мандат
					18/05/2007
					 
						ТИРАНА, Албания -- В интервю за "Топ-Ченъл" в четвъртък (17 май) президентът Алфред Мойсиу отхвърли спекулациите, че е изхабен след пет години на поста, и намекна, че би приел втори мандат. Президентът каза, че внимателно наблюдава продължаващите дебати между мнозинството и опозицията за избор на консенсусен президент, и обеща да обяви окончателното си решение, когато настъпи подходящият момент. "Ще видя как ще се развият нещата," каза Мойсиу. Мандатът му изтича на 24 юли. (Кориери, Шекули, Коха-Йоне - 18/05/07; Топ-Ченъл, Balkanweb - 17/05/07)
