Кипърският парламент гласува за присъединяването към програмата на НАТО „Партньорство за мир” 
					25/02/2011
					 
						НИКОЗИЯ, Кипър -- В четвъртък (24 февруари) парламентът гласува в подкрепа на присъединяването на страната към програмата „Партньорство за мир” на НАТО, с което се надява да осигури на Кипър по-голяма роля в сътрудничеството между НАТО и ЕС и по този начин да подкрепи усилията за обединение на острова. Съвсем скоро след гласуването обаче говорителят на правителството Стефанос Стефану каза, че президентът Деметрис Христофиас ще наложи вето на решението, тъй като то не е в синхрон с неговото обещание да бъде постигнато решение на отдавнашния кипърски въпрос, с което разделения остров да бъде демилитаризиран. В допълнение той каза, че гласуването е нарушило конституцията, тъй като нарушава изпълнителните правомощия на президента за провеждане на външната политика. Христофиас ще се срещне с кипърския турски лидер Дервиш Ероглу в петък като част от продължаващите преговори за обединение. (iKypros, НюПост, Си Ен Ей, Експрес, E-Typos - 24/02/11)
