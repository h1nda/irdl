Спасов: Maкедония е "способна на толерантен политически диалог"
		07/12/2009
		Новита мисия на мозъчния тръст "Демос" в Македония е да осигури на политиците пространство да общуват по въпроси, които са от жизнено значение за страната.
		От Александърн Петровски за Southeast European Times в Скопие -- 07/12/09 Снимки от Томислав Георгиев
 
		 
			
Страната трябва да бъде запозната с най-добрите практики на изграждане на продуктивна [икономика] и социално справедливо общество. Това е една от задачите на "Демос" според основателя му Георги Спасов. 
			Георги Спасов е един от основателите на Социалдемократическата партия и създател на новия мозъчен тръст "Демос". Спасов разговаря с кореспондента на SETimes Александър Петровски за новата организация. 
			
				SETimes: Неотдавна вие създадохте мозъчния тръст "Демос". Каква е целта на тази инициатива? По модел на организациите "Демос" в САЩ и Обединеното кралство ли е създаден? Как виждате бъдещето на организацията?
			
				Георги Спасов: "Демос" е алтернативно пространство за общуване за политици и интелектуалци... където те свободно се срещат. Те ще покажат, че е възможно чрез дебати и разговори да водят културен и толерантен диалог по въпроси, които са от жизнен интерес за Македония. Страната трябва да бъде запозната с най-добрите практики на изграждане на продуктивна [икономика] и социално справедливо общество. Това е една от задачите на "Демос".
			"Демос" има общи черти с организациите "Демос" в Обединеното кралство и Съединените щати. Ще се радваме, ако можем да създадем по-близки контакти с тях и да [работим] по общи проекти. 
			
"Демос" не бе създадена, за да помогне на бившия президент Бранко Цървенковски да вземе отново властта, казва Спасов. 
			
				SETimes: Според някои "Демос" е създадена от бившия президент Бранко Цървенковски като сателитна организация, която да му помогне в следващите избори. Какъв е вашият отговор на тези обвинения? 
			
				Спасов: Не. Задачата на "Демос" не е да помогне на Бранко Цървенковски да се върне на власт. Нейните основатели са бивши министри, посланици, университетски професори от различни политически партии, включително от управляващата ДУИ. Обединява ни идеята, че Македония има проблем с лидерите на авторитарните партии и че алтернативата на недемократично правителство не може да бъде нещо подобно на това. 
			Задачата ни е да покажем, че можем да говорим за политика, без да използваме езика на омразата, че Македония е способна да води толерантен политически диалог и че трябва да има съзнание за взаимозависимост, не само между хората в Македония, но също и в целия регион. 
			
				SETimes: Вие сте един от основателите на Социалдемократическата партия. Защо решихте да напуснете партията и да основете "Демос"?
			
				Спасов: Не съм напуснал СДСМ. Не съм в ръководството на партията, не съм съгласен с начина, по който се извършват промените в нея и с начина, по който Цървенковски отново стана неин лидер. Поканен бях от Цървенковски да стана член на дипломатическия съвет на партията. Но както много други уважавани и опитни членове на пратията, ние не искаме да бъдем само декор и да му осигурим легитимност.
			
Политиците и интелектуалците ще покажат, че е възможно да се води културен и толерантен диалог по въпроси, които са от жизнен интерес за Македония.
			Като основатели на партията, ние сме длъжни да кажем, че онова, което сега става в СДСМ не е добро за партията. СДСМ се отдалечава от съвременната практика на социалдемокрацията. 
			
				SETimes: Неотдавна на среща на Централния комитет на Социалдемократическата партия върху бившият лидер на партията Радмила Шекеринска бе упражнен натиск от Цървенковски поради активното й членство в "Демос". Как си обяснявате този инцидент и случи ли се нещо подобно и с вас, когато напуснахте партията? 
			
				Спасов: Не, аз вече казах, че не съм напуснал партията. Само имам много различно мнение от това на Цървенковски по отношение на функционирането на партията. Радмила Шекеринска също смята, че чрез този мозъчен тръст организациите могат да бъдат стимулирани да приемат различен вид политика от това, което днес имаме в Македония. 
			Както [премирът Никола] Груевски, така и Цървенковски разбират политическото единство (в своите партии и в страната) само като подчинение и одобрение на техните възгледи. 
			"Демос" бе създадена, за да помогне подобна реторика и този вид управление да се променят. Има членове на "Демос", които не само са от СДСМ, но членуват и в други партии, както и хора, които никога не са членували в нито една политическа партия.
