Босненски сръбски партии сформират коалиция преди изборите
					29/03/2010
					 
						БАНЯ ЛУКА, Босна и Херцеговина (БиХ) -- Три опозиционни партии в Република Сръбска подписаха в неделя (28 март) в Баня Лука коалиционно споразумение преди общите избори през октомври. То бе подписано от лидерите на Сръбската демократическа партия (СДП), Партията за демократичен прогрес (ПДП) и Сръбската радикална партия на РС. И трите партии ще подкрепят Огнен Тадич от СДП за президент на РС и кандидат на ПДП за сръбски представител в тристранното босненско председателство. Лидерът на СДП Младен Босич каза след церемонията, че коалицията ще приеме и други партии, желаещи да подкрепят кандидатите. Трите опозиционни партии настояват също за военен неутралитет на БиХ и РС. (РТРС, СРНА, Дневни Аваз, Танюг, РТС, БХРТ - 28/03/10)
