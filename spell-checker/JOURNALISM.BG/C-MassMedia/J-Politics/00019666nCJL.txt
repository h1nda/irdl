ДУИ ще проведе митинг в петък, докато македонският парламент гласува състава на новия кабинет
					21/08/2006
					 
						СКОПИЕ, Македония -- Етническата албанска партия "Демократически съюз за интеграция" (ДУИ) ще проведе митинг пред парламента в петък (25 август), докато законодателите гласуват състава на новия кабинет на определения за премиер Никола Груевски. Управителният съвет на ДУИ взе това решение през уикенда, с което цели да даде израз на недоволството си от това, че не е включена в новото правителство. Партията получи най-много гласове на етнически албанци на парламентарните избори на 5 юли.
						ДУИ не е решила дали да приеме предложението от своя съюзник, Партията за демократичен просперитет (ПДП) за пълен бойкот на законодателството. Преди няколко дни пратеникът на ЕС в Скопие Ерван Фуер призова ДУИ и ПДП да играят конструктивна роля в опозиция. (Вечер, Дневник - 21/08/06; A1 ТВ - 20/08/06; Макфакс - 19/08/06)
