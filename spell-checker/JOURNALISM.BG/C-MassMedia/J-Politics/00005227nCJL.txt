Парламентът на Република Сръбска избра нов президент
29/11/2002
 
БАНЯ ЛУКА, Босна и Херцеговина (БиХ) -- На учредителното си събрание в четвъртък (28 ноември), босненско-сръбският парламент избра за президент на Република Сръбска Драган Калинич. Той нямаше конкуренция след победата на неговата Сръбска демократическа партия на изборите миналия месец. Четиридесет и четири годишният икономист е бил вицепрезидент на общността след изборите през 2000 г. В речта по случай встъпване в длъжност, той повтори обещанието си от предизборната кампания да работи за автономията на Република Сръбска, като предупреди, че всеки опит да се обединят двете общности в Босна и Херцеговина ще бъде "авантюра с трайни последствия". Той каза също, че ще предложи кандидат за министър-председател на РС до десет дни, както се изисква по закон. Също в четвъртък, босненско-сръбският парламент избра председател и двама заместник-председатели, мюсюлманин и хърватин. (AП, AФП, РТРС, PBS BiH, НТВ Хаят, СНА, БиБиСи - 28/11/02)
