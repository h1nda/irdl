Словения одобри политика за Западните Балкани
					12/03/2010
					 
						ЛЮБЛЯНА, Словения -- Правителството прие късно в четвъртък (11 март) декларация за западнобалканските страни и пътна карта за дейностите на Любляна по укрепване на регионалните отношения и сътрудничество. Външният министър Самуел Збогар каза, че документът определя Западните Балкани като дипломатически приоритет. Ще бъде създадена специална комисия за Западните Балкани за изготвяне на проектоплан за Словения в рамките на региона и ще бъде назначен национален координатор, който да следи за изпълнението на дейностите на Любляна в Македония, Сърбия, Босна и Херцеговина, Черна гора, Албания и Косово. Документът ще бъде внесен за одобрение в парламента. (СTA, Сител, МИА - 12/03/10)
