Две сръбски партии постигат съгласие по проект за конституция
02/06/2004
 
БЕЛГРАД, Сърбия-Черна Гора -- Двете най-големи коалиционни партии се споразумяха във вторник (1 юни) по проект за конституция за Сърбия, заяви вицепремиерът Миролюб Лабус. Демократическата партия на Сърбия начело с премиера Воислав Кощуница, както и Г-17 Плюс на Лабус ще организират обсъждания с други партии в коалицията, преди да внесат проекта в парламента. Според Лабус правителството прави всичко което е по силите му за приемане на нова конституция, но допълни, че Сръбската радикална партия блокира работата на ниво комисии. (Б92, Танюг - 01/06/04)
