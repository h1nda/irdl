Във Войводина ще се проведат парламентарни избори на 19 септември 
					
				
					17/08/2004
				
				 
					
							БЕЛГРАД, Сърбия-Черна Гора -- Председателят на войводинския парламент Ненад Чакан съобщи в понеделник (16 август), че е насрочил парламентарните избори за 19 септември в същия ден, когато ще се проведе местният вот в Сърбия. Той изрази надежда за честна и демократична кампания. След последните законодателни поправки изборите ще се проведат по комбинирана избирателна система. Половината от 120-те члена на парламента във Войводина ще бъдат избрани по пропорционална система с 5-процентен праг на гласовете. Останалите 60 члена ще бъдат избрани по система на класифицирано мнозинство – 50 % плюс 1 глас. За партиите на малцинствата е поставен минимален праг от 1.7 %. (Б92, Бета – 16/08/04)
