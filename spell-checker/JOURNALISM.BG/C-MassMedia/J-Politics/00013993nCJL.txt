Партийни лидери в Македония пренасрочват своя среща, посветена на изборните нарушения 
					23/03/2005
					 
						СКОПИЕ, Македония -- Премиерът Владо Бучковски, председател на управляващия Социалдемократически съюз в Македония, пренасрочи за сряда (23 март) среща на основните партийни лидери, която не се състоя във вторник поради продължаващите разногласия. Срещата цели да се предотвратят нередностите по време на втория тур на местните избори в неделя, нарушения, които бяха констатирани в някои общини по време на първия тур на 13 март.
						Други новини: Бучковски посещава България в сряда. Разговорите ще се фокусират върху двустранни въпроси, както и върху подкрепата на България за македонската кандидатура за членство в НАТО. (Уеб сайт на македонското правителство, Макфакс, бТВ - 23/03/05; А1 ТВ - 22/03/05)
