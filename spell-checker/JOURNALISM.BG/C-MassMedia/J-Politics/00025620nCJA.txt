Парламентът на Косово прие закони, основаващи се на плана на Ахтисаари
					28/02/2008
					Дни след обявяването на независимостта си Косово прие пакет от мерки, имащи за цел да демонстрират решимостта на страната да изпълни проекта, изготвен от бившия специален пратеник на ООН Марти Ахтисаари.
					От Блерта Фоничи-Кабаши за Southeast European
Times от Прищина -- 28/02/08
 
					 
						
В Прищина огромен знак "бебе" отбелязва независимостта на Косово от Сърбия. Косовският парламент прие миналата седмица пакет от закони, имащи за цел прилагането на плана на Ахтисаари. [Гети Имиджис]
						Парламентът прие в сряда (20 февруари) девет закона, свързани с плана на Ахтисаари, които обхващат области, пряко свързани с държавността. Планът от 12 точки на бившия специален пратеник на ООН Марти Ахтисаари съдържаше правна рамка, която Косово започна да въвежда с тези закони. 
						От предложените десет проекта народното събрание прие един. Пакетът включва закони за дипломатическия имунитет, държавността, създаването на полицейски сили, създаването на полицейски инспекторат, документи за пътуване, държавни символи, специални защитени зони, местно самоуправление и административни граници на общините. 
						По препоръка на правителството законът за създаване на министерство на външните работи бе оттеглен. 
						Законът за дипломатическия имунитет бе представен от премиера Хашим Тачи, който каза, че Косово -- като независима държава -- се нуждае спешно от функционални закони за документите. 
						Заместник държавният секретар на САЩ Никълъс Бърнс приветства новите закони, които защитават правата на сърбите и другите малцинства. Той каза, че САЩ също смятат тяхната безопасност за приоритет, като добави: "Ние вярваме, че бъдещето на Косово трябва да бъде многоетническо и многорелигиозно." 
						Очаква се още 23 закона да бъдат одобрени от събранието, чиито членове казват, че са решени да изпълнят разпоредбите от плана "Ахтисаари". 
						Редовната сесия на парламента започна с 90-минутно закъснение, тъй като една от специалните комисии, отговаряща за прегледа и оценката на измененията в законодателството, първоначално не бе съгласна с някои от текстовете. 
						След консултации с други депутати обаче тя даде своето съгласие за промените. 
						Председателят на специалната комисия Фехми Муйота призна, че неговата комисия е срещнала известни трудности в процеса на формулиране на измененията, по-специално при промяната на терминологията. Въпреки това той добави: "Законите съответстват на плана на Ахтисаари и на европейските изисквания".
