Косовският президент отново предупреди да не се закъснява с уреждането на статута
					27/06/2007
					 
						ПРИЩИНА, Косово, Сърбия -- Президентът Фатмир Сейдиу отново предупреди във вторник (26 юни), че не трябва да се допуска забавяне на процеса за статута на Косово. "Очакваме, че след неколкократните опити, направени в Съвета за сигурност на ООН, ще бъде намерен общ език и новата резолюция за [независимостта на] Косово ще бъде приета," каза той пред делегация на представители на германския Бундестаг. "Това ще бъде най-доброто решение, защото ще открие пътя за по-нататъшно развитие на Косово," добави той. 
						Междувременно генералният секретар на НАТО Яп де Хоп Схефер отново повтори по време на среща с руския президент Владимир Путин в Москва, че проблемът за статута на Косово трябва да се реши въз основа на плана на пратеника на ООН Марти Ахтисаари. Той призова Русия да не налага вето на нова резолюция на Съвета за сигурност, базирана на тази пътна карта. (РТК, РСЕ, Телеграфи, KosovaLive, Б92, Ройтерс, Танюг - 26/06/07)
