Правителството на БиХ одобри споразумението за либерализиране на визовия режим с ЕС 
					15/05/2007
					 
						САРАЕВО, Босна и Херцеговина (БиХ) -- Министерският съвет на страната одобри в понеделник (14 май) споразумение за либерализиране на визовия режим между ЕС и БиХ, с което страната става първата в Югоизточна Европа, която получава такъв статут. Споразумението облекчава ограниченията за определени групи граждани, като студенти и бизнесмени. 
						Други новини от понеделник -- БиХ и представители на Европейската комисия са подписали споразумение, одобряващо 2,3 милиона евро безвъзмездна помощ за съдебната система. Средствата ще бъдат използвани в подкрепа на работата на прокурорите, разследващи случаи на военни престъпления, корупция и организирана престъпност. (РТРС, Фена, ПБС - 14/05/07)
