Сръбски прокурори искат максимално наказание за предполагаеми политически убийци
					13/02/2007
					 
						БЕЛГРАД, Сърбия -- В повторно разглеждане на делото прокурорите поискаха в понеделник (12 февруари) максимална присъда от 40 години лишаване от свобода за заподозрените в убийствата през 1999 г. на четирима активисти на Сръбското движение за обновление и в опита за покушение срещу председателя на партията Вук Драшкович. През 2003 г. добилият печална слава престъпник Милорад Улемек-Легионера, бившият шеф на Държавна сигурност Раде Маркович и други десет полицейски служители получиха по делото присъди до 15 години, но миналата година присъдите им бяха отменени поради нередности. (Танюг, РТС - 12/02/07)
