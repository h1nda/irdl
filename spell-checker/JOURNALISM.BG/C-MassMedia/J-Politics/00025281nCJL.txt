Българският президент Първанов предложи избирателни реформи
					28/01/2008
					 
						СОФИЯ, България -- Президентът Георги Първанов изнесе в неделя (27 януари) реч и очерта нова широка политическа програма, която включва призив за смесена избирателна система с по-силен мажоритарен вот и по-големи президентски правомощия. Президентът каза, че новата програма би довела до по-адекватно политическо представителство, което би ограничило купуването на гласове и популизма. Той подкрепи още затягането на процеса на регистрация на избирателите и изискванията за регистрация на партиите, което в крайна сметка би намалило броя на политическите партии. Първанов поиска да получи правото да свиква референдуми. Първият от тях би могъл да бъде референдум за въвеждането на смесена избирателна система със силен мажоритарен вот, предложи президентът. (БТА, БНР, Медиафакс, Макфакс, A1 - 27/01/08)
