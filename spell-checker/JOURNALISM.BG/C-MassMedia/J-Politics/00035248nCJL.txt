Сръбският президент Тадич критикува плана за изпращане на полиция в Северно Косово
					11/07/2010
					 
						БЕЛГРАД, Сърбия -- Президентът Борис Тадич заклейми в петък (9 юли) неотдавнашно изявление на министъра на вътрешните работи на Косово Байрам Реджепи, в което се казва, че Прищина може да разположи специални полицейски сили в Северно Косово, за да гарантира реда там. Тадич заяви, че подобни изявления застрашават крехкия мир в доминирания от сърби регион. Реджепи бе казал, че специални части могат да бъдат изпратени според споразумение с ЮЛЕКС в светлината на неотдавнашните два инцидента. На 2 юли, експлозия уби един мъж и рани още 11 души по време на сръбски протест в разделения град Митровица. Напрежението ескалира два дни по-късно, когато косовски сръбски депутат бе ранен пред дома му. (Taнюг, Бета, ФоНет, РТС, Радио "Свободна Европа" - 09/07/10)
