Външните министри от ЕС одобриха започването на преговорите по Споразумението за СА с БиХ
					21/11/2005
					 
						БРЮКСЕЛ, Белгия -- Външните министри от ЕС одобриха в понеделник (21 ноември) започването на преговорите по Споразумението за стабилизация и асоцииране с Босна и Херцеговина (БиХ). Решението бе взето в навечерието на церемониите във Вашингтон по повод 10-ата годишнина от Дейтънското мирно споразумение, което сложи край на конфликта в БиХ от 1992-1995 г. Официални лица заявиха, че преговорите може да започнат още в петък. Освен това ЕС продължи мандата на 6500-членната мироопазваща мисия в БиХ и за следващата годината, заявявайки, че числеността на силите трябва да остане "непроменена като цяло". (AП - 21/11/05)
