САЩ и Румъния са близо до сключване на споразумение за базите 
		24/10/2005
		 
			БУКУРЕЩ, Румъния -- Съединените щати и Румъния са много близо до подписването на споразумение за разполагането на съвместни военни бази в балканската страна, заяви в неделя (23 октомври) съветникът по национална сигурност на САЩ Стивън Хадли. "Рамковият договор в основни линии позволява достъпа до съоръжения, за да се улесни сътрудничеството между силите на САЩ и Румъния", заяви той пред репортери след срещата си с президента Траян Басеску. От своя страна Басеску потвърди, че Румъния ще продължи участието си в международните мироопазващи операции в Ирак и Афганистан. 
			Според други новини, последният доклад на Групата държави срещу корупцията разкрива, че Румъния е постигнала значителен, но все още недостатъчен напредък в борбата с корупцията. Докладът бе представен в Съвета на Европа миналата седмица. (Ройтерс, Ромпрес - 23/10/05; Найн о'клок - 21/10/05; Уеб-сайт на СЕ - 19/10/05)
