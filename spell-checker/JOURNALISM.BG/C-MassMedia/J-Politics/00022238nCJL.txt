Хиляди протестираха в Анкара срещу управляващата партия и вероятната кандидатура на Ердоган за президентските избори 
					15/04/2007
					 
						АНКАРА, Турция -- Повече от 200 000 души се събраха в Анкара в събота (14 април), за да изразят протеста си срещу управляващата Партия на справедливостта и развитието (ПСР) и вероятната номинация за президентските избори на нейния лидер, смятан за поддържник на ислямистите, премиера Реджеп Тайип Ердоган. Протестът бе организиран от бившия командващ паравоенните сили на Турция Шенер Еруйгур. Демонстрантите поискаха оставката на правителството на ПСР и издигнаха лозунги срещу кандидатурата на Ердоган на президентските избори следващия месец. В събота отиващият си президент Ахмет Недждет Сезер остро разкритикува политиката на правителството и предупреди за това, което той нарече нова ислямска заплаха срещу светската държава. (Заман, Агенция Анадолу, AФП, TurkishPress.com, AП, Си Ен Ен, Фокус - 14/04/07; НТВ - 13/04/07; Ройтерс, AП - 11/04/07)
