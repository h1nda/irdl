Сръбският президент Тадич призова към сдържаност, ако Косово обяви независимост
					13/02/2008
					 
						БЕЛГРАД, Сърбия – Президентът Борис Тадич публикува във вторник (12 февруари) изявление, в която призовава за сдържаност, ако Косово обяви независимост. Тадич отново обеща, че „няма да изостави борбата за интересите на гражданите и за запазване на Косово” и повтори, че "само в ЕС Сърбия ще може да защити своето Косово". Той настоя, че политиците трябва да предотвратят създаването на ситуация, която ще застраши сигурността на косовските сърби. 
						Междувременно министър-председателят Воислав Кощуница отново подчерта, че основната цел на всички държавни институции е да покажат национално единство в борбата за защитата на Косово. 
						Също във вторник с подкрепата на Русия сръбският посланик в ОНН Павле Йевремович поиска спешно заседание на Съвета за сигурност на ООН за обсъждане на ситуацията в Косово. Очаква се Съветът за сигурност да вземе решение по искането в сряда. (Политика, Данас, Вечерни Новости - 13/02/08; РТС, Бета, Б92, Танюг - 12/02/08)
