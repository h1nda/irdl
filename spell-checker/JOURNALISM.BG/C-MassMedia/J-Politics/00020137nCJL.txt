Сърбия ще проведе референдум за конституцията на 28-29 октомври
					02/10/2006
					 
						БЕЛГРАД, Сърбия -- В неделя (1 октомври) председателят на парламента Предраг Маркович подписа указ, с който официално определи датата на референдума за конституцията - 28-29 октомври. Маркович взе това решение един ден, след като законодателите единодушно приеха новата конституция, в която се посочва, че Косово е неразделна част от Сърбия със значителна автономия. Говорителката на върховния представител на ЕС за външната политика и сигурността Хавиер Солана, Кристина Галах, каза, че въпросът със статута трябва да се разглежда в рамките на преговорите, които се провеждат с посредничеството на пратеника на ООН Марти Ахтисаари. (РТС, Данас, Глас явности, AФП - 02/10/06; Танюг - 01/10/06)
