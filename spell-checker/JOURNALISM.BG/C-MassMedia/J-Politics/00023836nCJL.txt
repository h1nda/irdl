Преговорите по реформата в полицията в БиХ ще продължат на експертно равнище
					10/09/2007
					 
						САРАЕВО, Босна и Херцеговина (БиХ) -- Преговорите по новия проект за реформа в полицията, внесен от Върховния представител Мирослав Лайчак, ще продължат в сряда (12 септември), съобщи всекидневникът "Независне новине" в понеделнник, цитирайки източници от местните партии. Те ще се проведат на експертно равнище с представители на всички политически партии и със заместник-върховния представител Йожек Пандур. 
						В събота главната партия в Република Сръбска, Партията на независимите социалдемократи, посочи, че може да се опита отново да отложи процеса. Сръбският член в тристранното Председателство на БиХ Небойша Радманович, заяви, че преговорите по реформата в полицията трябва да се проведат едновременно с преговорите по конституционната реформа. 
						Лайчак е поставил краен срок за споразумение по реформата в полицията - края на септември , което е изискване за подписването на Споразумението за стабилизация и асоцииране с ЕС. (Независне Новине, РТРС - 10/09/07)
