Сръбският президент Тадич призова държавите да си сътрудничат в борбата срещу организираната престъпност
					15/02/2010
					 
						БЕЛГРАД, Сърбия -- В неделя (14 февруари) президентът Борис Тадич обеща, че Сърбия ще продължи борбата си срещу организираната престъпност и призова останалите балкански държави да направят същото. След церемония в Панчево за отбелязване на Деня на армията Тадич призова за регионално сътрудничество срещу босовете на престъпността. Той добави, че ще продължат и усилията за борба с корупцията. Във връзка с призивите за предсрочни избори Тадич каза, че очаква кабинетът да довърши мандата си, който изтича през 2012 г. (Бета, РТС, Б92, Танюг - 14/02/10)
