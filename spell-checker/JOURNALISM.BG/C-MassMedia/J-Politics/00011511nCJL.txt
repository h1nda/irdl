Македонският президент приветства споразумението за децентрализация
18/07/2004
 
СКОПИЕ, Македония -- Президентът на Македония Бранко Цървенковски каза в неделя (18 юли), че е много доволен от проекта на управляващата коалиция за споразумение по въпроса за местната децентрализация, който той определи като трудна, но смела крачка напред. "Аз съм убеден, че възможно най-лошото решение би било отлагането на законите или изборите, блокирайки по този начин децентрализацията, изпълнението на Рамковото споразумение и процеса на евро-атлантическа интеграция", каза Цървенковски.
Международната общност приветства споразумението за децентрализация. САЩ заявиха, че то засилва демокрацията на местно равнище и отговаря на духа и съдържанието на Охридското споразумение. ЕС, НАТО и ОССЕ също похвалиха правителството за приемането на проекта. (MИA - 18/07/04)
