Гръцкият парламент е на път да одобри споразумение за военно сътрудничество с Албания
08/12/2003
 
ТИРАНА, Албания -- Албанско-гръцкото военно сътрудничество за възстановяване на базата Бищ-Пала в Дуръс е на път да получи окончателно одобрение след гласуването в петък (5 декември) от Комисията по отбрана на гръцкия парламент. Проекторешението ще бъде внесено в пленарната зала, където се очаква то да бъде одобрено. Албанският парламент ратифицира споразумението през юни. Документът предвижда строителството на команден щаб и помещения за настаняване на личния състав, както и увеличаване дълбочината на входния канал към прилежащото на базата Бищ-Пала морско пространство.
Също в петък бившият американски посланик в Тирана Мариса Лино направи посещение от името на УНИЦЕФ в качеството си на ръководител на Центъра в Болоня към Института за авангардни международни изследвания в рамките на Университета "Джон Хопкинс". Тя се е срещнала с ръководители на управляващата Социалистическа партия, но е избегнала среща с бившия президент Сали Бериша, лидер на опозиционната Демократическа партия, когото тя бе критикувала години наред в Албания. (АТА, Кориери - 05 /12/03)
