Български министър участва в пленарни заседания на Европейския парламент
20/04/2004
 
СТРАСБУРГ, Франция - Българският министър по европейските въпроси Меглена Кунева пристигна в понеделник (19 април) в Страсбург за участие в тазседмичната пленарна сесия на Европейския парламент. В рамките на сесията Кунева ще проведе двустранни срещи със заместник-председателите на Европейския парламент Инго Фридрих и Йоргос Димитракопулос. Тя ще се срещне и с Хосе Мариа Хил-Роблес, който е съпредседател на Съвместния парламентарен комитет България-ЕС.
Други новини: България ще изпрати трети батальон в Ирак в началото на следващия месец. 80-те военнослужещи ще бъдат обучавани от първата група български военни, които бяха разположени в Ирак. ( БТА, бТВ, БНТ - 19/04/04)
