Специалният пратеник на ОССЕ в Албания заяви, че местните избори ще бъдат трудни при създалата се ситуация
					14/12/2006
					 
						ТИРАНА, Албания -- Ръководителят на Мисията на ОССЕ в Тирана, посланик Павел Вацек, заяви в четвъртък (14 декември), че провеждането на общинските избори идния месец ще бъде трудно, като се има предвид забавянето на основните избирателни реформи. Вацек каза, че остава оптимист относно възможността основните партии да постигнат компромис преди изборите, насрочени за 20 януари. По-рано тази седмица основната опозиционна Социалистическа партия официално потвърди, че няма да участва в изборите поради продължаващите спорове с управляващата коалиция по основни въпроси. (A1 TВ, Уеб сайт на албанското правителство, Албейниън Нюз - 14/12/06)
