Румънският парламент ратифицира споразумението за присъединяване към НАТО
27/02/2004
 
БУКУРЕЩ, Румъния -- В четвъртък (26 февруари) парламентът гласува одобрение на споразумението за присъединяване към НАТО през април. Премиерът Адриан Настасе нарече това "историческа стъпка" и подчерта приноса на Румъния в мироопазващите мисии на алианса. Букурещ има 700 военнослужещи в Босна и Херцеговина, Афганистан и Косово, както и над 700 военнослужещи в Ирак. Според Настасе в това отношение Румъния превъзхожда всички други страни кандидатки.
Също в четвъртък Настасе предаде на органите на ЕС в Брюксел план за действие, който има за цел да ускори интеграцията в евросъюза. Това стана в отговор на неотдавнашните критики на Европейския парламент към темповете на реформите, необходими за присъединяването. Междувременно правителството съобщи, че румънската икономика е отбелязала ръст от 4,9 % през 2003 г. Най-голям принос има строителството с ръст от 7 %. (AФП, Адеварул, Ромпрес - 26/02/04)
