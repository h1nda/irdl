Председателят на македонския парламент: "Няма риск от политическа криза"
					22/11/2004
					 
						СКОПИЕ, Македония -- Председателят на парламента Люпчо Йордановски отхвърли в неделя (21 ноември) възможността за политическа криза в страната, заявявайки, че очаква новото правителство да започне работа до края на декември. В интервю за Радио "Свободна Европа" Йордановски каза, че законодателната система продължава да функционира нормално независимо от оставката на кабинета на премиера Хари Костов и добави, че няма признаци за нестабилност в управляващата коалиция. 
						Също в неделя управляващият Социалдемократически съюз на Македония прие общинските номинации за нов лидер преди партийния конгрес в сряда. За поста са предложени общо десет кандидатури. (Утрински весник, Дневник - 22/11/04; A1 TВ, Дневник, Вест - 21/11/04)
