Югославският президент Кощуница се срещна с делегация на Съвета за сигурност на ООН
17/12/2002
 
БЕЛГРАД, Югославия -- В понеделник (16 декември), президентът Воислав Кощуница се срещна с посланиците на 15 страни-членки на Съвета за сигурност на ООН. По-късно президентската канцелария публикува изявление, в което се съобщава, че президентът е подчертал необходимостта от повече усилия от страна на международната общност, за да се гарантира връщането на сръбските бежанци в Косово. Делегацията посети провинцията през уикенда и отбеляза, че е постигнат значителен напредък по отношение на сигурността през последните 18 месеца, но процесът на връщането на бежанците трябва да се ускори. (Радио 21, Б92, Танюг, Коха Диторе, БиБиСи, АФП - 16/12/02)
