Черна гора очаква да сключи споразумение за присъединяване към ЕС тази есен
					14/05/2007
					 
						ПОДГОРИЦА, Черна гора -- Славица Милачич, посланик на Черна гора в ЕС, каза през уикенда, че подписване на Споразумение за стабилизация и асоцииране с ЕС може да се очаква през октомври. Документът, парафиран по време на визитата през март в Подгорица на еврокомисаря по разширяването Оли Рен, понастоящем се превежда на всички официални езици на ЕС. Имайки предвид наближаващите летни отпуски, есента е вероятният срок за това, каза тя.
						Други новини -- В петък приключи двудневната визита на черногорска делегация, включваща правителствени представители и членове на парламента, в централата на НАТО в Брюксел. Централна тема бяха реформите, които трябва да се проведат в съответствие с членството в програмата "Партньорство за мир". (Мина - 14/05/07; Победа - 12/05/07)
