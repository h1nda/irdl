Изключен член на управляващата партия на Гърция моли да бъде възстановен
					05/10/2008
					 
						AТИНА, Гърция -- Дисидентът депутат и изключен член на управляващата Партия "Нова демокрация" (НД) Ставрос Дайлакис е писал до премиера Костас Караманлис в петък (3 октомври) с молба да бъде възстановен в НД. В писмото си Дайлакис се е извинил за критиките си към правителството и е заявил, че ще напусне парламента, ако партията не възобнови членството му. Във вторник управляващата партия изключи Дайлакис за това, че е поискал оставката на правителствения говорител Теодорос Русопулос. Така броят на депутатите на НД в парламента спада на 151; партията обаче възнамерява да намери заместник на Дайлакис. (СКАИ, AНА-MПА, EРТ, Ройтерс, Kaтимерини, Нафтемпорики - 03/10/08)
