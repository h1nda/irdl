Албанският външен министър Баша е песимист за резултата от преговорите за статута на Косово
					01/11/2007
					 
						ТИРАНА, Албания -- Външният минитър Лулзим Баша заяви в сряда (31 октомври), че шансовете за финализиране на окончателния статут на Косово до 10 декември са минимални. На конференция, озаглавена "Албанските посланици по света", той призова сърбите и косовските албанци да започнат процес на помирение по подобие на този между Франция и Германия. "Независимостта на Косово ще освободи Сърбия от нейното минало и ще я обърне към нейното европейско бъдеще", каза Баша. 
						На същото събитие албанският президент Бамир Топи обеща да продължи да оказва натиск за провеждане на реформите в избирателната система и правосъдието, които според него са от основно значение за интеграцията на Албания в структурите на НАТО и ЕС. Той добави, че окончателният статут на Косово е във фокуса на албанската външна политика. 
						В интервю за "Би Би Си", дадено в сряда в Лондон, бившият специален пратеник на ООН Марти Ахтисаари каза, че вярва, че неговият план все още предлага най-доброто решение на въпроса за статута. Преговорите между Белград и Прищина се възобновяват в понеделник във Виена. (Коха Йоне, Шекули, Газета Шкиптаре - 01/11/07; Уебсайт на албанския президент, Balkanweb, Топ-Ченъл, АТА, Телеграфи, Би Би Си - 31/10/07)
