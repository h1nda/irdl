Хърватският президент Месич започна визита в Белград
10/09/2003
 
ЗАГРЕБ, Хърватия -- В сряда (9 септември) президентът Стипе Месич започна първото официално посещение в Белград на хърватски държавен глава след разпадането на Югославия. Той ще се срещне с президента на Сърбия-Черна Гора Светозар Марович, председателя на парламента Драголюб Мичунович, както и с официални представители на Черна Гора. Говорител на Месич каза, че по време на еднодневното посещение няма да бъдат разгледани всички проблеми между двете държави; тя обаче добави, че посещението вероятно ще стимулира по-нататъшни преговори, особено що се отнася до завръщането на сръбски бежанци от войната в периода 1991-1995 година. Очаква се лидерите също така да обсъдят регионалното сътрудничество и перспективите за членство в ЕС и НАТО. (ХИНА, Би Би Си - 10/09/03; Танюг, АФП - 09/09/03)
