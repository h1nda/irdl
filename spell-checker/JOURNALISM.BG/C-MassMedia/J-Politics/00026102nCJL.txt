ЕС ще отвори още две глави от присъединителните преговори с Турция
					11/04/2008
					 
						АНКАРА, Турция -- По време на официална визита в четвъртък (10 април) председателят на Европейската комисия Жозе Мануел Барозу каза, че още две политически глави ще бъдат отворени в преговорите за присъединяване между ЕС и Турция. На съвместна пресконференция с министър-председателя Реджеп Тайип Ердоган Барозу каза, че е дошъл в Анкара, за да окуражи правителството да продължи реформите. Той разкритикува опита на прокуратурата за закриване на управляващата Партия на справедливостта и развитието (ПСР) на Ердоган, като предупреди, че това би навредило на кандидатурата на Турция за ЕС. Ново допитване, проведено от телевизионната станция "Канал Д" и публикувано в четвъртък, сочи, че обществената подкрепа за членството в ЕС сред привържениците на ПСР е нараснало, откакто бе заведено делото срещу партията. (Заман, Хюриет - 11/04/08; НТВ, АП - 10/04/08)
