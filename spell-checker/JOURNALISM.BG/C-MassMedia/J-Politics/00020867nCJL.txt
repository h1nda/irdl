Солана каза, че ЕС ще обмисли възможността за възобновяване на преговорите по ССА след изборите в Сърбия
					05/12/2006
					 
						БРЮКСЕЛ, Белгия -- В понеделник (4 декември) върховният представител на ЕС за външната политика и сигурността Хавиер Солана каза в Брюксел, че ЕС ще обсъди възможността за възобновяване на преговорите по Споразумението за стабилизация и асоцииране със Сърбия след парламентарните избори следващия месец. По време на съвместна пресконференция с генералния секретар на НАТО Яп де Хоп Схефер Солана добави, че нивото на сътрудничеството на Белград с Трибунала на ООН за военни престъпления ще продължи да бъде основният определящ фактор. Солана и Де Хоп Схефер приветстваха неотдавнашното решение на НАТО да покани Сърбия, БиХ и Черна гора в програмата "Партньорство за мир". 
						Също в понеделник Черна гора, Сърбия и Италия подписаха тристранно споразумение за преструктуриране на дълга на бившия федерален съюз към Парижкия клуб на кредиторите. Документът бе подписан по време на официалното посещение на италианския заместник-премиер Масимо Д'Алема в Белград. (Данас - 05/12/06; Бета, Танюг, РТС - 04/12/06)
