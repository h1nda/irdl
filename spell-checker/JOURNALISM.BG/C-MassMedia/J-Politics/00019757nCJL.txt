Сръбският екип в преговорите за статута на Косово критикува Ахтисаари
					29/08/2006
					 
						БЕЛГРАД, Сърбия -- Сръбският екип в преговорите за статута на Косово заседава при закрити врати в понеделник (28 август) и излезе с декларация, критикуваща неотдавнашните изказвания на специалния пратеник на ООН за преговорите за статута Марти Ахтисаари. Белград каза, че Ахтисаари не е действал в съответствие с мандата, предоставен му от генералния секретар на ООН Кофи Анан, когато е казал, че политиката на Слободан Милошевич "трябва да се вземе предвид в процеса на намиране на решение за бъдещия статут на Косово". Екипът каза още, че Сърбия ще предприеме дипломатически мерки, за да намали негативните последици от изказването на Ахтисаари. 
						Също в понеделник информационната агенция "Бета" съобщи, че ЮНМИК и правителството на Косово са изготвили и представили в Европейската комисия план за действие за изграждане на партньорство между Косово и Европа. Двете основни задачи са подобряване на междуетническите отношения и борбата с корупцията. 
						Също в понеделник сръбският заместник-премиер Ивана Дулич-Маркович беше в Хага, за да разговаря с главния прокурор Карла дел Понте. Не бяха съобщени подробности за темите на разговора. (Блиц, Политика - 29/08/06; Танюг, Бета, Б92 - 28/08/06)
