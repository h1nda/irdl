Президенти от региона се събраха в Албания
					25/06/2009
					 
						ТИРАНА, Албания -- Бъдещото сътрудничество, насочено към интегриране в ЕС, беше тема на среща в сряда (24 юни) във Вльора на албанския президент Бамир Топи с негови колеги от региона: черногорския Филип Вуянович, косовския Фатмир Сейдиу и македонския Георге Иванов. Домакинът Топи каза, че "сътрудничеството между държавите от Западните Балкани трябва да е взаимно в областта на икономиката, дипломацията и политиката и да е в интерес на дългосрочната сигурност и развитие на региона". В кулоарите на форума новоизбраният президент Иванов се срещна за първи път с косовския си колета Сейдиу, който го покани да посети Прищина. Отношенията между двете страни напоследък са обтегнати. (Топ Ченъл, Гласът на Америка, Би Би Си, Болкън Уеб - 24/06/09)
