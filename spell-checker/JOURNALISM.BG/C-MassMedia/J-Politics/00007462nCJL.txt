Президентът Месич заяви, че не опозицията ще определи датите на изборите
29/06/2003
 
ЗАГРЕБ, Хърватия -- Не опозицията е тази, която ще определи кога да се проведат изборите, заяви президентът Стипе Месич в петък (27 юни) в отговор на предположения, че възможен бойкот на парламента от опозицията ще предизвика провеждането на предсрочни избори. Президентът каза, че датите на изборите ще бъдат определени от тези, които са на власт. Той също така разкритикува опозицията, че заплашва да блокира законодателния процес.
В други новини, премиерът Ивица Рачан посети Словакия в петък. Той заяви, че Хърватия е изпълнила 65% от изискванията за членство в ЕС и ще изпълни останалите до 2006 г. Рачан призна, че страната е закъсняла с промените поради конфликта в бивша Югославия, но отбеляза, че тя наваксва загубеното време. Словакия ще влезе в ЕС през 2004 г. (ХИНА, Би Би Си - 27/06/03)
