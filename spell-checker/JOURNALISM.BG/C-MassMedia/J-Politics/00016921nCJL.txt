МВФ приключи първия и втория преглед на стендбай споразумението с Турция за 9,5 милиарда долара
					12/12/2005
					 
						ВАШИНГТОН, Съединени щати -- Изпълнителният съвет на МВФ завърши в петък (9 декември) първия и втория преглед по тригодишното стендбай споразумение за 9,5 милиарда долара с Турция, с което даде възможност за незабавното отпускане на транш от 1,58 млрд. долара. Съветът на МВФ реши също да удовлетвори искането на Турция за отпадане на някои критерии, като например критерият за завършване на структурната реформа до юни, свързан с приемането на законите за банковото дело и пенсионната реформа.
						Други новини -- Сътрудничеството в борбата с тероризма бе централна тема на две отделни посещения на американски официални представители. Директорът на ФБР Робърт Мюлър посети Анкара в петък, последван от директора на ЦРУ Портър Гос, който пристигна в неделя за среща с турския премиер Реджеп Тайип Ердоган и с представители на службите за сигурност. (AФП - 11/12/05; НТВ, Уеб-сайт на МВФ - 09/12/05)
