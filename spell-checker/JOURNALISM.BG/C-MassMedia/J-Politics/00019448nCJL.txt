Македонският парламент избра Георгиевски за председател
					01/08/2006
					 
						СКОПИЕ, Македония -- Новият парламент избра депутата от ВМРО-ДПМНЕ Любиша Георгиевски за свой председател във вторник (1 август). Членовете на опозиционната партия на етническите албанци Демократичен съюз за интеграция (ДСИ) напуснаха залата преди гласуването, ядосани, че ВМРО-ДПМНЕ не покани партията им в новото правителство. Георгиевски е известен театрален и филмов режисьор и бивш посланик на Македония в България.
						Други новини -- Номинираният за премиер Никола Груевски, лидер на ВМРО-ДПМНЕ, в понеделник се срещна с Весна Яневска, заместник-председател на дясната партия ВМРО-НП. Медиите съобщават, че те са обсъдили подкрепата на ВМРО-НП за правителство на малцинството, ръководено от Груевски. Коалиционни споразумения с други партии вече осигуриха мнозинство от 65 гласа в 120-членния законодателен орган. (Вечер - 01/08/06; MРT, A1 ТВ, Макфакс, Телма ТВ - 31/07/06)
