Близки на безследно изчезнали демонстративно напускат среща с македонския президент
18/02/2004
 
СКОПИЕ, Македония -- Близките на десетина безследно изчезнали след военния конфликт през 2001 г. напуснаха демонстративно среща във вторник (17 февруари) с държавни ръководители, включително президента Борис Трайковски. Те протестираха по този начин по повод липсата на информация по съответните случаи. Роднините бяха също така разочаровани, че лидерът на Демократичния съюз за интеграция, Али Ахмети, не присъства на срещата. Те смятат, че той знае какво се е случило с изчезналите 12 македонски цивилни. Седем етнически албанци и един българин са също сред изчезналите.
Други новини: ПРООН даде ход във вторник на пилотна програма за стимулиране на месното управление и за насърчаване на инвестициите и създаване на работни места. Общините Щип и Кичево ще бъдат първите, в които тази идея ще бъде експериментирана. (Утрински весник - 18802/04; МИА, А1 ТВ, Макфакс - 17/02/04)
