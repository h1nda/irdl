Румънският президент предупреди за наличието на нерешени конфликти в региона на Черно море
					23/10/2008
					 
						БУКУРЕЩ, Румъния -- Нерешените конфликти в региона на Черно море са горещите точки на района и те могат да пламнат отново по всяко време, предупреди в сряда (22 октомври) румънският президент Траян Бъсеску в реч на конференция по сигурността в черноморския курорт Констанца. "Нашите най-големи опасения във връзка с регионалната сигурност бяха потвърдени това лято. Щитът на демокрацията не беше достатъчно голям, за да защити една от страните в региона, Грузия, от отцепването на част от нея", каза Бъсеску. Той подчерта, че един от уроците, произтичащи от случая с Грузия, е, че териториалната цялост на държавите и ненарушимостта на границите трябва да останат основен компонент на международното право. Той настоя, че районът на Черно море има нужда от по-силно присъствие на НАТО и ЕС, за да се поддържа стабилността. (Медиафакс, Зиаре, Найн O'Клок - 22/10/08)
