Турският парламент одобри поправките към Член 301
					30/04/2008
					 
						AНКАРА, Турция -- Късно във вторник (29 април) депутатите одобриха поправките към спорния член от наказателния кодекс, които ЕС и други разкритикуваха, че ограничават свободата на изразяване. Поправките към Член 301 бяха одобрени с 250 срещу 65 гласа след осемчасов дебат. Фразата "турска идентичност" в закона ще бъде заменена с "турска нация", а думата "република" отстъпи пред "Държава на Република Турция". Депутатите също бяха единодушни, че наказанието за обида към турския народ, републиката, националното събрание или законодателните и военни власти да бъде намалено от три години на не повече от две години затвор. Започването на следствие срещу обида изисква одобрението на правосъдния министър. (Осведомителна агенция Анадолу, Сабах, Хюриет, Би Би Си, AП, Ройтерс - 30/04/08)
