Румънският и руският президенти се срещат в Москва
					15/02/2005
					 
						МОСКВА, Русия -- Президентът Владимир Путин се срещна със своя румънски колега Траян Басеску в понеделник (14 февруари). Двамата са обсъдили черноморското регионално сътрудничество, двустранните икономически връзки и съвместните действия срещу тероризма. След разговорите Басеску изтъкна, че двустранните отношения трябва да се стимулират в контекста на румънското членство в НАТО и руското партньорство с Алианса. Той и Путин са били единодушни, че двете държави трябва да работят за ограничаване на трафика на хора и оръжие през Черно море. (Ромпрес, Медиафакс- 14/02/05)
