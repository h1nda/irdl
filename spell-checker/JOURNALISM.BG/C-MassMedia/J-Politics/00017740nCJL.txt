Румънският президент Бъсеску не желае границите в региона да се променят
					28/02/2006
					 
						БУКУРЕЩ, Румъния -- В понеделник (27 февруари) президентът Траян Бъсеску каза на македонския си колега Бранко Цървенковски, който е на посещение в страната, че границите в Югоизточна Европа не трябва да се променят. Румъния, каза той, подкрепя идеята на Косово да се предостави "постигната чрез преговори автономия" в съответствие с приложимите стандарти на ЕС. Бъсеску призова също ЕС да превърне в свой основен приоритет разширяването си към Западните Балкани. Това ще засили сигурността и стабилността в региона, каза той.
						Други новини -- Сръбският парламент единодушно одобри в понеделник доклад на премиера Воислав Кощуница, който се противопоставя на независимостта на Косово. Премиерът отново наблегна на предложението на Сърбия за широка автономия на провинцията. Сръбският президент Борис Тадич, който също присъства на парламентарното заседание в понеделник, каза пред депутатите, че няма да подпише документ, предоставящ независимост на Косово. (Данас, Политика - 28/02/06; AП, ДПA, РТС, РСЕ - 27/02/06)
