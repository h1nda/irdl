Турският президент призова за уважение към демокрацията в посланието си за Нова година
					02/01/2007
					 
						АНКАРА, Турция -- Президентът Ахмет Недждет Сезер призова за уважение към демокрацията, мира и компромиса в посланието си през уикенда по случай мюсюлманския празник Ейд ул-Адха и Нова година. Той заяви, че 2007 г. ще бъде особено важна година за Турция в светлината на бъдещите президентски и общи избори и призова политиците да действат отговорно и да избягват всякакви действия или изявления, които могат да предизвикат напрежение. По отношение на външната политика Сезер призова турските власти да останат съпричастни към реформите и членството в ЕС. Той също изрази надежда, че Ирак ще преодолее сегашния хаос и ще приеме мира. 
						От своя страна в понеделник (1 януари) премиерът Реджеп Тайип Ердоган описа Ирак и възстановяването му от гражданската война като приоритет на външната политика на страната. (Turks.US - 01/01/07; TurkishPress.com - 31/12/06)
