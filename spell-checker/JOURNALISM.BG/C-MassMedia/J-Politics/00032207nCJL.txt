Върховният представител разпореди провеждането на кметски избори в Мостар
					02/11/2009
					 
						САРАЕВО, Босна и Херцеговина (БиХ) -- В петък (30 октомври) върховният представител Валентин Инцко инструктира градския съвет на Мостар да организира кметски избори в рамките на 30 дена. Инцко обяви своето решение след заседание на посланиците от Управителния съвет на Съвета за прилагане на мира. Членовете на градския съвет на Мостар не успяха да се споразумеят за консенсусен кандидат, с което оставиха вакантен кметския пост в продължение на година. Инцко заяви, че очаква градският съвет да приеме бюджета колкото може по-бързо след изборите. (Фена, БХРТ, СВП - 30/10/09)
