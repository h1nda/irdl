ООН призова кипърските гърци и турци да се възползват от набраната инерция в преговорите за обединение
					16/04/2009
					 
						НЮ ЙОРК, Съединени щати -- В сряда (15 април) ООН призова гръцката и турската общност в Кипър да се възползват от набраната инерция в процеса на продължаващите преговори за обединение. "Те наистина трябва да са успешни, защото мисля, че алтернативата е доста мрачно бъдеще за Кипър", каза специалният пратеник на ООН Александър Даунър за "Ройтерс". Той добави, че двете общности регистрират "стабилен напредък", но отказа да прави предположения за каквато и да било времева рамка за приключване на преговорите. "Би било грешка да се поставят конкретни крайни срокове", каза Даунър, но в същото време добави: "Протакането на нещата за неопределено време означава смърт." (Ройтерс, Хюриет, Фамагуста Газет - 15/04/09)
