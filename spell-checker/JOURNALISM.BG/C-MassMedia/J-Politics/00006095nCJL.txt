Първи общи избори в Сърбия-Черна гора
25/02/2003
 
БЕЛГРАД, Сърбия-Черна гора -- Първите общи избори в Сърбия-Черна гора ще се проведат във вторник (25 февруари). Парламентът на Сърбия ще избере свои представители в парламента на съюзната държава. Деветдесет и един сръбски депутата ще бъдат избрани непряко за срок от две години. Все още се очаква черногорският парламент да определи кога ще избере своята квота от депутати в новия законодателен орган. Междувременно, Конституционната комисия по изготвянето на хартата за правата на човека и малцинствата е завършила две-трети от своята работа, според нейния председател Зоран Жижич. Той изрази надежда, че хартата ще бъде завършена много скоро. (Танюг, Б92, ФоНет - 24/02/03)
