Завърши двудневното посещение на българският президент Първанов в Македония
20/06/2004
 
СКОПИЕ, Македония -- Българският президент Георги Първанов завърши двудневното си посещение в съседна Македония в събота (19 юни). Той бе там по покана на македонския му колега Бранко Цървенковски. Първанов изрази задоволството си от отличните отношения между двете страни и потвърди пълната подкрепа на България за евро-атлантическите усилия на Македония.
В други новини, церемония в министерството на вътрешните работи на България в петък (18 юни) отбеляза отварянето на офис на ФБР в София. Присъстваха главният секретар на МВР Бойко Борисов, посланикът на САЩ в България Джеймс Пардю и аташето на ФБР в Атина Робърт Клифърд. Офисът ще се занимава с въпросите на борбата с организираната престъпност и тероризма и ще работи съвместно с българските власти в изкореняването на корупцията в съдебната система. (Макфакс, A1 TВ, news.bg, Сега - 19/06/04; Медияпул - 18/06/04)
