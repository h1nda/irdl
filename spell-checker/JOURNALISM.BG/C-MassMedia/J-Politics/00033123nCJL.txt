Кипърският президент информира ЕС и ООН относно преговорите за обединение
					21/01/2010
					 
						НИКОЗИЯ, Кипър -- Президентът Деметрис Христофиас е изпратил писмо до петте постоянни членки на Съвета за сигурност на ООН и до държавните ръководители на страните, членки на ЕС, с което ги информира за хода на преговорите за обединение на разделения остров. Писмото с дата 11 януари бе публикувано в сряда (20 януари). То разяснява решението на кипърските гърци да отхвърлят неотдавнашните предложения на кипърските турци с обяснението, че „те противоречат на договорената основа и на чувствителните баланси, които бяха установени в течение на десетилетия преговори”. По-нататък Христофиас обяснява, че дори и предложенията да са били приети от властите, те със сигурност биха били „отхвърлени при един нов референдум”. Той и лидерът на кипърските турци Мехмет Али Талят възобновяват преговорите в понеделник.(Сайпръс Мейл - 21/01/10; Си Ен Ей, Синхуа - 20/01/10)
