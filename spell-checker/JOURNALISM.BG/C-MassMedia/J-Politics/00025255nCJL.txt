Българската партия ГЕРБ ще стане член на Европейската народна партия в началото на февруари
					25/01/2008
					 
						СОФИЯ, България -- "Граждани за европейско развитие на България" (ГЕРБ) ще стане член на Европейската народна партия (ЕНП) на 6 февруари, каза в четвъртък (24 януари) партийният лидер Цветан Цветанов. С този ход ГЕРБ ще се легитимира като дясна партия. Членството в ЕНП бе цел на неофициалния лидер на партията Бойко Борисов, който не може официално да заема длъжността председател, тъй като е кмет на София. Борисов се надява, че членството в европейската формация ще му позволи да предяви по-ясни претенции за лидерство в българската политическа десница. ГЕРБ ще бъде петата българска партия, приета в ЕНП. 
						Също в четвъртък новосформираната парламентарна фракция "Българска нова демокрация" (БНД), съставена от отцепили се депутати от Националното движение за стабилност и възход, официално предложи да сформира съюз в парламента с Обединените демократични сили. Представителката на БНД Лидия Шулева заяви, че партньорството може да еволюира в нова дясна формация, която да спечели допълнителни избиратели. (Сега, Труд - 25/01/08; бТВ, БНР, News.bg - 24/01/08)
