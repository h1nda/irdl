Проектът за нова сръбска конституция се очаква да бъде готов до 100 дни
08/03/2004
 
БЕЛГРАД, Сърбия-Черна Гора -- Новият сръбски кабинет ще изработи нов проект на сръбска конституция до 100 дни, каза в неделя (7 март) председателят на парламента Предраг Маркович. "Очакваме формирането на експертна комисия в скоро време, която ще подпомогне с изработването на проекта, тъй като настоящия парламент ще го одобри и след това той ще бъде подложен на референдум, " каза той. Той допълни, че ще обсъди въпроса с премиера Воислав Кощуница, след като вече е разговарял с председателите на парламентарни групи.(Бета - 07/03/04)
