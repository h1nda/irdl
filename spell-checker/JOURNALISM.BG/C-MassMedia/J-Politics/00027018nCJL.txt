Президентът Топи номинира шестима кандидати за Върховния съд на Албания
					09/07/2008
					 
						ТИРАНА, Албания -- Във вторник (8 юли) президентът Бамир Топи номинира шестима нови кандидати, които да попълнят вакантните места във Върховния съд на Албания. Предстои парламентът да обсъди назначенията. По-рано през седмицата двете главни партии - управляващата Демократическа партия (ДП) и главната опозиционна Социалистическа партия (СП) -- се споразумяха за промяна на процедурите за парламентарно одобряване, за да се въведе по този начин обсъждане между парламента и президента, преди депутатите да вземат своето решение. Преди две седмици депутатите отхвърлиха предишните укази на президента за номиниране на членове на Върховния съд, с което предизвикаха политическа криза. (Balkan web, Коха Йоне, Би Би Си - 09/07/08)
