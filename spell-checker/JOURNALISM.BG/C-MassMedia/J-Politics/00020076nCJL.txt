РС и Сърбия подписаха споразумение за специални отношения 
					26/09/2006
					 
						САРАЕВО, Босна и Херцеговина (БиХ) -- Премиерите и президентите на Република Сръбска (РС) и Сърбия подписаха във вторник (26 септември) споразумение за специални паралелни отношения между автономната област на БиХ и Сърбия. С това споразумение се удължава договор, подписан през 2001 г. Сръбските лидери бяха придружени от 300-членна бизнесделегация в опит за засилване на икономическите връзки. Премиерът на РС Милорад Додик отрече споразумението да е в нарушение на конституцията на БиХ, както бяха заявили някои босненски ръководители. (Дневни Аваз, Независне Новине, Танюг, РТРС - 26/09/06)
