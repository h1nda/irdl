Площад "Скендербег" в Тирана разпали конфликт между партии
					29/03/2010
					 
						ТИРАНА, Албания -- Реставрирането на площад "Скендербег" в Тирана разпали нов спор между правителството на Демократическата партия (ДП) и опозиционната Социалистическа партия (СП), чийто лидер Еди Рама е кмет на столицата. В неделя (28 март) Рама официално откри работите по реставрационния проект на стойност 4,3 млн. евро, финансиран с дарение от Кувейт. Министърът на транспорта Сокол Олдаши от ДП обаче заяви, че проектът ще бъде спрян, тъй като не отговаря на благоустройствения план на града. (Лаймфундит, Шекули, Топ Чанъл, Алсат - 28/03/10)
