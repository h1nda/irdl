Тадич поставя условия за водачеството си на листата на Демократическата партия в Сърбия
26/11/2003
 
БЕЛГРАД, Сърбия-Черна Гора -- Федералният министър на отбраната Тадич изложи условията си във вторник (25 ноември), при които би се съгласил да оглави листата на сръбската Демократическа партия (ДП) за предсрочните общи избори през следващия месец. Най-важното условие е да му се позволи да одобри листата на кандидатите, настоявайки, че "не трябва да има скелети в гардероба". Той държи в листата да попадне финансовият министър Божидар Делич, но не и заместник-председателят на ДП Чедомир Йованович.
Други новини: Генералният секретар на НАТО лорд Джордж Робъртсън е на посещение в Белград в сряда. В ексклузивно интервю от вторник за Сръбската телевизия той заяви, че Сърбия трябва да изпълни политическите условия за по-пълноценната си интеграция в евро-атлантическите структури, по-конкретно програмата "Партньорство за мир". Главното условие е арестуването и екстрадирането на обвинения във военни престъпления Ратко Младич. (Бета, Танюг, Б92, Би Би Си - 25/11/03)
