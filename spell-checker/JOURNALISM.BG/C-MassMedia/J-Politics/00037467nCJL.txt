ЕК заплаши да даде под съд Гърция във връзка със закон за данъчна амнистия 
					17/02/2011
					 
						БРЮКСЕЛ, Белгия -- В сряда (16 февруари) Европейската комисия (ЕК) предупреди Гърция, че ако не промени своето данъчно законодателство, срещу нея може да бъде заведено дело в Европейския съд. Според Комисията сегашният закон облагодетелства гръцките граждани, ако държат парите си в чужбина. Данъкоплатци, които доброволно разкрият свои парични средства, държани в чуждестранни банки, и ги преведат в местни институции, са облагани с по-ниски данъци по тези суми, отколкото гражданите, които държат парите си в Гърция. „Комисията смята, че тези дискриминационни разпоредби са несъвместими със свободата на предоставяне на услуги и свободното движение на капитали”, заявява ЕК в свое изявление, в което дава на гръцките власти срок от два месеца да реагират. (Катимерини - 17/02/11; Capital.gr, Уебсайт на ЕК - 16/02/11)
