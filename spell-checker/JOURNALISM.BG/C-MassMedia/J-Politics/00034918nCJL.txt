Tурция твърди, че няма промяна във външната политика
					13/06/2010
					 
						БРЮКСЕЛ, Белгия -- Турският премиер Реджеп Тайип Ердоган заяви в четвъртък (10 юни), че страната му е ангажирана с контактите си както с изтока, така и със запада. Президентът Абдула Гюл междувременно отрече, че е имало промяна във външната политика на Анкара. Пред журналисти в Истанбул в петък Гюл заяви: "Вижте, това е европейската част на Истанбул, там е азиатската част, а мостът е точно по средата."
						Миналата седмица Турция заедно с Бразилия гласува против санкциите на ООН на заседанието на Съвета за сигурност. Министърът на отбраната на САЩ Робърт Гейтс заяви в петък, че е "разочарован" от гласуването, но призна, че между съюзниците понякога има разногласия. "Турция продължава да играе решаваща роля в Алианса", заяви той на пресконференция след среща на министрите на отбраната на НАТО в Брюксел. (AФП, Синхуа, Хюриет, Aнадолска информационна агенция - 11/06/10)
