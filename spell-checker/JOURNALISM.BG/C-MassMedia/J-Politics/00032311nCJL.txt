Втора партия в БиХ отказа поканата на Тихич за разговори
					10/11/2009
					 
						САРАЕВО, Босна и Херцеговина -- В понеделник (9 ноември) опозиционната Социалдемократическа партия (СДП) отклони поканата на председателя на бошнашката Партия на демократичното действие, Сюлейман Тихич, за разговори по конституционните промени. СДП заяви, че ще отговаря само на покани от ЕС и САЩ. Две подобни срещи миналия месец завършиха без споразумение по реформите, които биха придвижили БиХ напред по пътя към НАТО и интеграцията в ЕС. Тихич покани лидерите на основните партии на бошнаците, сърбите и хърватите на среща във вторник, за да продължат разговорите, имащи за цел преодоляване на продължителния политически застой. Харис Силайджич от Партията за Босна и Херцеговина беше първият, който отхвърли тази инициатива. (РТРС, СРНА, Sarajevo-x.com - 09/11/09)
