Съветът за сигурност призова кипърските лидери да ускорят преговорите за обединение
					01/05/2009
					 
						НЮ ЙОРК, Съединени щати -- Съветът за сигурност на ООН приветства в четвъртък (30 април) напредъка в преговорите за обединение на разделения остров Кипър. В изявление, прочетено от мексиканския посланик Клод Хелер, чиято страна понастоящем е председател на Съвета, 15-членният орган призова лидерите на общностите на кипърските турци и гърци да ускорят още повече преговорите, започнали през септември миналата година.
						По-рано през деня специалният съветник на генералния секретар на ООН за Кипър Александър Даунър заяви ,че въпросът продължава да бъде сложен, макар че той изрази надежда, че обединението ще се случи. "Важно е всички партии в Кипър, и на север, и на юг, да подкрепят тези преговори, тъй като алтернативата е мрачно бъдеще", каза Даунър. (Уебсайт на ООН, Синхуа, AП - 30/04/09)
