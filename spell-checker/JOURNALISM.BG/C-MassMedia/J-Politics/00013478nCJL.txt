Хърватия отрича за тайни преговори с Готовина 
					03/02/2005
					 
						ЗАГРЕБ, Хърватия -- Правителството отрече в сряда (2 февруари) твърдения в медиите, че е било във връзка с генерала в оставка Анте Готовина, един от тримата най-търсени обвиняеми от Трибунала на ООН за военни престъпления. Местните вестници писаха, че правителствен посредник се е срещнал с беглеца някъде в Босна и Херцеговина и безуспешно се е опитал да го убеди да се предаде. Сътрудничеството в областта на военните престъпления е ключ към присъединителните преговори с ЕС, които трябва да започнат в средата на март.
						Други новини: В сряда хърватският парламент откри дебат по споразумение, даващо възможност на Съединените щати да ползват военни бази на хърватска територия. Според репортажи в местните медии американски войски ще използват хърватски бази и въздушното пространство на страната с учебна цел. (Вечерни лист - 03/02/05; AФП, ХИНA, ХРT - 02/02/05)
