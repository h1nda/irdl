Депутат съди хърватската управляваща партия
					30/01/2011
					 
						ЗАГРЕБ, Хърватия - Независимият депутат Ивица Панчич внесе обвинения в службата за борба с корупцията, USKOK, в петък (28 януари) срещу управляващата партия Хърватски демократически съюз (ХДС), които са свързани и с проблемите с правосъдието на бившия й лидер и бивш премиер Иво Санадер. Той бе арестуван в Австрия миналия месец, след като Хърватия издаде международна заповед за арест за разследване на възможни престъпни действия и злоупотреба с власт. Според Панчич партията има тайни "каси с пари" и дори е купила на Санадер луксозна кола. (Индекс, Глас Явности, Насионал, Радио "Свободна Европа - 28/01/11)
