ОССЕ призова косовските сърби да участват в изборите
					01/11/2007
					 
						ПРИЩИНА, Косово, Сърбия -- Представители на мисиите на ЮНМИК и ОССЕ в Прищина призоваха сърбите в Косово да участват в изборите по-късно този месец, като заявиха, че участието им ще позволи техният глас да бъде чут. Изявлението от сряда (31 октомври) е в отговор на призивите за бойкот, отправени от редица висши сръбски ръководители. "Има отправени предупреждения за финансови санкции и съобщения за индивидуални заплахи срещу косовски сърби, които се кандидатират или гласуват на изборите", каза говорител на ОССЕ. Международните представители заявиха, че има също така случаи на физическо сплашване и предупреждения, че тези, които участват в изборите, ще бъдат "линчувани". Изборите са насрочени за 15 ноември. (Kosovalive, РСЕ, РТК, Ройтерс - 31/10/07)
