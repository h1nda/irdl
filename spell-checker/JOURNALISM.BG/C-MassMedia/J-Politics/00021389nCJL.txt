Еврокомисарят по енергетиката се противопоставя на по-нататъшни преговори за повторното отваряне на българските атомни реактори
					26/01/2007
					 
						БРЮКСЕЛ, Белгия -- Еврокомисарят по енергетиката Андрис Пиебалгс намекна в четвъртък (25 януари), че България не трябва да се опитва да подновява дискусиите за 3-и и 4-и реактор в АЕЦ "Козлодуй". Двата реактора бяха затворени на 31 декември, ден преди влизането на България в ЕС, в съответствие с предприсъединителния договор. Пиебалгс отбеляза, че затварянето - по причини, свързани със сигурността им - е било съгласувано между Брюксел и София и че промяната на българската позиция би изпратила лош сигнал. 
						Изявлението му бе в отговор на новината, че министърът на икономиката и енергетиката Румен Овчаров е предложил - а правителството е одобрило - план за действие, целящ повторното откриване на реакторите. Закриването им допринесе за недостига на електроенергия на Балканите. (Сега, Монитор - 26/01/07; Медиапул, БНР - 25/01/07)
