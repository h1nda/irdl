Сръбските искания за автономия доведоха до застой в преговорите за статута на Косово
					04/04/2006
					 
						ВИЕНА, Австрия -- Третият кръг от преговорите между косовските албанци и представителите на сръбската власт завърши без споразумение в понеделник (3 април). Дискусиите се съсредоточиха главно върху начините за предоставяне на по-голяма свобода на местните управи сами да ръководят делата си. Според представители на ООН сърбите продължават да настояват техните общини да получат автономия и да имат здрави връзки с Белград. Делегацията на косовските албанци се противопостави на предложението, което според нея е опит за създаване на сръбска автономна област в провинцията. Заместник специалният пратеник на ООН Алберт Рохан, който председателстваше заседанието, призна, че значителните различия между двете страни остават. Следващият кръг от преговорите ще се проведе на 28 април.
						Междувременно в сряда Атина ще бъде домакин на среща, посветена на бъдещия статут на Косово. Тя ще се проведе под егидата на гръцкото председателство на Процеса за сътрудничество в Югоизточна Европа. (Политика, Данас - 04/04/06; AП, AФП, Ройтерс, РСЕ, Бета, Танюг - 03/04/06)
