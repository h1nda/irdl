Според проучване мнозинството от македонците са за прекратяване на преговорите с Гърция 
					26/05/2010
					 
						СКОПИЕ, Македония -- Според ново проучване на общественото мнение мнозинството от гражданите смятат, че преговорите по спора за името с Гърция трябва да бъдат изоставени. Проучване, поръчано от всекидневника „Дневник” и публикувано във вторник (25 май), сочи, че 60 % от македонците смятат, че тяхната страна може да се присъедини към ЕС и НАТО, без да сменя името си. Освен това 51 % заявяват, че Македония трябва да престане да търси компромис с Гърция по отдавнашния спор, сравнени с 48 %, които смятат, че преговорите трябва да продължат. Сред етническите албанци 79 % заявяват, че преговорите трябва да продължат. Като цяло 62 % от участвалите в допитването заявяват, че ако бъде постигнат компромис, той трябва да бъде подложен на референдум. Проучването е проведено от 15 до 18 май и е включвало 1 080 души. (Дневник, Миа, A1, Алсат - 25/05/10)
