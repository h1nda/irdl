Румънският парламент ще вземе решение за датата на вота на доверие
					26/10/2009
					 
						БУКУРЕЩ, Румъния -- Постоянните бюра на двете камари на парламента ще решат в понеделник (26 октомври) какъв да бъде графикът на заседанията относно новия кабинет, предложен от номинирания за премиер Лучан Кройтору. Процесът има два етапа. Най-напред съставът на кабинета ще бъде гласуван в комисиите, след което пълният състав на парламента ще вземе решение за новия кабинет. Това трябва да се случи до 7 ноември. Кройтору има единствено подкрепата на Либералдемократическата партия (ЛДП), тъй като всички партии и представители на малцинствата продължават да подкрепят Клаус Йоханис за поста. Кройтору обяви членовете на своя кабинет в петък следобед. Сред тях има членове на ЛДП и технократи. (Hotnews.ro, Медиафакс, Ромъния Либера - 26/10/09)
