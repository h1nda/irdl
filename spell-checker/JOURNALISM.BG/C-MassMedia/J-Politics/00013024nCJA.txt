Македонският парламент одобрява новото правителство 
					20/12/2004
					Членството в ЕС и НАТО, прилагането на Охридското спораумение и подобряването на икономическото положение са сред приоритетите на новия македонски кабинет на Владо Бучковски, който бе одобрен от парламента в петък. 
					От Мария Лазарова за Southeast European Times в Скопие -- 20/12/04
 
					 
						
Парламентът одобри кабинета на новия кандидат-премиер Владо Бучковски в петък (17 декември) след тридневен дебат. [Toмислав Георгиев]
						Македонският парламент одобри новия кабинет на премиера Владо Бучковски в петък (17 декември) след тридневен дебат. Депутатите от Социалдемократичния съюз на Македония, Демократичния съюз за интеграция и либерал-демократите гласуваха "за", докато ВМРО-ДПМНЕ, Либералната партия и Демократичната партия на албанците бяха "против". Това е третото по ред правителство след като коалицията Заедно за Македония спечели парламентарните избори през 2002 г. 
						"След дълъг, но не и безполезен дебат парламетът одобри новото правителство, което е изправено сега пред големи предизвикателства," изтъкна Бучковски след вота в изявление за Southeast European Times. "Убеден съм, че ще изпълним това, което подчертах в речта си. Македония ще осъществи докрай реформите и ще получи покана за членство в НАТО, както и ще стане кандидат за членство в Европейския съюз. Надява се, че след това Македония ще бъде една просперираща, стабилна и безопасна страна. " 
						В речта си пред депутатите Бучковски изтъкна окончателното прилагане на Охридското споразумение като един от приоритети на новото правителство, отбелязвайки, че два важни законопроекта - законопроектите за използването на малцинствените езици и символи - тепърва предстои да се приемат. Според него друг приоритет ще бъде развитието на икономиката. "Ще предложим мерки за подобряване на конкурентноспособността и стратегиите за развитие на експортно ориентирани сектори в промишлените райони. Това трябва да подобри жизнения стандарт в края на краищата," каза Бучковски. 
						Кабинетът има 19 члена. Новосъздаденият пост на четвърти вицепремиер бе даден на бизнесмена Минко Йорданов. На него е възложена координацията на икономическата политика. 
						Илинка Митрева ще остане външен министър, Радмила Шекеринска запазва поста вицепремиер по европейската интеграция; Никола Поповски остава начело на финансовото министерство, а Благоя Стефановски запазва поста си на министър на културата. 
						Муса Джафери е вицепремиер, който наблюдава прилагането на Охридското споразумение. Азис Положани остава министър на образованието и науката, докато Владо Поповски отново ще бъде министър без портфейл. 
						Йован Манасиевски е новият министър на отбраната, поемайки поста от Бучковски. Любомир Михайловски е вътрешен министър, а Мери Младеновска-Георгиевска е министър на правосъдието. Фатмир Бесими ще бъде начело на икономическото министерство, а Владо Димов - на здравното министерство. Садула Дураку е министър на земеделието и горите, а Стевко Якимовски ще оглави Министерството на труда и социалната политика. 
						Новите лица в кабинета включват Ризван Сюлеймани, министър на местното самоуправление, Джемали Мехаши - транспортен министър и Зоран Сапурич - нов министър на околната среда.
