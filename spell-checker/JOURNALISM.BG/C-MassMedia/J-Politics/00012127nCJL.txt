Полският президент очаква България, Хърватия и Румъния да влязат в ЕС през 2007 г. 
					28/09/2004
					 
						ВАРШАВА, Полша -- България, Хърватия и Румъния са на път да се присъединят към ЕС през 2007 г., заяви пред репортери полският президент Александър Квашневски в понеделник (27 септември). По време на съвместна прес-конференция с хърватския си колега Стипе Месич Квашневски обеща да сподели опита на страната си при "трансформацията на икономиката и съдебната система, в преговорите за влизане и първите си впечатления от живота вътре в ЕС,". Той допълни, че Загреб би могъл да приключи присъединителните си преговори с ЕС до 2007 г. независимо от късното начало през юни. Той обеща и подкрепа за хърватската кандидатура за членство в НАТО. Загреб желае да се присъедини към Алианса през 2006 г. ((Rzeczpospolita - 28/09/04; AФП - 27/09/04)
