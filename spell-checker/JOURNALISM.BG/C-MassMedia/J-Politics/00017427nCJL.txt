Президентът на РС започна консултации за назначаване на нов премиер 
					31/01/2006
					 
						БАНЯ ЛУКА, Босна и Херцеговина (БиХ) -- Във вторник (31 януари) президентът на Република Сръбска (РС) Драган Чавич започна политически консултации за определяне на нов премиер и връчване на мандат за сформиране на ново правителство на републиката. Според декларация на канцеларията на Чавич президентът ще разговаря поотделно с различните партии, представени в парламента, до края на тази седмица. Миналата седмица правителството на Сръбската демократическа партия бе свалено от власт след успешен вот на недоверие, предложен от основната опозиционна партия Съюз на независимите социалдемократи и подкрепен от малките опозиционни партии. (Независне новине - 31/01/06; РТРС, Фена - 30/01/06)
