Според проучване българските националисти могат да спечелят места в следващия парламент 
					22/06/2005
					 
						СОФИЯ, България -- Само дни преди парламентарните избори на 25 юни нови социологически проучвания подсказват за добри шансове на националистите да прехвърлят 4-процентния праг, необходим за спечелване на места в новия законодателен орган. Резултатите от последното проучване на "Алфа рисърч" бяха представени във вторник (21 юни). Според тях коалицията "Български народен съюз", която включва националистическата ВМРО, може да спечели 5 % от гласовете, докато друга формация -- новообразуваното крайно националистическо движение "Атака", чийто лидер е местният журналист Волен Сидеров -- може да вземе 4,5 %. Отделно проучване, проведено от агенция АФИС, показва доста сходни резултати.
						Други новини: Почина българският военнослужещ, който пострада сериозно миналата седмица при преобръщането и потъването в иракски канал на бронирана транспортна машина. Други двама в превозното средство загинаха на място. (Дневник, Монитор, Сега - 22/06/05; Медиапул, AФП - 21/06/05)
