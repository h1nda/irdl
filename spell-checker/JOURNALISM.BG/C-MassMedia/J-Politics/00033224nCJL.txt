ПАСЕ призова Албания да преодолее политическия застой
					29/01/2010
					 
						СТРАСБУРГ, Франция -- Парламентарната асамблея на Съвета на Европа (ПАСЕ) призовава албанското правителство и опозицията да намерят изход от задънената улица и да започнат необходимите реформи. В резолюция, приета в четвъртък (28 януари), ПАСЕ посъветва правителството да сформира парламентарна комисия за разследване на общите избори от юни 2009 г., каквото е искането на опозицията, и призова опозицията да прекрати бойкота си в парламента. Тя предложи президентът Бамир Топи да служи като посредник. (Гласът на Америка, Лаймфундит, Шекули, Би Би Си, Ора Нюз, Топ Чанъл - 28/01/10)
