Баня Лука е домакин на семинар по повод 10-ата годишнина от Дейтънското мирно споразумение
					13/05/2005
					 
						БАНЯ ЛУКА, Босна и Херцеговина (БиХ) -- Двудневен семинар, посветен на прилагането на Дейтънското споразумение от 1995 г. през изминалото десетилетие, приключи в Република Сръбска в петък (13 май). В него участваха над 130 експерти от БиХ, Русия, Сърбия и международни организации. Президентът на РС Драган Чавич охарактеризира Дейтън като най-доброто мирно споразумение на 20-и век и заяви, че то трябва да бъде запазено.
						Други новини: НАТО, ЕУФОР и Службата на върховния представител излязоха в четвъртък с общо изявление, критикуващо действията, оповестени от министъра на отбраната на РС Милован Станкович в отговор на поведението на новобранци от армията на РС по време на церемония по полагане на клетва миналия месец. Изявлението окачестви мерките като напълно неподходящи. (Независне новине - 13/05/05; ПБС БиХ, РТРС, СВП - 12/05/05)
