Според ЕС Хърватия може да приключи присъединителните си преговори до средата на годината 
					20/01/2011
					 
						ЗАГРЕБ, Хърватия -- Хърватия може да приключи присъединителните си преговори с ЕС до юни, заявиха в сряда (19 януари) ръководителят на Делегацията на ЕС в Хърватия Пол Вандорен и унгарският посланик в Загреб Габор Иван. Те се обединиха около мнението, че остават двете най-трудни преговорни глави - тези за съдебната система и конкуренцията. Иван отново подчерта, че процесът на разширяване е сред приоритетите на Унгария като председател на ЕС, и заяви, че страната му ще се стреми Хърватия да приключи преговорите си до средата на годината. Вандорен каза, че Хърватия е на път да приключи преговорите, въпреки че все още й остава да се справи със съдебната реформа, корупцията и организираната престъпност и че трябва да преструктурира сектора на корабостроенето. (ХИНА, Нова ТВ - 19/01/11)
