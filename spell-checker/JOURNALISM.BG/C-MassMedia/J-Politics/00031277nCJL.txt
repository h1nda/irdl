Македонският президент Иванов отбеляза годишнината от Охридското споразумение 
					14/08/2009
					 
						СКОПИЕ, Македония -- Президентът Георге Иванов заяви в четвъртък (13 август), че Охридското рамково споразумение показва, че Македония знае как да определя бъдещето си с правилни решения. По повод на осмата годишнина от подписването на документа мисиите на ЕС, ОССЕ и САЩ в Македония излязоха с общо изявление, в което призовават всички политици в страната да работят по-усърдно за пълното прилагане на споразумението. Опозиционната Демократична партия на албанците (ДПА), която е подписала документа, заяви, че споразумението вече не функционира, и призова за нова договореност между албанци и македонци. Имер Алиу от ДПА заяви на пресконференция в четвъртък, че 95 % от разпоредбите на споразумението не се прилагат, включително употребата на албански език и националните символи на етническите общности, справедливото представителство на етническите малцинства в държавните институции и децентрализацията. ДПА призовава по-малкия партньор в управляващата коалиция -- етническия албански Демократичен съюз за интеграция -- да напусне кабинета. (MИA, A1, MРT, Макфакс, Алсат - 13/08/09)
