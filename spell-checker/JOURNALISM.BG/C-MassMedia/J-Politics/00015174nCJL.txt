Албания все още очаква резултатите от изборите
					07/07/2005
					 
						ТИРАНА, Албания -- Централната избирателна комисия обяви в сряда (6 юли), че са преброени гласовете в 99 от 100-те избирателни окръга в страната. Преброяването бе забавено поради самоволно напускане на някои преброители и спорове между основните политически партии. Ако всичко върви по план, официалните резултати ще бъдат обявени късно в четвъртък. Според проучванията демократите водят пред управляващите социалисти след парламентарните избори в неделя.
						Президентът Алфред Мойсиу призова за сдържаност, безпристрастност и прозрачност до приключването на преброяването на гласовете и обявяването на окончателните резултати. (Би Би Си, Уеб-сайт на албанския президент - 06/07/05)
