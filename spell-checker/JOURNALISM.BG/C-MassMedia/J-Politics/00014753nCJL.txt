Турция очаква споразумение за свободна търговия със Съвета за сътрудничество в Персийския залив
					31/05/2005
					 
						АНКАРА, Турция -- Турция подписа в понеделник (30 май) споразумение с включващия шест държави Съвет за сътрудничество в Персийския залив за започване на преговори за споразумение за свободна търговия. Сделката цели засилване на икономическите връзки между Турция и съвета, в който участват Бахрейн, Кувейт, Оман, Катар, Саудитска Арабия и Обединените арабски емирства. До приключване на преговорите може да измине една година. 
						Други новини: Бомбен взрив повреди нефтопровод, собственост на държавната турска компания ТПАО в провинция Батман. Никой не е поел отговорност за нападението, в което няма пострадали. Пожарникари бързо загасиха пламъците. (AФП, AП, Turks.US, Гълф дейли нюз - 30/05/05)
