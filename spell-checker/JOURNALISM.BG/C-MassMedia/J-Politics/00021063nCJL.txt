Румъния и Унгария подписаха споразумение за граничен контрол "на едно гише" 
					22/12/2006
					 
						БУКУРЕЩ, Румъния -- Вътрешният министър Василе Блага и унгарският посланик в Румъния Янош Терени подписаха в четвъртък (21 декември) двустранно споразумение за въвеждане на интегрирана система за контрол "на едно гише" на общата си граница от 1 януари. По силата на споразумението пътниците, влизащи в Румъния от Унгария през седем контролни пункта, ще бъдат проверявани от румънските граничари, а пътниците, влизащи в Унгария от Румъния през други три пункта, ще бъдат проверявани само веднъж - от унгарската страна на границата. Блага каза, че подобна система на румънско-българската граница е намалила времето за чакане до 70 % . (MTИ, София ехо - 21/12/06)
