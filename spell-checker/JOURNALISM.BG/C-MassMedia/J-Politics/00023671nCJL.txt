Вторият кръг от президентските избори в Турция завърши без резултат
					26/08/2007
					 
						АНКАРА, Турция -- Във втория кръг, който бе почти пълно повторение на първия, турският парламент отново не успя да избере нов държавен глава в петък (24 август). Спечелилият 337 гласа външен министър Абдула Гюл не успя да събере необходимите две трети от гласовете. Кандидатът на партията "Националистическо движение" Сабахатин Чакмакоглу получи 71 гласа, а кандидатът на партията "Демократическа левица" Тайфун Ичли, получи 14 гласа. Гласуваха 446 души, като 24 бюлетини бяха празни.
						Гюл се очаква да победи в третия кръг във вторник, когато ще му бъде необходимо обикновено мнозинство. Главната опозиционна Републиканска народна партия бойкотира изборите. Тя остро разкритикува другите опозиционни партии за участието им във вота, което осигури необходимия парламентарен кворум. (НТВ, Сабах, AП, ЮПИ, Томсън Файненшъл, Си Ен Ен, Ройтерс - 24/08/07)
