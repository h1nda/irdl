Румънският парламент одобри новото правителство на Търичану
					04/04/2007
					 
						БУКУРЕЩ, Румъния -- Парламентът одобри във вторник (3 април) новото правителство на малцинството, предложено от премиера Калин Попеску Търичану, което се състои от представители на Националлибералната партия (НЛП) на Търичану и унгарската етническа ДСУР. Депутатите от Демократическата партия, предишен коалиционен партньор на НЛП, и от Либералдемократическата партия (ЛДП), нова формация, отцепила се от НЛП, не участваха в гласуването. 
						Основната опозиционна Социалдемократическа партия потвърди след заседанието, че е подкрепила реорганизираното правителство на Търичану, но подчерта, че ще продължи да действа като опозиционна партия. (Зиарул Финанчиар, Зиуа - 04/04/07; Ромпрес, Медиафакс - 03/04/07)
