Управителният съвет на СПМ и СВП призовават за скорошно споразумение по конституционните реформи в БиХ
					06/03/2006
					 
						САРАЕВО, Босна и Херцеговина (БиХ) -- Посланиците от Управителния съвет на Съвета за прилагане на мира (СПМ) и върховният представител Кристиян Шварц-Шилинг призовават политическите партии в БиХ да постигнат бързо споразумение по основните конституционни реформи. В общо изявление, публикувано в петък (3 март), те дават висока оценка на напредъка на преговорите за конституцията, заявявайки, че процесът има за цел да засили държавните институции на БиХ и нейната кандидатура за ЕС. Същевременно Управителният съвет на СПМ и върховният представител подчертават и необходимостта от навременно постигане на споразумение по конституционните реформи, което да позволи промените да влязат в сила преди общите избори през октомври. Лидерите в БиХ бяха обещали да постигнат споразумение до март. (Източници на СВП, Фена - 03/03/06)
