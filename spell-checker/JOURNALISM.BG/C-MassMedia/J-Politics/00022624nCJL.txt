Новата партия ГЕРБ спечели с малка преднина първите български избори за Европейски парламент 
					21/05/2007
					 
						СОФИЯ, България -- Новосформираната партия на софийския кмет Бойко Борисов "Граждани за европейско развитие на България" (ГЕРБ) печели с малка преднина първите български избори за Европейски парламент (ЕП), съобщи в понеделник (21 май) Централната избирателна комисия. ГЕРБ спечели 21,69 % от гласовете, изпреварвайки с малко коалицията на управляващата Българската социалистическа партия (БСП) "Платформа европейски социалисти", която получи 21,41 %, и пред предимно етническото турско Движение за права и свободи (ДПС), по-малък партньор в правителството, с 20,26 %. Всяка от трите водещи партии би могла да получи по 5 от общо 18-те места на България в ЕП. Официалното разпределение на местата се очаква да бъде обявено в сряда.
						Ултранационалистическата опозиционна коалиция "Атака" остана на четвърто място с 14,22 %, а вторият малък съюзник в правителствената коалиция, НДСВ, е с 6,26 %, като двете партии също очакват да получат места в ЕП. Нито една от останалите партии, включително трите по-малки десни опозиционни пратии, не успя да премине изборния праг, което доведе до оставката на националното ръководство на "Демократи за силна България". 
						Избирателната активност бе само 28,6 %, най-ниското регистрирано равнище от 1990 г. насам. Анализатори смятат, че избирателите вероятно са наказали БСП заради продължаващия корупционен скандал, в който са замесени представители на правителството и следствието. (Сега, бТВ, Дарик, Дневник, Ройтерс, АП, ЮПИ, БНР - 21/05/07)
