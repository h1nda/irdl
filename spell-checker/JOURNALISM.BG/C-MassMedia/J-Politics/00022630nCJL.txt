Четирима кандидати се борят за лидерското място в основната опозиционна партия в Хърватия 
					21/05/2007
					 
						ЗАГРЕБ, Хърватия -- Четирима кандидати се състезават за висшия пост в главната опозиционна Социалдемократическа партия (СДП) след процес на одобрение в събота (19 май). Според изявление на СДП това са заместник-председателката на СДП и временен лидер Желка Антунович, двама високопоставени членове на ръководството, Тонино Пикула и Зоран Миланович, и председателят на загребската партийна организация Милан Бандич. Партията възнамерява да проведе на 2 юни извънреден конгрес за избор на наследник на Ивица Рачан, който почина от рак в края на април. (ХРТ, Index.hr - 19/05/07)
