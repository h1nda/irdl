Гръцка опозиционна партия внесе вот на недоверие срещу правителството
					27/03/2008
					 
						АТИНА, Гърция -- В сряда (26 март) главната опозиционна партия ПАСОК внесе вот на недоверие срещу правителството във връзка със спорната реформа на пенсионната система, която стана причина за вълна от стачки, парализирали страната. Критиците твърдят, че мерките ще орежат пенсионните придобивки и ще увеличат възрастта за пенсиониране. "Стига толкова", заяви лидерът на ПАСОК Георгиос Папандреу при внасянето на искането, подписано от 50 депутати. Той обвини правителството, че е предало общественото доверие след преизбирането си миналия септември. Искането наложи отлагане на планираното за сряда гласуване на законопроекта за пенсиите. (Си Ен Ей, ЕРТ, Скай, АП - 26/03/08)
