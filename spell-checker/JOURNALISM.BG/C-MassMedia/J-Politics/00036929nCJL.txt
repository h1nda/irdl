В Хърватия влезе в сила закон за конфискация на незаконно придобито имущество 
					03/01/2011
					 
						ЗАГРЕБ, Хърватия -- В събота (1 януари) влезе в сила закон за конфискуване на незаконно придобито имущество. Законът, приет от парламента на 15 декември, се смята за много важен в борбата с организираната престъпност и корупцията. Той урежда конфискуването на незаконно придобито имущество и прехвърлянето му в собственост на държавата въз основа на окончателно решение на съда. Искането за конфискация на такова имущество може да бъде внесено преди, по време на или след наказателното производство срещу заподозрените. Законът изисква също така банките да предоставят данни за финансовите активи на обвинените в престъпления. (ХИНА, tportal.hr, Радио Свободна Европа - 01/01/11)
