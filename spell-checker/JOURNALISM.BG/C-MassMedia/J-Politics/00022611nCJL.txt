Българите грасуват в първите избори за депутати в Европейския парламент
					20/05/2007
					 
						СОФИЯ, България -- Гласоподавателите се отправиха към избирателните секции в неделя (20 май), за да гласуват за първите български депутати в Европейския парламент (ЕП) след присъединяването на България в ЕС на 1 януари. Предварителните проучвания дават предимство на управляващата Българска социалистическа партия до седем от 18-те депутатски места за България в ЕП. Граждани за европейско развитие на България (ГЕРБ), нова центристка партия, създадена от кмета на София Бойко Борисов се очаква да спечели до пет места. Етническото турско Движение за права и свободи вероятно ще спечели три места, а Национално движение "Симеон Втори" може да спечели едно или две места. Крайнонационалистическата партия "Атака" се очаква да спечели от едно до три места. Някога силният консервативен Съюз на демократичните сили може в най-добрия случай да спечели едно място. Другата нова страна-членка на ЕС се очаква да избере своите евродепутати през есента. (Ройтерс, AП, News.bg, Дарик - 20/05/07)
