Спор между албанския президент и новия кабинет във връзка с планове за тайните служби 
					15/09/2005
					 
						ТИРАНА, Албания -- Съобщава се, че президентът Алфред Мойсиу не е съгласен с плановете на новото правителство да върне Националната информационна служба (НИС) под контрола на вътрешното министерство. Местните медии съобщиха за спора в четвъртък (15 септември), като цитираха коментари и на двете страни. Мойсиу е казал пред албанския отдел на Радио "Гласът на Америка", че не е съгласен с тази идея и е призовал премиера Сали Бериша внимателно да разгледа въпроса. Мойсиу е посочил, че тази стъпка ще обезсмисли усилията за преструктуриране на НИС, които едва сега са започнали да дават резултати. В сряда заместник-премиерът Илир Русмайли отхвърли тези тревоги, като каза, че целта на плановете за включване на НИС в министерството на вътрешните работи е да се засили борбата срещу корупцията и тероризма. (Албейниън нюз - 15/09/05)
