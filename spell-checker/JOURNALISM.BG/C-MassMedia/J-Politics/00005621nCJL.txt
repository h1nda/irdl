Румъния завърши втория кръг от преговорите за членство в НАТО
10/01/2003
 
БРЮКСЕЛ, Белгия -- В четвъртък (9 януари) румънската делегация приключи успешно втория кръг от преговорите за членство в НАТО, съобщиха официални лица. На преговорите бяха набелязани конкретните реформи за хармонизиране на румънските закони за военната отбрана със стандартите на НАТО. По-късно този месец делегация на НАТО ще посети Букурещ, за да разработи подробен график за тяхното изпълнение. Алиансът се надява да завърши целия процес по приемането на поканените седем нови страни до май 2004 г.
Междувременно, директорският борд на МВФ обсъди в сряда икономиката на Румъния, оценявайки структурните реформи и последните макроикономически показатели. Очаква се през март бордът на директорите на МВФ да одобри следващия транш от кредитното споразумение с Румъния. (Ромпрес, Nine O'Clock, Adriana Advertising - 09/01/03)
