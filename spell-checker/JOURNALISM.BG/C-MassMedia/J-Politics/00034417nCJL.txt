Словения насрочи дата за референдума по споразумението за границата
					04/05/2010
					 
						ЛЮБЛЯНА, Словения -- В понеделник (3 май) депутатите единодушно одобриха провеждането на референдум на 6 юни за арбитражното споразумение за границата с Хърватия. Словенските граждани ще бъдат запитани дали подкрепят закона за ратификация на арбитражното споразумение между двете съседни държави. Депутатите ратифицираха документа през април, месеци след като това направиха хърватските им колеги. Словенското правителство е задължено да се съобрази с резултатите от референдума. По силата на споразумението спорът за морската граница ще бъде отнесен за международен арбитраж. (ХРТ, Вечерни Лист, СТА - 03/05/10)
