Албанската Демократическа партия иска оставката на финансовия министър
02/12/2002
 
ТИРАНА, Албания -- Опозиционната Демократическа партия (ДП) поиска оставката на финансовия министър Кастриот Ислами от правителството, ръководено от Социалистическата партия. На пресконференция в неделя (1 декември), представителят на ДП Едмонд Спахо изрази загрижеността на партията относно проблемите в митническата система. Според данните може да се направи заключение, че през три последователни месеца не са постигнати планираните приходи от мита. През август, септември и октомври, приходите са били между 93 и 97 процента от предвидените. Загубата за държавния бюджет през третото тримесечие е била 20 млн щатски долара, докато общата загу6а за периода април - ноември възлиза на 50 млн щатски долара. (ATA - 01/12/02)
