Хърватските ХНП и ПХП ще сформират съюз за предстоящите избори 
					09/06/2010
					 
						ЗАГРЕБ, Хърватия -- Хърватската народна партия (ХНП) и Партията на хърватските пенсионери (ПХП) ще сформират коалиция за парламентарните избори през следващата година, съобщиха лидерите на партиите във вторник (8 юни). На хартия новият съюз представлява значителна част от гласоподавателите: ХНП е третата по популярност партия в страната, а ПХП е на пето или шесто място. Лидерът Радимир Чачич каза, че неговата ХНП ще е отворена за разширяване на коалицията, така че да обхване повече лявоцентристки партии. Лидерът на ПХП Силвано Хреля каза, че очаква двете партии да бъдат важен фактор в съставянето на правителството след изборите. (ХИНА, Пословни Дневник, Национал - 08/06/10)
