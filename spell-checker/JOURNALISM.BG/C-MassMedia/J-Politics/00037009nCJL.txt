Сърбия подписа търговско споразумение с ЕС 
					11/01/2011
					 
						БРЮКСЕЛ, Белгия -- Сръбският заместник министър-председател Младжан Динкич и еврокомисарят по търговията Карел де Гухт подписаха във вторник (11 януари) търговско споразумение, което е част от усилията на Сърбия да се присъедини към Световната търговска организация (СТО). Споразумението е само формалност, тъй като Сърбия вече е подписала Споразумение за стабилизация и асоцииране, което включва Временно споразумение за търговията и свързаните с нея въпроси с ЕС като част от интеграционния й процес. Независимо от това Де Гухт определи споразумението като „крайъгълен камък в процеса на присъединяване на Сърбия към СТО и важна стъпка към укрепване на нашите икономически връзки”. Сърбия подаде заявление за членство в СТО през 2005 г. и се надява да се присъедини към организацията до края на тази година. (Танюг, Б92, Уебсайт на ЕС - 11/01/11)
