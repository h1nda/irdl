БиХ има малки шансове да подпише ССА с ЕС тази година след провала на преговорите за реформата в полицията
					15/03/2007
					 
						САРАЕВО, Босна и Херцеговина (БиХ) -- Нов кръг от политическите преговори по важната реформа в полицията завърши в Сараево без резултат в сряда (14 март). След разговорите босненските сръбски и босненските лидери си отправиха взаимни обвинения за кризата. Главният заместник на върховния представител Рафи Грегорян, който бе посредник в преговорите, каза, че това е била последната възможност на БиХ да изпълни едно от основните условия за подписване на Споразумение за стабилизация и асоцииране с ЕС тази година. 
						В сряда в Страсбург Европейският парламент (ЕП) прие доклад за БиХ, изготвен от председателя на делегацията на ЕП за Югоизточна Европа Дорис Пак. Докладът призовава новите власти на БиХ да осигурят незабавен напредък в прилагането на нужните реформи. (Дневни аваз, Независне новине - 15/03/07; РТРС, Фена - 14/03/07)
