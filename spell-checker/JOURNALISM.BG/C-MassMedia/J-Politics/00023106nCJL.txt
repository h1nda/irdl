Румънският премиер Търичану заяви, че изборите за ЕП ще бъдат през септември
					03/07/2007
					 
						БУКУРЕЩ, Румъния -- Премиерът Калин Попеску Търичану каза в понеделник (2 юли), че датата на първите в страната избори за депутати в Европейския парламент ще бъде насрочена за септември, веднага след края на летните отпуски. Преговорите през май и юни доведоха единствено до споразумение за избори през есента. 
						Други новини -- В понеделник Демократическата партия (ДП) и Либералдемократическата партия (ЛДП) подписаха протокол за политическо и парламентарно сътрудничество. Според него ДП, бивш съюзник на Националлибералната партия на Търичану (НЛП), и ЛДП, формация на отцепили се членове на НЛП, официално са се определили като опоненти на сегашното правителство. (Найн о'клок - 03/07/07; Медиафакс - 02/07/07)
