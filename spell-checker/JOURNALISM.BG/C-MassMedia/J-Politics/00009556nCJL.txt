Управляващата партия в Хърватия печели местните избори в Осиек-Бараня
20/01/2004
 
ОСИЕК, Хърватия -- Управляващата Хърватска демократична общност спечели 35,3 % от гласовете на проведените в неделя (18 януари) местни избори в областта Осиек-Бараня. Окончателните резултати осигуряват на партията 21 представители в 48-местното областно събрание. Хърватската партия на правата зае второ място и ще получи осем места, следвана от коалицията, ръководена от бившата управляваща Социалдемократическа партия с шест места.
Други новини: според статистическото бюро промишленото производство в Хърватия е нараснало с 4,1 % през 2003 г. в сравнение в 2002 г. Най-динамично развилите се сектори са металообработването, електрониката и минодобивната промишленост. (Виесник, Ютарни лист - 20/01/04; ХИНА, АФП - 19/01/04)
