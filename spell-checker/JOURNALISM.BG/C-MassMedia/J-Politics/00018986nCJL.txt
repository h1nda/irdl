Косовските лидери увериха Райс, че следват политика на стабилизация и демокрация
					20/06/2006
					 
						ВАШИНГТОН, Съединени щати -- По време на разговорите си в понеделник (19 юни) вечерта във Вашингтон президентът на Косово Фатмир Сейдиу и премиерът Агим Чеку увериха държавния секретар на САЩ Кондолиза Райс, че Прищина желае да следва политика на стабилизация и демокрация. "Ние искаме Косово да стане нормална държава", каза Чеку пред репортери, като добави, че двамата със Сейдиу са помолили подкрепата на САЩ за провинцията да продължи. Във вторник Съветът за сигурност на ООН трябваше да проведе специално заседание за Косово. 
						Във вторник в Любляна трябваше да завърши двудневна конференция по въпросите на икономическото и социално развитие на Косово. Словенският външен министър Димитрий Рупел каза, че напредъкът в Косово зависи от успешното завършване на преговорите за статута и провеждането на реформите. (Б92, Бета, Политика, Дневник - 20/06/06; СTA, ХИНА- 19/06/06)
