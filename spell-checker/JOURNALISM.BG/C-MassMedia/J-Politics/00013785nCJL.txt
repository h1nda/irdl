Турският президент налага вето на спорния закон за амнистия на студенти
					03/03/2005
					 
						АНКАРА, Турция -- Президентът Ахмет Неждет Сезер наложи в сряда (2 март) вето на спорния закон, с който се дава амнистия на студентите, изключени от университети, в т. ч. жените, изключени за носене на традиционните забрадки по време на учебни занятия. Парламентът бе одобрил мярката в края на февруари. Президентът заяви, че тя е в противоречие с конституцията.
						Други новини: В сряда премиерът Реджеп Тайъп Ердоган приключи посещението си в Етиопия, целящо засилване на икономическите и търговските връзки. В четвъртък той ще отпътува за ЮАР. (НТВ - 03/03/05; ТъркишПрес, AФП, НТВ - 02/03/05)
