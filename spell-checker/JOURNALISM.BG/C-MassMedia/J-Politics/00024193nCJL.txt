Спорната риболовна зона на Хърватия може да попречи на преговорите за присъединяване към ЕС
					11/10/2007
					 
						ЗАГРЕБ, Хърватия -- Страната може да се изправи пред първата пречка по пътя си на присъединяване към ЕС поради спора с Италия и Словения относно използването на териториалните води в Адриатика, съобщи АФП в сряда (10 октомври), цитирайки източници от ЕС. Очаква се в петък ЕС да отвори две нови глави - за външните работи и здравеопазването - в преговорите за присъединяване с Хърватия. Според съобщенията главата за външните работи може да бъде блокирана от Словения и Италия, които са разгневени от плановете на Хърватия да ограничи достъпа до своите риболовни зони в Адриатическо море. Хърватия установи екологична зона през 2004 г., за да ограничи риболова в Адриатика. 
						Словенският външен министър Димитрий Рупел, чиято страна поема ротационното председателство на ЕС през януари, призна в сряда, че Любляна има резерви относно отварянето на преговорната глава за хърватската външна политика в светлината на забраната за риболов. (Вечерни Лист, Весник- 11/10/07; ХРТ, АФП, Фокус, МИА - 10/10/07)
