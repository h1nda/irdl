Албания поиска ОССЕ да наблюдава местните избори през следващия месец
05/09/2003
 
ТИРАНА, Албания -- Властите поканиха Постоянния съвет на ОССЕ във Виена да бъде един от наблюдателите на местните избори, насрочени за 12 октомври. Министерството на външните работи обяви, че албанският посланик в ОССЕ, Зеф Мази, вече е информирал Постоянния съвет. ОССЕ е играла ключова роля в миналото, както чрез наблюдение по време на гласоподаването, така и чрез консултации след това. Президентът Алфред Мойсиу нарече изборите "паспортът на Албания по пътя на нейната интеграция". (Албейниън Дейли Нюз, ATA - 04/09/03)
