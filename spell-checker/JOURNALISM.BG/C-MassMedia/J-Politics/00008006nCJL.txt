Турция съобщава за успехи на закона за амнистията
17/08/2003
 
АНКАРА, Турция -- Министърът на вътрешните работи Абдулкадир Аксу съобщи в събота (16 август), че 700 души, предимно кюрдски бойци, са подали молби за амнистия съгласно новия закон. Повечето от кандидатите са затворници, излежаващи присъди за антидържавна дейност, но по думите на Аксу правителството очаква "бойците да се предават масово". Той предупреди обаче, че лидерите на Работническата партия на Кюрдистан, известна сега като КАДЕК, отхвърлиха новия закон и могат да попречат на бойците да сложат оръжие. Правителството очаква да получи 5000 молби за амнистия. (AФП - 16/08/03)
