Управляващата партия на Хърватия преизбра Санадер за свой лидер
25/04/2004
 
ЗАГРЕБ, Хърватия -- Премиерът Иво Санадер бе преизбран за лидер на управляващата партия Хърватски демократичен съюз (ХДС) на партийна конференция в събота (24 април). Единствен кандидат за поста, той получи подкрепата на 99% от гласувалите над 2200 делегати. Заместник-председателят Ядранка Косор също запази поста си. Санадер увери ХДС в ангажимента си към кандидатурата на Хърватия за членство в ЕС, като каза, че неотдавнашната препоръка на Европейската комисия за започване на присъединителни преговори със Загреб радикално е променила позицията на страната сред международната общност. (ХИНА, AФП - 24/04/04)
