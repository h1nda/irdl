Президентството на БиХ одобри решението за подписване на споразумение със САЩ по МНС
29/06/2003
 
САРАЕВО, Босна и Херцеговина (БиХ) -- Президентството съобщи в петък (27 юни), че е одобрило решението за подписване на двустранно споразумение със САЩ, даващо имунитет на гражданите на двете страни пред Международния наказателен съд. Решението вече е одобрено от правителството на БиХ и от двете камари на парламента.
В други новини, долната камара на парламента прие план за подобряване на националната сигурност, внесен от правителството. Депутатите също одобриха серия от мерки, свързани със съдебната система, и временен закон за създаване на единна митническа администрация. (Радио на БиХ , СРНА - 27/06/03)
