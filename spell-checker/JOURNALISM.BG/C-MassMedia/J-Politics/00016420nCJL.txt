Представител на ЕК е разочарован от отхвърлянето на закона за малцинствата в Румъния 
					28/10/2005
					 
						БУКУРЕЩ, Румъния -- Джонатан Шийли, ръководител на делегацията на ЕК в Румъния, изрази в четвъртък (27 октомври) разочарованието си от факта, че румънският сенат отхвърли проектозакона за статута на малцинствата. Румъния трябва бързо да реши проблемите, посочени в излезлия неотдавна мониторингов доклад на ЕК, каза той.
						Други новини -- В петък Румъния поема ротационното председателство на Организацията за Черноморско икономическо сътрудничество. Външните министри на страните членки ще се срещнат, за да обсъдят приоритетите за следващата година. 
						Също в петък румънското правителство съобщи, че нов случай на птичи грип е бил установен в североизточната част на страната. Министърът на земеделието Георге Флутур каза, че британски учени са открили вируса H5N1 в проби от умряла чапла. (АФП - 28/10/05; Ромпрес - 27/10/05)
