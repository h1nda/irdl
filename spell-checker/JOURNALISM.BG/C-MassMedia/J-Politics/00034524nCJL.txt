Македония очаква да получи дата за започване на присъединителните преговори с ЕС до юли 
					12/05/2010
					 
						СТРАСБУРГ, Франция -- Във вторник (11 май) македонският външен министър Антонио Милошоски изрази очакване, че неговата страна ще получи конкретна дата за започване на присъединителните преговори преди изтичането на мандата на Испания като председател на ЕС в края на юли. Той добави, че първата преговорна глава може да бъде отворена по време на мандата на Полша като председател на ЕС през втората половина на следващата година.
						Милошоски беше в Страсбург, за да присъства на церемонията по поемането от Македония на председателството на Комитета на министрите на Съвета на Европа (СЕ), което той нарече „исторически ден за нашата страна”. Главните три приоритета на Македония по време на шестмесечното председателство ще бъдат подобряване на защитата на човешките права, засилване на интеграцията при зачитане на разнообразието и насърчаване на участието на младежта. (МИА, Макфакс, А1, Сител - 11/05/10)
