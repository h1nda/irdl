Македонският президент Иванов ще се срещне с посредника на ООН Нимец
					18/09/2009
					 
						СКОПИЕ, Македония -- Президентът Георге Иванов се очаква да се срещне с посредника на ООН в спора за името между Македония и Гърция Матю Нимец в Ню Йорк в рамките на годишната сесия на Общото събрание на ООН, която започва тази седмица, съобщиха местните медии в четвъртък (17 септември). Не се споменава точна дата на срещата. Външният министър Антонио Милошоски описа срещата като възможност за Македония да представи позицията си в спора, който пречи на усилията на Скопие за интеграция в ЕС. (Maкфакс, МРТ, Maкфакс, Aлсат - 17/09/09)
