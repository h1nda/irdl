Парламентът одобри Бучковски за министър-председател на Македония
					19/12/2004
					 
						СКОПИЕ, Македония -- Македонският парламент гласува в петък (17 декември) за назначаването на Владо Бучковски, 42-годишен, за нов министър-председателн страната на мястото на Хари Костов, който подаде оставка миналия месец. В обръщението си пред парламента Бучковски заяви, че страната трябва да сложи край на етническите разделения и да съсредоточи вниманието си върху подобряването на икономиката. Той обеща да започне преговори за членство в ЕС и НАТО през 2006 г. 
						В други новини, лидерът на етническите албанци Арбен Джафери обяви в петък, че е постигнато споразумение за разоръжаване на бойците в скопския квартал Кондово след продължило повече от месец противопоставяне. Президентът Бранко Цървенковски каза, че въоръжените мъже са дошли от Скопие и трябва да се бъдат арестувани след завръщането им там. (Дневник, Утрински весник - 18/12/04; Макфакс, A1 TВ, Уебсайт на македонското правителство - 17/12/04)
