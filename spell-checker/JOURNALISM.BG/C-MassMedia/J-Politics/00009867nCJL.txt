Македонски опозиционни групи обединяват силите си преди предстоящите избори
17/02/2004
 
СКОПИЕ, Македония -- Основните опозиционни партии - ВМРО-ДПМНЕ и Либералната партия (ЛП) -- планират да формират коалиция и да участват със съвместни листи на предстоящите президентски и местни избори, се казва в съобщение от понеделник (16 февруари) на вестник &lt;I&gt;Дневник&lt;/I&gt;. Лидерите на двете партии ще се срещнат следващата седмица, за да уточнят подробностите. ВМРО-ДПМНЕ и ЛП ще поканят и по-малки опозиционни партии да се присъединят към тях.
Други новини: членовете на македонската Комисия за борба срещу корупцията призоваха към по-добро взаимодействие между държавните институции в понеделник, когато представиха годишен доклад за дейността си. Групата за мониторинг и натиск разглежда 650 случая в посочения период, повечето от които свързани с обществените доставки и процеса на приватизация. (Дневник - 17/02/04; МИА, А1 ТВ - 16/02/04)
