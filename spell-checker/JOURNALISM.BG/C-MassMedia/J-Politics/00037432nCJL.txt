Румънската опозиция ще внесе предложение за вот на недоверие по време на настоящата сесия на парламента
					14/02/2011
					 
						БУКУРЕЩ, Румъния -- Новосформираният опозиционен алианс Социаллиберален съюз (СЛС) ще внесе през март предложение за вот на недоверие, каза на пресконференция в събота (12 февруари) Виктор Понта, лидер на Социалдемократическата партия (СДП). Конкретната дата ще бъде определена заедно с партньора в съюза, Националлибералната партия (НЛП). Опозицията може да внесе само едно предложение за вот на недоверие по време на една шестмесечна парламентарна сесия, освен в случаите, когато премиерът реши да започне процедури за бързо приемане за определени законопроекти, за да се ускори процесът на приемането им и да се избегне гласуване в парламента, което бе често явление през втората половина на 2010 г. Опозицията ще следи внимателно конгреса на по-малкия партньор в управлението, Демократичния съюз на унгарците (ДСУ), на 26 февруари, когато етническите унгарци ще изберат лидер и ще приемат стратегия на групата. Ако ДСУ напусне правителството, кабинетът ще загуби своето парламентарно мнозинство, което прави много вероятен успеха на евентуален вот на недоверие. (Медиафакс, Hotnews.ro, Зиаре - 12/02/11)
