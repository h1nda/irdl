Черногорският парламент прие закон за националните празници
					18/05/2007
					 
						ПОДГОРИЦА, Черна гора -- Парламентът прие в четвъртък (17 май) закон за националните празници, с който 21 май се обявява за Ден на независимостта - датата, на която се проведе референдумът за независимост миналата година. Денят на държавността ще се празнува на 13 юли. Законът предвижда работниците да получават по един почивен ден за всеки празник, както и за Нова година и 1 май - Деня на труда. 
						Също в четвъртък македонският министър на труда и социалната политика Люпчо Мешков започна двудневно посещение в Черна гора. Той ще се срещне с министъра на здравеопазването и социалната политика Миодраг Радунович, за да обсъди споразумението за сезонно наемане на работници, което двете страни ще подпишат скоро. (Мина, Макфакс - 17/05/07)
