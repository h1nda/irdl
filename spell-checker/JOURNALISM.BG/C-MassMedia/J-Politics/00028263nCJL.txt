Три български партии сформираха нова дясноцентристка коалиция
					03/11/2008
					 
						СОФИЯ, България -- В неделя (2 ноември) три политически партии -- партията ЛИДЕР, основана от бизнесмена Христо Ковачки, националистическата Вътрешна македонска революционна организация (ВМРО) и Българският земеделски народен съюз -- сформираха нова дясноцентристка коалиция, наречена Движение "Напред". На пресконференция в София лидерите на партиите призоваха за нов подход към политиката. Ковачки, който е неформалният лидер на ЛИДЕР, каза, че коалицията има за цел да превърне България в процъфтяваща държава и достоен член на ЕС. Той обеща по-ескпертно ориентиран и технократски подход към държавното управление. В областта на икономическата политика фокусът ще бъде поставен върху обединяването на Дунавско-черноморския регион, при което България да поеме водеща роля, каза Ковачки. Новата коалиция заяви, че ще подкрепя бизнеса и икономическия растеж, адекватните субсидии за селскостопанските производители, висококачественото образование, достъпното и ефикасно здравеопазване и ефективната съдебна власт. (Агенция София нюз, Дарик, БНР, БТА, Медиапул - 02/11/08)
