Българската ГЕРБ се присъедини към Европейската народна партия
					08/02/2008
					 
						СОФИЯ, България -- С голямо мнозинство в четвъртък (7 февруари) Европейската народна партия (ЕНП) одобри молбата за членство на "Граждани за европейско развитие на България" (ГЕРБ), която понастоящем е най-популярната партия в България. Водена неофициално от лидера си Бойко Борисов, ГЕРБ стана петата българска партия, която се присъединява към ЕНП. Всички български членове подкрепиха влизането на ГЕРБ, освен "Демократи за силна България", които се въздържаха при гласуването. След това председателят на ГЕРБ Цветан Цветанов каза, че партията ще продължи своите усилия за обединение на българската десница и за промяна на статуквото. (24 часа, Труд, Сега - 08/02/08; бТВ, News.bg, БТА, БНР - 07/02/08)
