Турският президент наложи вето на мерките, имащи за цел ускоряване на референдума за президентските избори 
					19/06/2007
					 
						АНКАРА, Турция -- Президентът Ахмет Недждет Сезер обяви в понеделник (18 юни), че е наложил вето на подготвените от правителството законодателни предложения, имащи за цел съкращаване на необходимото време за провеждане на общонародно допитване за промяна на настоящата система за избор на президент. Законопроектът бе предложен от управляващата Партия на справедливостта и развитието и одобрен от парламента преди две седмици с цел провеждане на референдума на 22 юли, заедно с планираните за същата дата общи избори. 
						Сезер поддържа тезата, че тъй като настоящият парламент е с изтекъл мандат, важните решения, като тези за промяна на избирателната система, трябва да бъдат оставени на следващия парламент. (Заман - 19/06/07; НТВ - 18/06/07)
