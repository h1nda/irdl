ОССЕ и ЕС призоваха албанските партии да изгладят различията си в парламента 
					26/05/2010
					 
						ТИРАНА, Албания -- Ден след като опозиционната Социалистическа партия (СП) се завърна в парламента, във вторник (25 май) посланиците на ОССЕ и ЕС отново подчертаха, че депутатите трябва да се възползват от това развитие, за да проведат обсъждания, а не да се „обиждат един друг”, каза посланикът на ОССЕ Роберт Бош. Един депутат от СП беше отстранен тази седмица от заседание, след като нападна физически свой политически опонент.
						Междувременно лидерът на СП Еди Рама каза, че на масата е поставено предложение за намиране на решение на политическата криза и от правителството зависи да се съгласи на компромис. Той подчерта, че неговата партия няма да отстъпи от исканията си за прозрачност във връзка с парламентарните избори от юни 2009 г. (Шекули, НОА, Ора Нюз, Balkan Web - 26/05/10)
