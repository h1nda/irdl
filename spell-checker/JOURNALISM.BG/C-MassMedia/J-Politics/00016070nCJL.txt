Според Солана преговорите за статута на Косово вероятно ще започнат до края на годината 
					27/09/2005
					 
						БРЮКСЕЛ, Белгия -- В понеделник (26 септември) върховният представител на ЕС по въпросите на сигурността Хавиер Солана каза, че преговорите за статута на Косово трябва да започнат до края на годината. Пред участниците в конференция на Европейския център за изследване на сигурността, Солана каза, че преговорите трябва да доведат до цялостно решение за провинцията. Ръководителят на ЮНМИК Сьорен Йесен-Петерсен също призова за започване на преговорите за статута до края на 2005 г. Въпртеки недостатъците в изпълнението на стандартите, каза той, ООН и нейните страни членки разбират, че провинцията не може да остане завинаги под администрацията на ООН. (Бета, Танюг - 26/09/05)
