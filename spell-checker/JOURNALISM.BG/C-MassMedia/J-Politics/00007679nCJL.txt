Турският парламент одобри законодателните поправки, изисквани от МВФ
18/07/2003
 
АНКАРА, Турция -- В четвъртък (17 юли) парламентът одобри изискваните от МВФ поправки в закона за банкрута. Те целят да се помогне на финансово затруднените фирми да плащат дълговете си, като същевременно се улесни и тяхното събиране в случай на банкрут. Приемането на новите правила бе главен критерий в писмото за намеренията, което Турция връчи на МВФ.
Също в четвъртък премиерът Реджеп Тайип Ердоган се срещна със своя ирландски колега Берти Ахерн, който каза, че неговата страна ще окаже пълна подкрепа на турската кандидатура за членство в ЕС. Ирландия ще поеме ротационното председателство на ЕС през януари. (Миллиет - 18/07/03; Анадолска агенция, НТВ, TРT 2, АФП - 17/07/03)
