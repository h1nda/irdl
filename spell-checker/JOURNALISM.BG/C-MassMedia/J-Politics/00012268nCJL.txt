Цървенковски предупреждава, че законите за децентрализацията могат да забавят европейската интеграция
					11/10/2004
					 
						СКОПИЕ, Македония -- Президентът Бранко Цървенквоски предупреди в петък (8 октомври), че неспособността на Македония да приложи новите закони за децентрализацията може да хвърли страната в несигурност. "Няма нужда да се връщаме назад. Не е нужно да предоговаряме Охридското споразумение отново," каза той, сигнализирайки, че победата на опозицията по време на допитването до народа на 7 ноември може да застраши европейската интеграция на неговата страна. Цървенковски направи тези коментари на фона на началото на кампанията от страна на опозиционния ВМРО-ДПМНЕ, която цели да убеди избирателите да отхвърлят законодателството, предвиждащо повече правомощия за местните органи на управление и преначертаване на границите на някои общини. Етническите албанци биха представлявали мнозинство в няколко от тези общини и биха били в състояние да използват албанския като свой официален език наред с македонския. (АФП - 09/10/04)
