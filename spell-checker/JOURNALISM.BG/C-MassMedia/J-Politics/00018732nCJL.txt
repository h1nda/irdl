Около 3750 наблюдатели се очаква да наблюдават парламентарните избори в Македония
					28/05/2006
					 
						СКОПИЕ, Македония -- Около 3750 местни и чуждестранни наблюдатели се очаква да наблюдават парламентарните избори на 5 юли, съобщи местната гражданска асоциация "Мост" в петък (26 май). Според съобщението, СДИЧП ще изпрати около 250 наблюдатели, останалите ще бъдат представители на македонски организации.
						Също в петък бяха оповестени резултатите от ново проучване, което показва голям песимизъм по отношение на усилията за борба с корупцията. Според проучване на Института за социологически и политико-юридически проучвания, около 65 процента от анкетираните са проявили скептицизъм по отношение на изкореняването на корупцията в страната. Най-корумпиран, според анкетираните, е секторът на митниците, следван от съдилищата и политическите партии. (Утрински вестник, Дневник - 27/05/06; A1 ТВ - 26/05/06)
