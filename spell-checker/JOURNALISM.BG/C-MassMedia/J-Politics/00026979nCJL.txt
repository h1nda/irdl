Сръбската ДП и коалицията, ръководена от ССП, подписаха споразумение за сформиране на правителство
					06/07/2008
					 
						БЕЛГРАД, Сърбия -- Демократическата партия (ДП) и коалицията, ръководена от Сръбската социалистическа партия (ССП) - включително Партията на пенсионерите (ПП) и Обединена Сърбия (ОС) - постигнаха коалиционно споразумение. Лидерите на ДП и на ССП - президентът Борис Тадич и Ивица Дачич - подписаха споразумението в петък (4 юли). Според документа, коалицията, ръководена от ССП ще има пет от 27-те поста в кабинета, които ще включват първи вицепремиер, който също ще бъде и министър на вътрешните работи, заместник-министър на труда и социалната политика и министри на рудодобива и енергетиката и инфраструктурата и образованието. Дачич отказа да назове кандидатите за постовете, но според наблюдателите той ще поеме Вътрешното министерство. Дачич също съобщи, че новата управляваща коалиция ще действа според няколко ключови принципи като запазване на териториалната цялост, напредък по отношение интеграцията в ЕС и икономическото развитие и постигане на социална справедивост. Тадич и Дачич заявиха, че следващата седмица се очаква да се проведе вог на доверие към новия кабинет. (Блиц, Данас - 05/07/08; Бета, РТС, Taнюг - 04/07/08)
