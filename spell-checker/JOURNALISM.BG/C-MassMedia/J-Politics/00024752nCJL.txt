ЕС парафира Споразумението за стабилизация и асоцииране с БиХ 
					04/12/2007
					 
						САРАЕВО, Босна и Херцеговина (БиХ) -- Европейската комисия парафира Споазумението за стабилизация и асоцииране с БиХ във вторник (4 декември), след като политиците в страната взеха решение да извършат реформите, предложени от ЕС. Еврокомисарят по разширяването Оли Рен отново подчерта в понеделник в Сараево, че парафирането не означава подписване - последното ще се случи едва след като БиХ изпълни необходмите реформи и най-вече след като слее полицейските структури на двете автономни области. Босненските сърби от години блокират реформата в полицията. 
						Други новини -- Апелативният съд на БиХ потвърди в понеделник 30-годишната присъда на бившия член на военизиран отряд Нисет Рамич за военни престъпления срещу сърби по време на конфликта от 1992-1995 г. Рамич бе осъден за убийството на четирима сръбски цивилни граждани и раняване на двама в село край Високо през юни 1992 г., докато е бил член на силите за териториална отбрана на Високо. Той бе арестуван през октомври 2006 г. и осъден през юли т. г. Тридесет години е най-дългият срок, присъден до момента от Камарата за военни престъпления на БиХ. (Дневни Аваз, Независне Новине - 04/12/07; Би Би Си, АП, Уебсайт на СВП, РТРС, Фена, НТВ Хаят, Уебсайт на съда на БиХ, АКИ - 03/12/07)
