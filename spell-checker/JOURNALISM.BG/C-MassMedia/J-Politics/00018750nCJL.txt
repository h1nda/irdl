Рен посети Белград, за да обсъди преговорите по ССА
					30/05/2006
					 
						БЕЛГРАД, Сърбия и Черна гора -- Във вторник (30 май) еврокомисарят по разширяването Оли Рен завърши двудневните си срещи в Белград, където увери ръководителите на страната, че ще бъде приет ревизиран мандат за преговорите по Споразумението за стабилизация и асоцииране (ССА) със Сърбия във връзка с референдума за независимост на Черна гора. Рен добави, че преговорите по ССА може да приключат до края на тази година, ако Сърбия покаже пълно сътрудничество с Трибунала на ООН за военни престъпления в Хага. Въпросът за сътрудничеството бе причина за замразяването на преговорите по ССА с Белград по-рано този месец. Рен пристигна в Белград от Подгорица. (Данас, Политика, Вести - 30/05/06; Уеб сайт на ЕС, Б92, РТС, Бета - 29/05/06)
