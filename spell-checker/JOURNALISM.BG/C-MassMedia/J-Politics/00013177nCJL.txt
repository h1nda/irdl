Ръководителят на ЮНМИК намекна, че преговорите за статута на Косово едва ли ще приключат тази година
					06/01/2005
					 
						ПРИЩИНА, Косово, Сърбия и Черна гора -- Ръководителят на ЮНМИК Сьорен Йесен-Петерсен потвърди още веднъж в сряда (5 януари), че се очаква преговорите за статута на Косово да започнат през 2005 г., но изрази скептицизъм относно вероятността те да бъдат завършени до края на годината. Пред репортери в Прищина Йесен-Петерсен заяви, че е още твърде рано да се говори за крайни срокове. Той подчерта, че основната задача през първото полугодие ще бъде прилагането на международно установените стандарти за Косово.
						Други новини: В сряда говорителят на косовското правителство Арбен Кирези отрече съобщението, че премиерът Рамуш Харадинай е получил обвинителен акт от трибунала на ООН за военни престъпления. Твърдението бе публикувано в черногорския всекидневник "Дан". (Танюг, Бета, Б92, Дан, Данас бета - 05/01/05)
