Черногорският парламент ще обсъди проекта за конституция по-късно този месец
					12/03/2007
					 
						ПОДГОРИЦА, Черна гора -- Председателят на парламента Ранко Кривокапич насрочи сесия на законодателния орган на 26 март, на която да се разгледа предложената нова конституция. Той каза в петък (9 март), че очаква законодателите да гласуват проекта, приет по-рано този месец от парламентарната комисия по конституционните въпроси, която предлага различни алтернативи на дефинициите за държава, език, държавни символи и религии въз основа на предложенията на различните партии. Независимостта, която Черна гора получи миналата година, доведе до необходимостта от нова конституция. (Дан, Победа - 10/03/07; Мина, РТЧГ - 09/03/07)
