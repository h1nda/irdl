Косово признава, че организирането на изборите няма да бъде лесно
					31/07/2009
					 
						ПРИЩИНА, Косово -- Председателят на Централната избирателна комисия (ЦИК) Несрин Лушта каза в четвъртък (30 юли), че организирането на местните избори на 15 ноември "не е лесно" без ОССЕ, но "ние сме на прав път". Тя добави, че ЦИК е поискала помощ от Европейската комисия. Тя обеща, че изборите ще бъдат прозрачни, независимо от факта, че в избирателните секции няма да има камери за наблюдение. Прищина призовава косовските сърби да участват, докато Белград настоява за бойкот.
						Други новини -- В четвъртък Мисията на ОССЕ в Косово препоръча преглед на законовата рамка за търговския съд. "Съдът работи като останка от миналото, когато държавата е била основният фактор. Ако съдът не се адаптира към сегашните обстоятелства, съществува риск той да стане напълно ненужен," се казва в доклад, представен от ръководителя на отдела за правно наблюдение на ОССЕ, Харолд Дампиер. (Експрес, Епока е Ре, Лайм, Заери, Коха Диторе - 31/07/09)
