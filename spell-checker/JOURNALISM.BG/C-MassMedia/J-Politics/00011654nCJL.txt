Парламентът на БиХ не успя да приеме важен закон за висшето образование
30/07/2004
 
САРАЕВО, Босна и Херцеговина (БиХ) - Камарата на народите отхвърли в четвъртък (29 юли) важен рамков закон на БиХ за висшето образование. Хърватската фракция държи на становището, че мярката вреди на интересите на хърватите. Законът бе върнат в министерския съвет на БиХ с искане за изменения. Върховният представител Пади Ашдаун разкритикува решението на парламента, като заяви, че това ще забави допълнително прилагането на европейските стандарти за висше образование в цяла БиХ. Той настоя кабинетът да предаде законопроекта в парламента колкото е възможно по-скоро. (ФЕНA, ПБС - 29/07/04)
