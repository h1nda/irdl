Обявени са окончателните резултати от общите избори в Сърбия
					21/05/2008
					 
						БЕЛГРАД, Сърбия -- Избирателната комисия официално обяви късно вечерта във вторник (20 май) окончателните резултати от общите избори на 11 май. Разпределението на депутатските места в парламента е същото както според предварителните резултати. Коалицията около Демократическата партия на сръбския президент Борис Тадич е спечелила 103 от общо 250-те места, следвана от Сръбската радикална партия със 78 места. Демократическата партия на Сърбия - "Нова Сърбия" получава 30 места, Социалистическата партия на Сърбия взема 20, Либералдемократическата партия е спечелила 13 места, а партиите, представляващи етническите малцинства, имат седем депутатски места. (Б92, РТС, Бета, Танюг - 20/05/08)
