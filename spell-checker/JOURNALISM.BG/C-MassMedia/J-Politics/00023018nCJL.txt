Хърватските партии в БиХ постигнаха обща позиция по конституционната реформа
					25/06/2007
					 
						САРАЕВО, Босна и Херцеговина (БиХ) – На среща миналата седмица петте хърватски партии в БиХ са се договорили за обща позиция, която да заемат в новия кръг от преговори за конституционните реформи, съобщи вестник "Вечерни Лист" в неделния си брой (24 юни). Вестникът съобщава, че партиите са се договорили по 90 % от въпросите, засягащи хърватската общност, и през тази седмица ще подпишат документ в този смисъл.
						В събота Министерството на външните работи на БиХ потвърди, че в река Сава се е появил голям петролен разлив. По всяка вероятност той е дошъл от петролната рафинерия в Босански Брод. (Вечерни Лист, РТРС, Фена - 24/06/07)
