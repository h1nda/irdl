Германия помага за финансиране на мониторинга на изборите в Косово
					06/11/2009
					 
						ПРИЩИНА, Косово -- В четвъртък (5 ноември) германският посланик в Косово Ханс-Дитер Щайнбах и генералният секретар на Европейската мрежа на организациите за мониторинг на избори (ЕМОМИ) Константин Марза подписаха споразумение, което ще даде възможност на EМОМИ да наблюдава общинските избори на 15 ноември в Косово. Германия е отделила 146 532 евро за този проект.
						Междувременно Централната избирателна комисия, в координация с вътрешното министерство и Международната гражданска служба, реши в четвъртък, че на гражданите ще бъде разрешено да се идентифицират в деня на изборите с личните карти, издадени от ЮНМИК, въпреки че тези документи са невалидни вече от два месеца. По-рано тази седмица властите обявиха, че за легитимиране в избирателните секции ще бъдат приемани и сръбски паспорти. (Зери, Лайм, Експрес, Коха Диторе - 05/11/09)
