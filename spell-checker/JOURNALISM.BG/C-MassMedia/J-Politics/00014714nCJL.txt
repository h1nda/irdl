Прокурори от БиХ и Черна гора подписват споразумение за сътрудничество
					27/05/2005
					 
						САРАЕВО, Босна и Херцеговина (БиХ) -- Прокурори от БиХ и Черна гора подписаха в четвъртък (26 май) в Сараево протокол за сътрудничество. Той ще позволи на прокурорите да си сътрудничат по време на следствени действия и съдебни процедури по най-сериозните видове престъпления и особено в осигуряването на доказателства и свидетели за подобни дела. Длъжностни лица заявяват, че сътрудничество от този род би било от голяма помощ в борбата с организираната престъпност и по-специално с мрежите за контрабанда на наркотици, тъй като един от най-често използваните от тях маршрути преминава през Черна гора и БиХ. (ПБС БиХ, РТРС, ФЕНA - 26/05/05)
