Босненските сръбски партии настояват за избори за президент на РС и двама вицепрезиденти 
					09/10/2007
					 
						САРАЕВО, Босна и Херцеговина (БиХ) -- На среща в понеделник (8 октомври), организирана от председателя на парламента на Република Сръбска (РС) Игор Радойчич, шестте сръбски партии в парламента на РС се споразумяха да препоръчат на Централната избирателна комисия на БиХ да организира избори за президент и двама вицепрезиденти на автономната област, след като президентът Милан Йелич почина в края на миналия месец. Според избирателния закон на БиХ трите съставни националности - бошнаци, хървати и сърби - трябва да номинират кандидати за президент, като кандидатът, получил най-много гласове, става президент. 
						Парламентът на РС назначи Радойчич за времененно изпълняващ длъжността президент до провеждането на нови избори, вероятно през декември. (Независне Новине, Дневни Аваз - 09/10/07; РТРС, Фена, НТВ Хаят - 08/10/07)
