Вотът на бежанците може да се окаже фактор в хърватските избори
					13/11/2007
					Хиляди хърватски сръбски бежанци все още имат право на глас в родната си страна, което им дава възможност да влияят на политическия живот там и да осигурят по-дорби условия за завръщането си.
					От Давор Коникушич за Southeast European Times от Белград - 13/11/07
 
					 
						
Хърватите, жевеещи в Сърбия, ще гласуват на изборите на 25 ноември. [Гети Имиджис]
						На 25 ноември в Хърватия ще се проведат парламентарни избори, като има вероятност в тях да участват голям брой хърватски граждани, които сега живеят в Сърбия. Много от тях са етнически сърби, които са избягали от Хърватия през 1995 г. 
						"Ние ще направим всичко по силите си хърватските граждани, които пребивават в Сърбия, да могат да използват гражданските си права и да гласуват на следващите хърватски избори," каза сръбският комисар за бежанците Драгиша Дабетич. 
						Гражданите на Хърватия имат право да гласуват навсякъде по света, ако представят валидни документи. С процеса се занимават посолствата, консулствата и дипломатическите мисии. Крайният срок за регистрация бе събота (10 ноември). 
						"Нашите представители от Комисариата за бежанците ще посетят всички бежански лагери, квартали и места, където се знае, че живеят бежанци от Хърватия," каза Дабетич. "Ние дори ще им предоставим безплатен транспорт, така че да могат да се явят в избирателните пунктове. За повечето от тези хора пътуването в деня на изборите би било финансово разточителство." 
						Живеещите в чужбина граждани могат да гласуват в Белград, Земун, Суботица, Сомбор, Инджия, Сремска Митровица и Панчево, каза Дабетич. "Ако някои от тях искат да пътуват до Хърватия и да гласуват в местните си избирателни райони, ще им бъде осигурен безплатен транспорт," добави той. 
						По последни данни около 76 546 прогонени от Хърватия лица имат статут на бежанци в Сърбия, а около 100 000 са придобили сръбско гражданство. 
						Повечето от избирателите - 49 893 на брой - са регистрирани в 9-и избирателен район, който включва райони от Хърватия, в които са живели мнозинството от етническите сърби. 
						Освен бежанците, членовете на хърватското малцинство в Сърбия също ще гласуват. Около 16 000 етнически хървати живеят във Войводина, многоетническа провинция в Северна Сърбия. Тъй като имат двойно гражданство, те имат право да глсуват и в двете страни.
