Управляващите партии в РС сформират работна група за преодоляване на различията
					04/02/2008
					 
						БАНЯ ЛУКА, Босна и Херцеговина (БиХ) -- Лидерите на управляващите партии в Република Сръбска (РС) -- Съюза на независимите социалдемократи (СНСД) и Партията за демократичен прогрес (ПДП) -- Милорад Додик и Младен Иванич се срещнаха в петък (1 февруари) в опит да изяснят различията си, които помрачават отношенията в управляващата коалиция през последните месеци. Додик и Иванич се споразумяха са сформират работна група, която да разгледа всички проблеми на всички нива на властта -- местна, изпълнителна и съдебна. Додик каза, че работната група е получила срок от три седмици, в който да предаде доклад за прегледа на партийните лидери. Додик и Иванич се съгласиха, че сътрудничеството е сравнително добро, особено по важни въпроси, като полицията и конституционните реформи. Двамата разгледаха възможността за съюзяване за местните избори и посочиха, че подобен съюз би могъл да им осигури победа в най-малко 50 общини. (Независне Новине, Дневни Аваз - 02/02/08; РТРС, СРНА, ПБС - 01/02/08)
