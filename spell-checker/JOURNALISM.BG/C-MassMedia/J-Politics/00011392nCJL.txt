Президентът на Сърбия-Черна Гора е на посещение в Македония
06/07/2004
 
СКОПИЕ, Македония -- Президентът на Сърбия-Черна Гора Светозар Марович започна първото си официално посещение в Македония във вторник (6 юли). Предвижда се той да се срещне с македонския президент Бранко Цървенковски, с председателя на парламента Люпчо Йордановски и премиера Хари Костов. Ще бъде подписано споразумение за правна помощ, както и договореност за защита правата на македонското малцинство в Сърбия-Черна Гора и сръбското малцинство в Македония.
Също във вторник Скопие ще бъде домакин на кръгла маса за независимостта на медиите и свободата на словото. Форумът се организира от Македонския институт за медиите. (МИА,Макфакс - 06/07/04)
