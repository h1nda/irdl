Сръбските демократични партии постигат принципно споразумение за правителство на малцинството
19/02/2004
 
БЕЛГРАД, Сърбия и Черна гора -- Демократичните партии в Сърбия постигнаха принципно споразумение за сформирането на правителство на малцинството след срещи, проведени късно в сряда (18 февруари). Лидерите на "Г17 плюс", Миролюб Лабуш, и на "Нова Сърбия", Велимир Илич, потвърдиха постигнатия пробив. Споразумението включва програмата на правителството и общия му състав, с изключение на поста на земеделския министър. Воислав Кощуница, лидер на Демократичната партия на Сърбия, заяви наскоро, че правителството ще бъде сформирано до края на месеца. В правителството ще участва и Сръбското движение за обновление. (Бета, Би Би Си, Танюг - 18/02/04)
