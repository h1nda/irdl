Турският парламент одобрява законодателство във връзка с разширяването на НАТО
06/11/2003
 
АНКАРА, Турция -- Парламентът одобри четири проектозакона във връзка с разширяването на НАТО в сряда (5 ноември). Проектите засягат присъединяването на Естония, Литва, Латвия и Словакия към Северноатлантическия договор и бяха одобрени с подкрепата както на управляващата Партия на справедливостта и развитието, така и на опозиционната Републиканска народна партия. Депутати окачествиха разширяването на НАТО на изток като положително развитие, мотивирано според някои от заплахата от тероризъм. (Хюриет - 06/11/03; Анадолска агенция, TРT 2 - 05/11/03)
