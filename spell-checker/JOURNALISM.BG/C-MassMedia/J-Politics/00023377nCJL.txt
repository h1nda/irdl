Българският парламент гласува поправки в закона за местните избори
					29/07/2007
					 
						СОФИЯ, България -- Парламентът приключи гласуването по поправките в закона за местните избори в петък (27 юли), но процедурата бе много спорна. В края на сесията, опозицията напусна залата в знак на протест срещу това, което тя нарече злоупотреба с карти при гласуването на депутати, които отсъстват от парламента. Освен това одобрените промени са по-незначителни от очакваното. Изискването за уседналост, според което гласоподовател трябва да е живял най-малко десет месеца в съответната община, бе одобрено, но окончателният текст не изисква местните избирателни бюра да го налагат, като изключват от списъците неотговарящите на изискването. Законодателите също решиха да възстановят прякото гласуване. След сесията парламентът излезе в лятна ваканция. (Стандарт, Монитор - 28/07/07; БНР, Медиапул, Сега - 27/07/07)
