България и Румъния затварят глави в преговорите си за членство в ЕС
03/06/2003
 
СОФИЯ, България -- България затвори глава 9 , "Транспортна политика", в хода на преговорите си за членство в ЕС в понеделник (2 юни). Българският екип за преговорите обсъди и глава "Конкуренция". Броят на затворените от България глави достигна 24 от общо 30. Външното министерство възнамерява да затвори останалите технически глави до края на този месец.
Също в понеделник Румъния затвори още две глави в преговорите си с ЕС - "Свободно движение на стоки" и "Данъчна политика" - в първия ден от конференцията за преговори ЕС-Румъния в Брюксел. Според румънския главен преговарящ с ЕС Василе Пушкаш приключването на преговорите по тези глави представлява стъпка напред към признаването на Румъния за напълно функционираща пазарна икономика и към свободното участие на румънски бизнесмени на пазарите на ЕС. Той каза, че преговорите по други две глави, които страната се надява да приключи тази седмица - "Свободно движение на хора" и "Конкуренция"- ще продължат през следващите дни. ( АКТ Медиа - 03/06/03; Ромпрес, БТА, БНТ, БТВ - 02/06/03)
