Окончателните резултати потвърдиха невалидността на президентските избори в Сърбия
11/12/2002
 
БЕЛГРАД, Югославия -- Сръбската избирателна комисия потвърди във вторник (10 декември), че броят на участвалите избиратели в президентските избори в неделя е бил само 45 процента, което отново прави изборите невалидни. Мнозинството от гласовете спечели кандидатът на Демократическата партия на Сърбия Воислав Кощуница - 58 процента, в сравнение с 36 процента за Воислав Шешел от Сръбската радикална партия и 4 процента за Борислав Пелевич от Партията за сръбско единство. Кощуница обжалва заключението пред избирателната комисия и пред Върховния съд, настоявайки, че броят на регистрираните избиратели е преувеличен, но и в двата случая загуби обжалването. (Танюг, Сръбска ТВ, Б92, БиБиСи - 10/12/02)
