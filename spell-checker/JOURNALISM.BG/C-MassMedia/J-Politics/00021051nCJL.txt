БиХ очаква през март да подпише споразумение с ЕС за облекчаване на визовия режим
					21/12/2006
					 
						САРАЕВО, Босна и Херцеговина (БиХ) -- Двустранно споразумение за облекчаване на визовия режим на ЕС за граждани на БиХ трябва да бъде подписано през март, съобщи секретарят на министерството на сигурността на БиХ Бакир Даутбашич. Главният преговарящ на страната в преговорите с ЕС за облекчаване на визовия режим и реадмисия говори пред репортери в сряда (20 декември), след първото заседание на преговарящите екипи в Брюксел. 
						Също в сряда БиХ и Франция подписаха двустранно споразумение за реадмисия на незаконни имигранти. Според министъра на сигурността на БиХ Бариша Чолак Сараево и Франция се готвят да подпишат още едно важно споразумение, което ще е за политическо сътрудничество. (Независне Новине - 21/12/06; ПБС БиХ, РТРС - 20/12/06)
