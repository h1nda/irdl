Ръководителят на ЮНМИК посети Белград, за да обсъди преговорите за статута на Косово
					15/03/2006
					 
						БЕЛГРАД, Сърбия и Черна гора -- Ръководителят на ЮНМИК Сьорен Йесен-Петерсен пристигна в Белград във вторник (14 март), за да обсъди въпроси, свързани със следващия кръг от преговорите за статута на Косово, започващи в петък във Виена. По време на разговор със сръбския президент Борис Тадич Йесен-Петерсен каза, че етническото албанско мнозинство в Косово е длъжно да повиши жизнения стандарт на сърбите и останалите малцинства в провинцията, като в противен случай рискува да загуби доверието в администрацията си. Той подчерта още, че косовските сърби трябва да бъдат убедени да участват в косовските институции. 
						В Прищина бе обявено, че опозиционният лидер Хашим Тачи ще води косовската делегация за следващия кръг от преговорите за статута. Новоизбраният премиер Агим Чеку и председателят на парламента Коле Бериша също ще присъстват на срещата. (Данас - 15/03/06; Танюг, Б92, KosovaLive, АП - 14/03/06)
