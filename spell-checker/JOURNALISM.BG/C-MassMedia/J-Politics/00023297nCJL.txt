Турция и Гърция подписаха споразумение за обмен на електроенегия
					20/07/2007
					 
						АНКАРА, Турция -- Министърът на енергетиката и природните ресурси Хилми Гюлер и гръцкият министър на развитието Деметрис Сиуфас подписаха в четвъртък (19 юли) споразумение на обмен на електроенегия и сътрудничество в областта на енергетиката. Като първа стъпка Турция ще предостави на Гърция 137 милиона киловатчаса електроенергия, започвайки доставките от края на този месец, за да помогне на съседката си да се справи с нарастващото потребление на електричество през летните месеци. Гюлер подчерта, че въпреки че сделката е до края на август, тя може да бъде отново задействана, когато Гърция изпита недостиг от електроенергия. Друг голям енергиен проект, който е бил обсъден, е тръбопроводът за природен газ Турция-Гърция, който би бил част от южния енергиен коридор в Европа. (Заман - 20/07/07; НТВ, АНА, МПА - 19/07/07)
