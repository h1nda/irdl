Хърватският президент Месич разкритикува антикризисните мерки
					19/05/2009
					 
						ЗАГРЕБ, Хърватия -- Антикризисните мерки на кабинета не са достатъчни за посрещане на предизвикателствата на световната икономическа криза, каза в понеделник (18 май) президентът Стипе Месич за излизащия в Загреб делови всекидневник "Пословни Дневник". Той отбеляза, че повечето от мерките изглеждат твърде разтегнати във времето, което отлага прилагането им на практика за след местните избори. Месич каза, че по всяка вероятност кабинетът ще трябва да приеме нови антикризисни мерки, и по-специално такива за увеличаване на трудовата заетост и производителността. (Пословни Дневник - 18/05/09)
