Видошевич ще се кандидатира за президент на Хърватия
					03/09/2009
					 
						ЗАГРЕБ, Хърватия -- Председателят на икономическата камара Надан Видошевич съобщи в сряда (2 септември), че ще участва в президентските избори през януари. Последните социологически проучвания показват, че той е сред кандидатите, които могат да разчитат на значителна подкрепа. Видошевич е член на управляващия Хърватски демократически съюз (ХДС), но ще участва като независим кандидат. Премиерът Ядранка Косор, която е лидер на ХДС, заяви, че Видошевич ще бъде изкючен от партията за това, че не е подкрепил партийното решение за номинацията на Андрия Хебранг като неин кандидат. Главната опозиционна Социалдемократическа партия номинира Иво Йосипович. Вторият и последен мандат на президента Стипе Месич изтича през февруари 2010 г., което налага провеждането на избори през януари. (Весник, Ютарни - 03/09/09; ХРТ, ХИНА - 02/09/09)
