Парламентът на ФБиХ осъди решението на босненските сърби за провеждане на референдум 
					28/04/2011
					
						САРАЕВО, Босна и Херцеговина (БиХ) -- В сряда (27 април) Камарата на представителите в парламента на Федерация БиХ (ФБиХ) единодушно прие декларация, в която се казва, че никоя от автономните области не може да оспорва държавните институции. Представителите на хърватските партии ХДС БиХ и ХДС 1990 не присъстваха на заседанието. 
						Декларацията призовава върховния представител Валентин Инцко да предприеме действия в рамките на своите правомощия и да отмени всички решения, които нарушават Дейтънското мирно споразумение. Причина за тази декларация беше решението от 13 април на парламента на Република Сръбска (РС) за обявяване на референдум по наложените от върховния представител закони и по специално тези във връзка със Съда и Прокуратурата на БиХ. (РТРС, Радио Свободна Европа, СРНА, Независне Новине - 27/04/11)
