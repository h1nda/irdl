Високопоставен ръководител на СП поиска от Мисията на ОССЕ в Албания да помогне за преодоляване на политическата криза
					22/08/2006
					 
						ТИРАНА, Албания -- В понеделник (21 август) високопоставеният функционер на основната опозиционна Социалистическа партия (СП) Пандели Майко поиска от Мисията на ОССЕ в Албания да помогне за преодоляване на продължаващата политическа криза. Майко каза, че ролята на ОССЕ е да бъде посредник между управляващата и опозиционните партии, а не да им дава готова рецепта. След няколкомесечни спорове по институционални и електорални въпроси с управляващата Демократическа партия СП неотдавна заплаши да бойкотира следващите общински избори, ако парламентарното мнозинство не се съобрази с исканията й за избирателна реформа. (Албейниън Нюз - 22/08/06)
