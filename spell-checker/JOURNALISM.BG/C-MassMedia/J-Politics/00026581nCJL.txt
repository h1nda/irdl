Турският премиер Ердоган иска Конституционният съд да се произнесе скоро по закриването на партията
					28/05/2008
					 
						АНКАРА, Турция --"Ние искаме решението по делото за закриване на партията да бъде взето възможно най-бързо, така че да не навреди на Турция", каза във вторник (27 май) министър-председателят Реджеп Тайип Ердоган пред група репортери на път за Ливан. Той обясни, че продължаващият процес вреди на чуждите инвестиции, които се очаква да спаднат на 13 милиарда щ.долара през тази година, почти наполовина от предишните оценки, поради нарасналата политическа несигурност. През февруари главният прокурор на Апелативния съд поиска забраната на Партията на справедливостта и развитието по обвинение в заплаха за светския характер на държавата. При нормални обстоятелства Конституционният съд би трябвало да се произнесе до края на годината. Ердоган обаче каза, че правителството прави всичко възможно за ускоряване на процеса. (Хюриет, Заман - 28/05/08)
