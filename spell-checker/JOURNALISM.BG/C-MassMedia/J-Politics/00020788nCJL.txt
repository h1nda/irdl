Основните партии в Македония обсъдиха дневния ред на реформите, свързани с ЕС
					28/11/2006
					 
						СКОПИЕ, Македония -- Лидерите на четирите най-големи политически партии - Никола Груевски от ВМРО-ДПМНЕ, Арбен Джафери от Демократичната партия на албанците, Радмила Шекеринска от Социалдемократическия съюз на Македония и Али Ахмети от Демократичния съюз за интеграция - се срещнаха в понеделник (27 ноември) на първия пряк диалог между управляващите партии и опозицията след изборите през лятото. Срещата бе инициирана от посланиците на САЩ и ЕС в Македония, Джилиън Милованович и Ерван Фуере, които смятат, че консенсусът по дневния ред на реформите, свързани с ЕС и НАТО, са от основно значение за стремежите на страната за интеграция. Лидерите на партиите се договориха да се срещнат отново след 12 дни, за да продължат дискусиите. (Вечер - 28/11/06; MИA, Макфакс, A1 ТВ - 27/11/06)
