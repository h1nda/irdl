Проевропейските партии печелят местните избори във Войводина
					26/05/2008
					 
						НОВИ САД, Сърбия – Коалицията „За европейска Войводина”, съставена от Демократическата партия (ДП) и "Г17 Плюс", спечели в неделя (25 май) втория кръг на изборите за местен парламент в северната сръбска провинция Войводина. Коалицията ще има 64 места в 120-местния парламент, заяви на пресконференция заместник-председателя на ДП Боян Пайтич. Той каза, че победата на демократичните сили ясно показва, че сърбите са за европейска интеграция, тъй като дори и представители на радикалните партии са гласували за европейското бъдеще на страната. (Бета, Танюг, РТС, ХИНА - 25/05/08)
