ЕС призова за политически компромис в Албания
					09/12/2009
					 
						БРЮКСЕЛ, Белгия -- Във вторник (8 декември) ЕС повтори своя призив за политически диалог и компромис в Албания в светлината на продължаващия бойкот на парламента от опозицията. Основната опозиционна Социалистическа партия (СП) иска разследване на манипулираните според нея резултати от общите избори през юни. В края на срещата на външните министър от ЕС в Брюксел шведският първи дипломат Карл Билд, чиято страна понастоящем е ротационен председател на ЕС, призова Демократическата партия и СП да преговарят и да се споразумеят за напредване на свързаните с ЕС реформи. (Топ Ченъл, Алсат, Клан, Топ Нюз - 08/12/09)
