Парламентарната група на албанските социалисти подкрепя новите предложения за министри
22/10/2003
 
ТИРАНА, Албания -- Парламентарната група на управляващата Социалистическа партия реши във вторник (21 октомври) да подкрепи номинациите за овакантените министерски постове. Председателят на групата Грамоз Ручи заяви, че фракцията подкрепя декретите на президента Алфред Моисиу за промените, предлагани от премиера Фатос Нано. Ръководството на Социалистическата партия вече е одобрило номинациите на Намик Докле за външен министър и на Фатмир Джафа за министър на обществения ред. (АТА - 21/10/03)
