Нов кръг от преговорите за реформа в полицията на БиХ завърши безрезултатно
					25/09/2007
					 
						САРАЕВО, Босна и Херцеговина (БиХ) -- Осемте най-големи политически партии в страната не успяха да постигнат компромисно решение за реформата в полицията по време на последния кръг от преговори, съобщи Службата на върховния представител в понеделник (24 септември). Преговорите по проекта, предложен от върховния представител Мирослав Лайчак, ще продължат в сряда в Баня Лука. 
						Настроението след срещата в понеделник бе песимистично. Много от участниците отбелязаха, че по-големите въпроси, като финансирането и организирането на полицията по региони, все още не са засегнати. Лайчак постави като краен срок за постигането на споразумение края на септември. (Независне Новине - 25/09/07; Фена, РТРС, СРНА, НТВ Хаят - 24/09/07)
