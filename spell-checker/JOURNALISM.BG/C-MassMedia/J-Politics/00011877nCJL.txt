Ердоган защитава плановете за поставане на изневярата извън закона
					05/09/2004
					 
						АНКАРА, Турция -- Турският премиер Тайип Ердоган защити плановете на управляващата Партия на справедливостта и развитието за приемане на закон, забраняващ изневярата. В интервю, публикувано в събота (4 септември) турският ръководител казва, че тази мярка цели да укрепи семейството. Той също така предупреди, че страната му не бива да имитира сляпо Европа по пътя си към членство в ЕС. Говорителят на еврокомисаря по разширяването Гюнтер Верхойген обаче заяви в събота, че този план "може да навреди на имиджа на Турция" и да хвърли сянка върху кандидатурата й за членство в ЕС. Верхойген е на посещение в Турция до четвъртък преди очакваното публикуване на годишния доклад на Европейската комисия по напредъка на Турция в интеграциония процес. (Ройтерс- 04/09/04; Анадолска Агенция, НТВ- 03/09/04)
