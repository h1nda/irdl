Инцко предупреди за влошаване на политическата ситуация в БиХ
					06/11/2009
					 
						САРАЕВО, Босна и Херцеговина (БиХ) -- Политическата ситуация в БиХ се влошава и няма никакви признаци за подобряването й, каза върховният представител Валентин Инцко на намиращия се на посещение руски външен министър Сергей Лавров в четвъртък (5 ноември). Инцко подчерта, че задачите, пред които е изправена страната, включват пълното прилагане на Дейтънското мирно споразумение, осигуряване на функционирането на държавата и гарантиране на прехода от Служба на върховния представител (СВП) към Служба на специалния представител на ЕС. Лавров отново подчерта, че Русия подкрепя трансформирането на СВП. В Сараево той се срещна с босненския си колега Свен Алкалай, като по-късно заяви, че условията, поставени от Съвета за прилагане на мира за закриването на СВП, са ясни и трябва да бъдат изпълнени. (Фена, БХРТ, Дневни Аваз, РТРС, СРНА, СВП - 05/11/09)
