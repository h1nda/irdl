Френският парламент ратифицира ССА на Албания с ЕС
					05/12/2008
					 
						ПАРИЖ, Франция -- Депутатите одобриха в четвъртък (4 декември) Споразумението за стабилизация и асоцииране между ЕС и Албания на специално заседание на парламента. Сега Гърция остава единствената страна от ЕС, която още не го е ратифицирала. Завършването на ратифицирането ще даде възможност на Тирана да подаде молба за кандидатски статут догодина.
						Други новини -- В четвъртък албанската полиция арестува двама албански емигранти с американско гражданство, заподозрени в принадлежност към верига за наркотрафик. Заподозрените бяха задържани в гр. Шкодра. Агенти на ФБР участваха в операцията, поискана от Окръжния съд на американския щат Ню Джърси. (Коха Йоне, Алсат, Топ Чанъл, Нюз 24, Гласът на Америка, BalkanWeb - 04/12/08)
