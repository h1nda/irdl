Премиерът на Румъния Нъстасе призова партиите да не политизират референдума по новата конституция
05/10/2003
 
БУКУРЕЩ, Румъния -- Ръководителите на политическите партии трябва да се споразумеят за поддържане на примирие през следващите две седмици до референдума на 19 октомври по новата конституция, заяви премиерът Адриан Нъстасе в събота (4 октомври). Нъстасе, който е ръководител на управляващата Социал-демократическа партия, предложи в центъра на политическия дебат да бъде поставена същността на предложените конституционни промени, като се избегнат междупартийните спорове. (Ромпрес - 04/10/03)
