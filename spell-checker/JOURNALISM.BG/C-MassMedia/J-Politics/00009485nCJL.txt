Според партията на Кощуница правителство на малцинството е най-доброто решение за Сърбия
13/01/2004
 
БЕЛГРАД, Сърбия-Черна Гора -- Драган Марсичанин, заместник-председател на Демократическата партия на Сърбия на Воислав Кощуница заяви в понеделник (12 януари), че правителство на малцинството за период от една година би било най-доброто решение за Сърбия. Той добави, че основната задача на новото правителство следва да бъде приемането на нова конституция. Лидерите на партията ще решат как да действат по-нататък в сряда въз основа на резултатите от срещите с партията Г-17 Плюс, Демократическата партия и коалицията Сръбско движение за обнова - Нова Сърбия.
Други новини: в понеделник черногорските власти отрекоха съществуването на етническа албанска екстремистка група в републиката. Представителите направиха този коментар по повод съобщенията, че МВР води разследване относно съществуването на група, която е заплашила да нанесе удари по ключови обекти. (Бета, Би Би Си -12/01/04)
