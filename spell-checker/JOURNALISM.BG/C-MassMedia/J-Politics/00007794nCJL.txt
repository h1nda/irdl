Правната комисия в турския парламент одобри седмия пакет с реформи във връзка с ЕС
29/07/2003
 
АНКАРА, Турция -- Правната комисия в турския парламент одобри седмия законодателен пакет за хармонизация с ЕС в понеделник (28 юли). Пакетът с реформи ограничава политическата роля на контролирания от военните Съвет за национална сигурност, като го трансформира от изпълнителен в съвещателен орган. Неговите заседания ще се провеждат веднъж на два месеца вместо всеки месец, както беше преди. Пакетът също предвижда генералният секретар на Съвета да бъде предлаган от премиера и одобряван от президента. Генерал Мустафа Агаоглу, главен съветник на генералния секретар на Съвета, изрази възражения срещу реформите. След заседанието на правната комисия той заяви, че Съветът "е паднал и е обезсилен". (Анадолска агенция, TРT 2 - 28/07/03)
