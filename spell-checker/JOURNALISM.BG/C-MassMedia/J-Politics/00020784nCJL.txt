Финландското председателство на ЕС съобщи, че преговорите за Кипър са се провалили
					28/11/2006
					 
						ТАМПЕРЕ, Финландия -- Финландският външен министър Ерки Туомиоя, чиято страна в момента е ротационен председател на ЕС, съобщи в понеделник (27 ноември), че не е било постигнато споразумение между ЕС и Турция по кипърския въпрос въпреки отделните срещи с външните министри на Турция и Кипър, Абдула Гюл и Георгиос Лиликас, в рамките на Евро-средиземноморската среща в Тампере. "Обстоятелствата не позволяват да се постигне споразумение по време на финландското председателство," каза той, като добави, че Съветът по общи въпроси на ЕС, който ще заседава на 11 декември, ще реши как това ще се отрази на преговорите на Турция за членство в ЕС. 
						По-късно в понеделник еврокомисарят по разширяването Оли Рен каза, че преговорите с Турция няма да бъдат прекратени, но общият процес ще се забави. (Милиет, Сабах - 28/11/06; Заман, EU Observer, Ройтерс, Евронюз, AП - 27/11/06)
