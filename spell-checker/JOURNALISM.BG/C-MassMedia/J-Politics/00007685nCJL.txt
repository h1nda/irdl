Албанският президент насрочи местните избори
18/07/2003
 
ТИРАНА, Албания -- Президентът Алфред Мойсиу прие в четвъртък (17 юли) решение за провеждане на местните избори на 12 октомври. Централната избирателна комисия вече започна подготвителната работа. Специално внимание се отделя на листите за регистрация на избирателите, които предизвикваха спорове в миналото.
Междувременно висши представители на правителството се срещнаха с генералния секретар на НАТО Джордж Робъртсън, пред който потвърдиха решимостта на страната да се присъедини към НАТО. Робъртсън каза на Мойсиу, че Албания може да разчита на по-нататъшната помощ и подкрепа на НАТО. (Албейниън Дейли Нюс - 17/07/03)
