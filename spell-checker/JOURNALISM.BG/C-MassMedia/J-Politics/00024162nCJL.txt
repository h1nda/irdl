Хърватски лидери потвърдиха, че изборите ще се проведат на 25 ноември
					09/10/2007
					 
						ЗАГРЕБ, Хърватия -- В съвместно съобщение президентът Стипе Месич, премиерът Иво Санадер и председателят на парламента Владимир Шекс потвърдиха в понеделник (8 октомври), че парламентарните избори ще се проведат на 25 ноември. Последното заседание на сегашния парламент ще се състои в петък.
						Също в понеделник Месич каза, че той и други хора са получили анонимни заплахи от Русия, които ги предупреждават да спрат да настояват за екстрадирането на генерала от резерва Владимир Загорец, който е обвинен в незаконно присвояване на средства на хърватското министерство на отбраната. В писмата Загорец се определя като патриот, който "трябва да бъде оставен на мира". (Весник, Пословни Дневник - 09/10/07; ХРТ, Javno.com, Макфакс - 08/10/07)
