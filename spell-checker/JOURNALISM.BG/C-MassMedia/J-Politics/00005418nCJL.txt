Югославският парламент ратифицира Дейтънското споразумение
18/12/2002
 
БЕЛГРАД, Югославия -- Във вторник (17 декември), югославският парламент изненадващо ратифицира Дейтънското мирно споразумение, седем години след неговото подписване. Гласуването беше подкрепено от 75 от 138-те депутати на долната камара, при 62 въздържали се. Горната камара - Камарата на републиките, гласува за мирното споразумение преди два месеца. "Чрез ратифицирането на Дейтънското споразумение нашият парламент изпраща ясно послание, че спазваме нашите задължения", каза югославският външен министър Горан Свиланович преди гласуването. Той добави, че решението на парламента показва съобразяване с целостта и независимостта на Босна и Херцеговина. (АП, АФП, Танюг, ФоНет, Б92, Блиц, БиБиСи, BEF Regional News - 17/12/02)
