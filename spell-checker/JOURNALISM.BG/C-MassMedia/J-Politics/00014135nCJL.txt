Македонското правителство започва процедура по промяна на конституцията 
					05/04/2005
					 
						СКОПИЕ, Македония -- Кабинетът реши в понеделник (4 април) да стартира процедура, която цели да промени конституцията като част от усилията за осъществяване на съдебна реформа. Правосъдният министър Мери Младеновска- Георгиевска каза, че правителството е одобрило предложение за конституционни промени, изготвено от междуведомствена работна група и представено в парламента. Преструктурирането на съдебната система е ключово изискване за присъединяването към ЕС. 
						Други новини: Макендонският външен министър Илинка Митрева каза в понеделник, че няма промяна в правителствената позиция по спора около името на нейната страна с Гърция. Изявлението бе направено преди планираното възобновяване на двустранните преговори, проведени под егидата на ООН в Ню Йорк. (уеб сайт на македонското правителство, A1 ТВ - 04/04/05)
