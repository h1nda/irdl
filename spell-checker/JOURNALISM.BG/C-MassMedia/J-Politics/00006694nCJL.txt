Според лидера на най-голямата албанска партия Македония не е дестабилизирана
23/04/2003
 
СКОПИЕ,Македония -- Във вторник (22 април)лидерът на Демократическия съюз за интеграция (ДУИ) Али Ахмети призна, че съществуват трудности при прилагането на всички елементи на Охриското мирно споразумение, но подчерта, че страната не е дестабилизирана. Неговите изявления бяха в отговор на решението от събота на Демократическата партия на албанците (ДПА) да бойкотира парламента в знак на протест срещу бавното прилагане на условията на споразумението. Ахмети се позова на силния ангажимент на управляващата коалиция да преодолее препятствията и да осигури успешното приключване на мирния процес. За разлика от ДПА, ДУИ е член на тази коалиция. (Утрински Весник- 23/04/03; МИА,Макфакс, А1 ТВ- 22/04/03)
