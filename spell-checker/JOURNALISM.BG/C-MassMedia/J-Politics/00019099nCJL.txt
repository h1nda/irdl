Ахтисаари и Рен обсъдиха преговорите за статута на Косово
					30/06/2006
					 
						БРЮКСЕЛ, Белгия -- В четвъртък (29 юни) специалният пратеник на ООН Марти Ахтисаари и еврокомисарят по разширяването Оли Рен се срещнаха в Брюксел, за да обсъдят преговорите за статута на Косово. На пресконференция след разговорите Ахтисаари отново посочи, че е невъзможно да се постигне напредък в преговорите за окончателния статут на Косово, ако няма пряка среща между двете страни. В петък Ахтисаари ще вземе участие в среща на политическите директори от Контактната група, която включва Съединените щати, Великобритания, Франция, Италия, Германия и Русия. (Албейниън Нюз - 30/06/06; РТС, ЮПИ - 29/06/06)
