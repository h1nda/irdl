Бившият президент на САЩ Клинтън призова РС да арестува обвинените във военни престъпления
					24/11/2005
					 
						ВАШИНГТОН, Съединени щати -- Бившият президент Бил Клинтън призова властите в Република Сръбска да засилят действията си за изправяне пред правосъдието на обвинените военнопрестъпници. "Ако всички обвинени военнопрестъпници, и най-вече Радован Караджич и Ратко Младич, не бъдат арестувани и прехвърлени [в Хага], справедливостта няма да възтържествува и Балканите няма да могат да се освободят от миналото си," писа Клинтън в "Уол стрийт джърнъл" в сряда (23 ноември). Той приветства постигнатото във вторник споразумение между основните политически лидери на Босна и Херцеговина за реформа на конституцията, която ще рационализира управлението на страната.
						Други новини -- Ново проучване сочи, че действителният брой на загиналите по време на конфликта в БиХ е двойно по-малък от сегашните предположения за 200 000 души. Мирсад Токача, който е ръководител на базирания в Сараево Център за разследвания и документация, съобщи, че неговият многоетнически екип е проучил документацията от последните две години и е установил, че имена на едни и същи жертви се повтарят в различни списъци. (АФП, Ройтерс - 23/11/05)
