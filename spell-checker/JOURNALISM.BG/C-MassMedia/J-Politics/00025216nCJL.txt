Турското правителство ще внесе тази седмица в парламента промените в Член 301
					22/01/2008
					 
						АНКАРА, Турция -- Проектопромените в спорния Член 301 от наказателния кодекс ще бъдат връчени на председателя на парламента тази седмица, заяви висш представител на правителството в понеделник (21 януари). След това председателят ще ги раздаде на депутатите в рамките на няколко дена, заяви пред информационната агенция "Джихан" Бекир Боздаг, заместник-председател на управляващата Партия на справедливостта и развитието. Понастоящем член 301 забранява всякакви обиди на турската национална идентичност, или така нареченото "турско национално самосъзнание" и бе използван за подвеждане под съдебна отговорност на редица изтъкнати писатели и интелектуалци, включително носителя на Нобелова награда, писателя Орхан Памук, и убития турски журналист от арменски произход Хрант Динк. ЕС призова Анкара да промени този член с довода, че той нарушава свободата на словото. (Заман - 22/01/08; НТВ, Си Ен Ен Търк - 21/01/08)
