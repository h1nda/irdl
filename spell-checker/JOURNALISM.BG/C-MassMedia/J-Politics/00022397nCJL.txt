Президентите на Афганистан и Пакистан проведоха двустранни разговори в Анкара
					30/04/2007
					 
						АНКАРА, Турция -- Президентът на Афганистан Хамид Карзай и неговият пакистански колега Первез Мушараф проведоха двустранни разговори в Анкара в понеделник (30 април) с цел укрепване на взаимоотношенията и за да обсъдят общи мерки срещу талибаните. Всяка страна досега обвиняваше другата за неуспеха да се противопостави на бунтовниците. Това е второто усилие на Турция в рамките на една седмица да действа като посредник. Миналата седмица Върховният представител на ЕС по сигурността Хавиер Солана и главният преговарящ по ядрената програма на Иран Али Ларияни проведоха двудневни преговори в Анкара, посветени не ядрената програма на Иран. (Заман, TurkishPress.com - 30/04/07)
