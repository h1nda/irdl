Българският президент е на посещение във Финландия и кани Нокиа да отвори клон в България 
					10/11/2004
					 
						ХЕЛЗИНКИ , Финландия -- Българският президент Георги Първанов започна двудневно посещение във Финландия във вторник (9 ноември), придружен от бизнес делегация. Първанов се срещна с финландския си колега Таря Халонен и финландския премиер Мати Ванханен, за да обсъди интезифицирането на двустранното сътрудничество, както и бъдещото членство на България в ЕС. Той отправи освен това официална покана към финландския телекомуникационен гигант Нокиа да отвори свой клон в България.
						Други новини: България отбеляза в сряда 15-та годишнина от падането на комунистическия режим. На 10 ноември 1989 г. диктаторът Тодор Живков се оттегли от поста генерален секретар на управляващата партия. ( Сега - 10/11/04; BНТ - 09/11/04)
