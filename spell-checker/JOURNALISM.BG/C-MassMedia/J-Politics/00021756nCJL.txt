Преговорите между Белград и Прищина не водят до споразумение
					01/03/2007
					 
						ВИЕНА, Австрия -- В сряда (28 февруари) официални представители казаха, че преговорите за косовското културно и религиозно наследство, които се водят между делегациите на Белград и Прищина във Виена с посредничеството на ООН, не са довели до реален напредък. Медиите съобщават, че двете страни са си отправили взаимни обвинения в политизиране на въпроса и в нежелание за отстъпки. Съобщава се, че сръбският екип е отхвърлил възможността косовската полиция, подсилена с чуждестранни военни части, да охранява сръбските културни и религиозни обекти в Косово, както предлага специалният пратеник на ООН Марти Ахтисаари. Вместо това Белград предлага с охраната да се заеме специална сръбска полиция под надзора от международните сили в провинцията. Преговорите по предложения от Ахтисаари план за окончателния статут продължиха в четвъртък. (Блиц, Албейниън Нюз - 01/03/07; Танюг, РТС, Бета, KosovaLive, АП, Ройтерс, ЮПИ - 28/02/07)
