Хърватия затвори първата глава от преговорите с ЕС 
					13/06/2006
					 
						ЗАГРЕБ, Хърватия -- Делегация, ръководена от външния министър Колинда Грабар-Китарович, затвори условно първата глава от присъединителните преговори с ЕС в понеделник (12 юни) в Люксембург. Австрийският външен министър Урсула Пласник, председател на Съвета на ЕС, отбеляза, че главата "Наука и изследвания" е била отворена и затворена още същия ден. Тя изрази увереност, че Хърватия ще успее да постигне целта си за членство. 
						Хърватският премиер Иво Санадер се срещна в понеделник в Загреб с турския си колега Реджеп Тайип Ердоган. Двамата бяха единодушни, че страните им ще се подкрепят взаимно в постигането на общата им цел за членство в ЕС. Санадер каза, че очаква също Турция да подкрепи кандидатурата на Хърватия за членство в НАТО на срещата на върха в Рига през ноември. (Весник - 13/06/06; ХИНА, Индекс, МИА - 12/06/06)
