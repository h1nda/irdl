МТВПБЮ отхвърли молбата на бившия председател на парламента на РС Краишник за оправдателна присъда
					21/08/2005
					 
						ХАГА, Холандия -- Съдебната камара на трибунала на ООН отхвърли в петък (19 август) молбата на бившия председател на парламента на Република Сръбска Момчило Краишник за оправдателна присъда. Неговите адвокати твърдят, че няма достатъчно доказателства за обвинението на бившия босненско-сръбски лидер в геноцид. Съдът посочи точка по точка основателността на всяко от осемте обвинения. Той също така подчерта, че в качеството си на една от ключовите политически фигури в ръководството на Сръбската демократическа партия (СДП) Краишник е играл централна роля във формулирането на политиката на СДП на преследване на несръбското население в контролираните от сърбите общини. Краишник е в ареста от април 2000 г.
						В други новини, прокурорите на трибунала на ООН са се противопоставили на неотдавнашната молба на адвокатите на бившия босненско-хърватски офицер Ивица Раич за предаването на неговото дело на властите в Хърватия, а не на БиХ.Раич, който е командвал подразделение на хърватския съвет за отбрана по време на войната, е обвинен в престъпления през октомври 1993 г. срещу бошняци, в това число убийство, нехуманно третиране, незаконно задържане на цивилни и сексуално насилие. (НТВ Хаят, Вечерний лист - 20/08/05; Уебсайт на МТВПБЮ - 19/08/05)
