Турски партии предлагат решение за избягяване на криза с референдума
					05/10/2007
					 
						АНКАРА, Турция -- Управляващата Партия на справедливостта и развитието (ПСР) и Партията на националистическото двежение се споразумяха в четвъртък (4 октомври) за начините за заобикаляне на възможен юридически спор във връзка с референдума на 21 октомври за промени в конституцията. Според информациите един от предложените в пакета от реформи членове гласи, че "народът гласува за избирането на 11-ия президент", докато в действителност той вече е избран. ПСР заяви, че ще промени предложения член в петък и веднага ще го внесе в парламента за одобрение. 
						Други новини от четвъртък -- Апелативният съд на Турция потвърди почти 19-годишната присъда срещу 16-годишен младеж, който уби католически свещеник през февруари 2006 г. Убийството стана по време на обхваналия ислямския свят гняв след публикуването на карикатури на пророка Мохамед в някои европейски вестници. (Заман, Радикал, Хюриет - 05/10/07; Анадолска агенция, АП, Ройтерс, Крисчън Поуст - 04/10/07)
