Еврокомисарят Рен каза, че демократичните избори са ключови за присъединителния процес на Албания
					25/03/2009
					 
						ТИРАНА, Албания -- Еврокомисарят по разширяването Оли Рен каза, че Албания трябва да разглежда демократичните избори като главно условие за кандидатстване за придобиването на статут на кандидат-членка на ЕС през настоящата година, съобщиха медиите в сряда (25 март). Преди време албанското правителство беше заявило, че възнамерява да внесе заявлението на страната си до края на настоящото чешко председателство през юни. "Нашата препоръка е Албания първо да докаже, че прилага на практика Споразумението за стабилизация и асоцииране с ЕС, и да гарантира, че провежда убедително реформите, насочени към членство в ЕС", каза Рен. (Алсат, Телеграфи, Коха Йоне, Топ Нюз, Нюз 24 - 25/03/09)
