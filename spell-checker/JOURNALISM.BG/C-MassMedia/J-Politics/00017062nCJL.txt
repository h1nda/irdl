Албания смята Косово за приоритет на външната си политика през 2006 г.
					27/12/2005
					 
						ТИРАНА, Албания -- Външният министър Бесник Мустафай заяви в понеделник (26 декември), че Косово и бъдещият му статут ще бъдат приоритетни въпроси в дневния ред на външната политика на Албания през 2006 г. В интервю за Радио "Свободна Европа" Мустафай съобщи, че напредъкът в евроатлантическата интеграция, регионалното сътрудничество и приноса за регионалната сигурност са другите приоритети на външната политика на страната. 
						Други новини -- Председателят на Върховния съд Тимио Конди произова в петък законодателната и изпълнителната власт да увеличат усилията си за преодоляване на корупцията в националната съдебна система. Конди предлага създаването на междуведомствена специална група, която да изработи по-строги мерки срещу корупцията, както и да проучи отделни случаи на корупция. (Албейнън нюз - 27/12/05)
