Политически директори на СПМ се срещат в Сараево
25/06/2004
 
САРАЕВО, Босна и Херцеговина (БиХ) -- Двудневна среща на политическите директори на Съвета за прилагане на мира започна в Сараево в четвъртък (24 юни). От Службата на върховния представител съобщиха, че централна тема на срещата ще бъдат въпроси, свързани с обединението на Мостар, както и на изпълнението на мерките, посочени в предварителното проучване на Европейската комисия за БиХ. Напредъкът, отбелязан в образователната реформа, и усилията за присъединяване към програмата на НАТО "Партньорство за мир" ще бъдат другите обсъждани теми. (Източници на СВП, ПБС БиХ - 24/06/04)
