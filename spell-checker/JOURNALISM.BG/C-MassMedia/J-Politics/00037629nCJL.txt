Беше постигнато споразумение за промените в сръбското правителство
					02/03/2011
					 
						БЕЛГРАД, Сърбия - Министър-председателят Мирко Цветкович съобщи във вторник (1 март), че коалиционните партньори са постигнали споразумение за преструктурирането на правителството. Той заяви, че бройката на министерските кресла ще бъде намалена с пет до 20, въпреки че кабинетът ще се състои от повече от 20 члена. Младжан Динкич, лидер на младшия коалиционен партньор „Г17 Плюс” и бивш министър на икономиката, потвърди, че е било сключено споразумение. Той заяви, че неговата партия ще оглави пет министерства, вместо досегашните шест. Според него министерството на националния инвестиционен план (НИП) ще се обедини с министерството на икономиката. Бившият министър на НИП Верица Каланович вече подаде оставка, а от „Г17 Плюс” се очаква да номинира нови кандидати за постовете министър на икономиката и министър на здравеопазването. (Танюг, Бета, РТС, Б92 - 01/03/11)
