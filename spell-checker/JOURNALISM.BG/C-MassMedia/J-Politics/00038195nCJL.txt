Eрдоган представя изборен манифест на партията
					17/04/2011
					
						AНКАРА, Турция - С наближаването на изборите през юни премиерът Реджеп Тайип Ердоган представи манифест на своята управляваща Партия на справедливостта и развитието (ПСР) в събота (16 април). С обещанието, че правителството ще работи, за да превърне Турция в една от десетте страни с най-силна икономика в света, манифестът подчертава значението на области като технологиите, създаването на нови работни места, строителството на магистрали, увеличаването на износа и развитието на туризма. 
						Eрдоган потвърди, че членството в ЕС продължава да бъде стратегическа цел на ПСР. Кюрдският проблем в Турция междувременно ще бъде решен "на основата на свободата и демокрацията", каза той. Ердоган също съобщи, че неговата партия ще започне работа по нова конституция след изборите. (Aнадолска информационна агенция, Уърълд Бюленит, Синхуа - 16/04/11)
