Хърватският президент на посещение в Черна Гора
24/08/2003
 
ПОДГОРИЦА, Сърбия-Черна Гора -- Ръководителите на Черна Гора и Хърватия се срещнаха в петък (22 август), за да обсъдят пътищата за по-нататъшното развитие на двустранните отношения. Хърватският президент Стипе Месич каза пред репортери, че е особено доволен от развитието на ситуацията в спорния полуостров Превлака след изтеглянето на наблюдателната мисия на ООН в края на миналата година. Премиерът на Черна Гора Мило Дюканович отбеляза, че първото в историята посещение на хърватски ръководител в страната "предвещава добро бъдеще за отношенията между Хърватия и Черна Гора". Месич също се срещна с президента Филип Вуянович. "Ние не бива да бъдем заложници на миналото и трябва да бъде потърсена отговорност от тези, които предизвикаха войната", заяви Месич пред черногорската осведомителна агенция МИНА. (Радио Черна Гора, МИНА, ХИНА, Би Би Си, AФП - 22/08/03)
