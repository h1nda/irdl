Българският парламент ще приеме декларация за приоритетите, свързани с ЕС
					14/07/2005
					 
						СОФИЯ, България -- Новият парламент провежда второто си редовно заседание в четвъртък (14 юли) и ще се съсредоточи върху определянето на законодателните приоритети. Сред тях са бързото приемане на законите, свързани с ЕС, осъществяването на съдебната реформа и борбата с корупцията и организираната престъпност.
						Също в четвъртък местните медии съобщиха, че преговорите за нова управляваща коалиция са към края си. Източници твърдят, че двете основни партии - Българската социалистическа партия и Национално движение Симеон Втори - са постигнали компромис за кабинета и за новия премиер. Изборите се проведоха на 25 юни.
						Българската комисия за защита на населението от природни бедствия и аварии ще проведе специално заседание в четвъртък, за да реши какъв да бъде размерът на държавната помощ, която ще бъде отпусната за наводнените райони. Поройни дъждове заляха тази седмица България и Румъния. (Медиапул, бТВ, Сега - 14/07/05; Медиапул, News.bg, AП, AФП - 13/07/05)
