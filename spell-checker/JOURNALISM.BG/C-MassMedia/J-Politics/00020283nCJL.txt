Американският дипломат Полт заявява, че Сърбия ще трябва да приеме изхода от преговорите по статута 
					15/10/2006
					 
						БЕЛГРАД, Сърбия -- Сърбия трябва да свикне да живее с изхода от преговорите по статута на Косово, какъвто и да бъде той, заяви американският посланик в Белград Майкъл Полт в интервю за съботното издание (14 октомври) на "Блиц". Що се отнася до определянето на Косово като част от Сърбия в новия проект за конституция, Полт заяви,че Сърбия има право да издига подобни аргументи, но че те няма да повлияят на окончателното решаване на статута. Нито една страна не може да налага решение едностранно, добави той.
						Също в събота Сърбия и Съединените щати отбелязаха 125-тата годишнина от установяването на дипломатически отношения между двете страни. Полт използва случая да подчертае, че едно светло бъдеще за Сърбия е в интерес както на на нейния народ, така и на Съединените щати. (Блиц, Б92 - 14/10/06; Бета - 13/10/06)
