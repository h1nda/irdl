Управляващата коалиция във ФБиХ проведе среща за координиране на основните насоки на своята политика
					28/08/2007
					 
						САРАЕВО, Босна и Херцеговина (БиХ) -- Лидерите на четирите партии от управляващата коалиция във Федерация БиХ (ФБиХ) -- Сюлейман Тихич от Партията за демократично действие, Харис Силайджич от Партията за БиХ, Драган Чович от Хърватския демократичен съюз (ХДС) и Дамир Любич, заместник-предедател на ХДС 1990 -- се срещнаха в понеделник (27 август) в Сараево с министър-председателя на ФБиХ Неджад Бранкович, за да координират главните цели на правителството. Те се договориха, че 19 важни закона за реформи трябва да бъдат приети до края на септември. Най-важните от тях са свързани с данъците върху доходите и печалбата, вноските за социално осигуряване и приватизацията.
						Лидерите се обединиха около мнението, че парламентът на ФБиХ трябва да положи повече усилия през септември за постигането на тези цели. Те обещаха също, че бюджетът за 2008 г. ще бъде подготвен и внесен в парламета до края на октомври. (Дневни Аваз, Независне Новине -- 28/08/07; РТРС, Фена - 27/08/07)
