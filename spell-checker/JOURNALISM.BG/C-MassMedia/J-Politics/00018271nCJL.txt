Македонският парламент избра членовете на Държавната избирателна комисия 
					17/04/2006
					 
						СКОПИЕ, Македония -- Парламентът избра в петък (14 април) седемте члена на Държавната избирателна комисия (ДИК). Имаше известни спорове между управляващата коалиция и основната опозиционна партия ВМРО-ДПМНЕ за това дали кандидатите отговарят на правните критерии за членство, което предизвика замяната на единия от първоначалните кандидати. Накрая Йован Йосифовски бе избран за председател на ДИК, а Супхи Якупи бе назначен за заместник-председател. Останалите членове са Александър Новаковски, Таня Алтанджиева, Иляз Ибисхи, Снежана Калеска и Александър Дастевски. (Уеб сайт на македонското правителство, А1 ТВ, Дневник, Вечер - 15/04/06)
