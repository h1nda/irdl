Управляващата партия в Гърция е готова на компромис по новия избирателен закон
26/08/2003
 
АТИНА, Гърция -- Управляващата партия ПАСОК е готова да оттегли някои от представените от нея предложения за промени в избирателния закон, посочи правителственият говорител Христос Протопапас. В интервю пред атинския вестник &lt;I&gt;Етнос &lt;/I&gt; от понеделник (25 август) той каза, че ПАСОК е готова да приеме и някои от предложенията на опозицията, доколкото те биха модернизирали политическата система. Протопапас подчерта освен това необходимостта от нови лица в кандидатските листи на ПАСОК, ако партията иска да спечели общите избори през пролетта. (МПА - 25/08/03)
