Анкара съобщи, че се надява до юли да започне преговори с ЕС по четири глави 
					21/02/2007
					 
						АНКАРА, Турция -- Главният преговарящ на страната с ЕС, държавният министър Али Бабаджан, каза във вторник (20 февруари), че до юли Анкара се надява да започне да преговоря по минимум четири глави от преговорите с ЕС. През декември миналата година ЕС реши да замрази преговорите по осем от 35-те преговорни глави, след като Анкара отказа да отвори въздушното и морското си пространство за транспортни средства на кипърските гърци. Бабаджан посети Брюксел миналата седмица и във вторник запозна членивете на парламента с резултатите от посещението си. 
						Също във вторник местните медии съобщиха, че по молба на премиера Реджеп Тайип Ердоган управляващата Партия на справедливостта и развитието преглежда направените от турски неправителствени организации предложения за изменение на член 301 от наказателния кодекс. ЕС неколкократно критикува скандалната клауза, според която е престъпление да се "обижда турската национална идентичност". (Радикал, Заман - 21/02/07; НТВ - 20/02/07)
