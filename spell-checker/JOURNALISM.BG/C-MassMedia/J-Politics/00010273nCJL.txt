Албанският президент и ръководен служител от ПРООН обсъждат борбата с корупцията
25/03/2004
 
ТИРАНА, Албания -- Президентът Алфред Мойсиу се срещна в сряда (24 март) с директора на регионалното бюро на ПРООН за Европа Калман Мижей. Те обсъдиха работата на албанското правителство в борбата срещу корупцията, както и политиката му за намаляване на бедността. Мижей заяви, че изграждането на ефективна система за борба с корупцията е една от стратегическите цели на ООН.
Други новини: Албанският външен министър Кастриот Ислами се срещна с американския посланик в НАТО Никълъс Бърнс в Брюксел. Ислами заяви, че Тирана очаква "окуражително послание" за потенциалното си членство в НАТО по време на срещата на върха през юни в Истанбул. (ATA - 24/03/04)
