Подписано бе споразумение за увеличаване на помощта на ОССЕ за проекти за защита на човешките права в Косово 
					21/03/2006
					 
						ПРИЩИНА, Косово, Сърбия и Черна гора -- Споразумение за увеличаване на помощта на ОССЕ за проекти за защита на човешките права в Косово бе подписано в Прищина между премиера Агим Чеку и посланика на ОССЕ Вернер Вендт в понеделник (20 март). Споразумението предвижда създаване на съвместен Централен консултативен съвет по човешките права, съставен от водещи съветници по въпросите на човешките права, които ще работят с определени косовски министерства и ще им предоставя помощ ежедневно. 
						Други новини -- Косовският премиер Рамуш Харадинай, който е временно на свобода до започване на процеса срещу него в Хага по обвинения във военни престъпления, се срещна в понеделник с ръководителя на ЮНМИК Сьорен-Йесен Петерсен. Двамата обсъдиха прилагането в провинцията на стандартите, определени от международната общност, и подобряването на правата на малцинствата. Това е първата публична поява на Харадинай след взетото неотдавна решение на Трибунала да му разреши отново да се занимава с политическа дейност. (Уеб сайт на ОССЕ, KosovaLive, Танюг - 20/03/06)
