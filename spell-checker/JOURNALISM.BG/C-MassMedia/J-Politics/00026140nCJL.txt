Брюксел призова Македония да не губи време след предсрочните избори
					15/04/2008
					 
						БРЮКСЕЛ, Белгия -- В понеделник (14 април) Европейската комисия призова Македония да сформира ново правителство колкото може по-скоро след предсрочните парламентарни избори на 1 юни. "Ние призоваваме новото правителство да се съсредоточи незабавно върху множеството важни реформи по пътя на присъединяването към ЕС, за да изпълни до есента конкретните критерии, поставени от Комисията", каза Кристина Наги, говорителка на еврокомисаря по разширяването Оли Рен. Македонският парламент реши да се саморазпусне, след като страната не получи покана за присъединяване към НАТО на срещата на върха на Алианса в Букурещ по-рано този месец. (Утрински Весник - 15/04/08; АФП, Макфакс, A1, Ройтерс - 14/04/08)
