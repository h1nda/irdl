Камарата на представителите на БиХ приема споразумение по преструктуриране на полицията
		16/10/2005
		 
			САРАЕВО, Босна и Херцеговина (БиХ) - Важно споразумение за реформи в полицията премахна още едно препятствие в петък (14 октомври), когато Камарата на представителите в парламента на БиХ гласува за неговото приемане. Гласуването бе проведено след одобрението от парламентите на ниво автономна област на Федерация БиХ и Република Сръбска. Законът, който цели да реформира сектора на полицията в БиХ според стандартите, определени от ЕС, след това ще бъде гласуван в горната Камара на народите на БиХ, която ще го обсъди във вторник. 
			Също в петък върховният представител Пади Ашдаун спря предложението да се преименува международното летище в Сараево на името на бившия босненски лидер Алия Изетбегович, аргументирайки се, че подобен ход би подкопал процеса на помирение. Инициативата, обявена от члена на председателството на БиХ Сулейман Тихич в началото на този месец, предизвика силна опозиция от страна на босненските сърби. (Независне новине, Дневни аваз, ПБС БиХ - 15/10/05; Източници на СВП, Фена - 14/10/05)
