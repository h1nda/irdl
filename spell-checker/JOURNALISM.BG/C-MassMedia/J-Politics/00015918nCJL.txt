Еврокомисарят по данъчната политика прогнозира, че България ще изпълни условията за влизане в ЕС през 2007 г.
					13/09/2005
					 
						СОФИЯ, България -- Еврокомисарят по данъчната политика и митническия съюз Ласло Ковач каза в понеделник (12 септември), че приемането на България в ЕС по план през 2007 г. зависи изцяло от темповете, с които страната изпълнява задълженията си към съюза. В същото време той прогнозира, че страната ще успее да направи това навреме. Ковач пристигна на двудневно посещение в София в понеделник. Той се срещна с премиера Сергей Станишев, с външния министър Ивайло Калфин и с министъра по въпросите на ЕС Меглена Кунева.
						Други новини -- Бившият председател на Народното събрание Огнян Герджиков, член на ръководството на един от партньорите в управляващата коалиция НДСВ, потвърди във вторник, че може да се кандидатира за кмет на София на изборите на 29 октомври. Напоследък се чуват слухове, че НДСВ и Българската социалистическа партия могат да номинират общ кандидат. (БНР, Дарик, Медиапул - 13/09/05; Уеб-сайт на българското правителство - 12/09/05)
