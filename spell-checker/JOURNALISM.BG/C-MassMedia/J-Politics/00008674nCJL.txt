Ердоган е преизбран за лидер на управляващата партия в Турция
13/10/2003
 
АНКАРА, Турция -- Премиерът Реджеп Тайип Ердоган бе избран единодушно за лидер на управляващата Партия на справедливостта и развитието (АКП) по време на конгрес в неделя (12 октомври). Той бе единственият номиниран кандидат и използва случая, за да разсея опасенията на привържениците на светската държава в Турция. "Нашата партия няма таен дневен ред или цел. Ние сме равноотдалечени от всички религиозни вярвания и култури," обясни той. В свое изявление, очевидно насочено към Управляващия съвет на Ирак, Ердоган посочи, че планираното присъствие на турски мироопазващ контингент в Ирак "определено няма да доведе до насилие или окупация". Що се отнася до присъединяването към ЕС, той увери партийните членове, че Турция е по-близо от всякога до това членство. (Хюрриет, Миллиет - 13/10/03; АФП, НТВ, ТРТ 2 - 12/10/03)
