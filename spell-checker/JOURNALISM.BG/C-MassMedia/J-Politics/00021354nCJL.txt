Горната камара на парламента на ФБиХ ще проведе учредителното си събрание в четвъртък
					23/01/2007
					 
						САРАЕВО, Босна и Херцеговина (БиХ) -- Учредителната сесия на Камарата на народите (КН) на Федерация БиХ (ФБиХ) е насрочена за четвъртък (25 януари). В края на миналата седмица Централната избирателна комисия на БиХ потвърди мандатите на депутатите в КН на ФБиХ, избрани от кантоните на автономната област. Измир Хаджиавдич, секретар на горната камара на парламента на ФБиХ, обаче предупреди, че партиите, представени в КН, не са дали предложенията си за председател и двама заместник-председатели. Това от своя страна ще забави номинирането на президент и вицепрезиденти на ФБиХ. 
						Подобна е ситуацията и в Камарата на представителите на ФБиХ. Тя проведе учредителното си заседание през ноември, но партиите още не са се договорили за ръководството на камарата. (Дневни Аваз - 23/01/07; Pincom.info - 22/01/07)
