Гърция е разочарована от визовата политика на САЩ
					13/10/2008
					 
						АТИНА, Гърция -- Гърция изказва недоволство от отказа на Вашингтон да премахне визовите си изисквания за гърците, пътуващи до Съединените щати. В неделя (12 октомври) външният министър Дора Бакоянис каза, че решението на американската администрация е „погрешно”. Гърция се придържа към външна политика на защита на националните си интереси винаги в рамките на международните си задължения,” каза тя в интервю за всекидневника „Вима”. Миналата седмица администрацията на САЩ реши да изключи Гърция от своята Програма за освобождаване от визи, позовавайки се на „политически причини”. Източници от гръцкото правителство предполагат, че това може да е свързано с решението на Атина по-рано тази година да блокира кандидатурата на Македония за членство в НАТО. (Вима, АНА-МПА, ЕРТ - 12/10/08, Катимерини, Елефтеротипия - 11/10/08)
