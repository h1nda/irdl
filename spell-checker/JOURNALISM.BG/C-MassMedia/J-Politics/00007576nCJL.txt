Основните партии в Македония обсъждат законопроект за административното деление
09/07/2003
 
СКОПИЕ, Македония -- Представители на управляващия Социалдемократически съюз на Македония и на опозиционния ВМРО- ДПМНЕ започнаха нов кръг от преговори във вторник (8 юли), съсредоточен този път върху нов законопроект за административното деление на страната. Вероятно правителството ще преразгледа работния вариант на законопроекта в понеделник. ВМРО-ДПМНЕ изрази сериозни резерви, особено относно плановете да се намали броят на общините от 123 на 60, което според опозицията ще задълбочи междуетническите проблеми.
Други новини: предвиденото за вторник откриване на нов временен ГКПП при Танушевци- Дебалде по македоно-косовската граница трябваше да бъде отложено поради протести от двете страни на границата. УНМИК заявява, че ГКПП ще бъде открит независимо от забавянето. (Утрински вестник - 09/07/03; МИА, Макфакс, А1 ТВ - 08/07/03)
