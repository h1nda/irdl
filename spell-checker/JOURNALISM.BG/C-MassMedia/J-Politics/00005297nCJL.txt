ЕС започва нова среща на участниците в Охридското мирно споразумение
05/12/2002
 
СКОПИЕ, Македония -- ЕС планира да започне нов кръг от преговори за осъществяването на Охридското мирно споразумение, заяви говорителката на ЕС за Македония Ирена Гюзелова в сряда (4 декември). Президентът Борис Трайковски се съгласи с идеята по време на срещата в Брюксел с Върховния представител на ЕС по сигурността Хавиер Солана по-рано тази седмица. Гюзелова каза, че ЕС вече е уведомил за предложението четирите партии участнички - ВМРО-ДПМНЕ, Социалдемократичния съюз на Македония, Демократическата партия на албанците и Партията за демократичен просперитет. Все още не е ясно дали Демократичния съюз за интеграция ще участва.
Според други новини, в сряда парламентът гласува освобождаването на главния прокурор Ставре Джиков от длъжност за некомпетентно и безотговорно водене на дела, във връзка с миналогодишния бунт на етническите албанци. Те се позоваха на пристрастие в решението му да издаде заповед за арест за дванадесет амнистирани бунтовници. (Утрински Вестник - 05/12/02; Макфакс, A1 ТВ, МИА, АП - 04/12/02)
