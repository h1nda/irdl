Албанското министерство на вътрешните работи и ОССЕ сключиха споразумение за сътрудничество за общинските избори
					23/05/2006
					 
						ТИРАНА, Албания -- Министърът на вътрешните работи Сокол Олдаши и ръководителят на мисията на ОССЕ в Тирана, посланик Павел Вацек, подписаха в понеделник (22 май) споразумение за сътрудничество за предстоящите общински избори. То предвижда помощ от ОССЕ в подготовката на избирателните списъци, обучението на членовете на избирателните комисии и други дейности. Вацек каза, че организацията ще предостави около 80000 евро за обучение и кампании за информиране на обществото. Изборите трябва да се проведат между 20 декември и 20 януари. (Албейниън Нюз - 23/05/06)
