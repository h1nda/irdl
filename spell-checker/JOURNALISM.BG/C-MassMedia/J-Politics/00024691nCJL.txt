Преговорите за Косово са в застой, Сърбия намекна за санкции
					28/11/2007
					 
						БАДЕН, Австрия -- Преговорите между лидерите на Сърбия и Косово изглеждаха в пълен застой във вторник (27ноември), като Сърбия отправи заплахи за сериозни санкции срещу провинцията, ако тя обяви независимост. Етническата албанска делегация за преговорите отново отхвърли предложението на Белград за широка автономия, заявявайки, че независимостта е единственият вариант. Междувременно материали в чуждестранни медии цитираха неназовани сръбски представители, които са казали, че Белград може да наложи пълна блокада на Косово и да прекрати доставките на електроенергия за областта. Президентът на Косово Фатмир Сейдиу бе непоколебим, заявявайки, че независимостта може да бъде обявена "съвсем скоро". Окончателният кръг на преговорите приключва късно в сряда. (Ройтерс, АП, АФП, ДПА , РТК, Телеграфи, Kosovalive, Танюг, Бета, Б92 - 27/11/07)
