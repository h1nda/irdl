Лидерът на главната опозиционна партия в Румъния предрича гласуване на предложение за импичмънт в четвъртък
					17/04/2007
					 
						БУКУРЕЩ, Румъния – Лидерът на главната опозиционна Социалдемократическа партия (СДП) Мирча Джоана каза в понеделник (16 април), че ако Конституционният съд потвърди законността на инициативата на СДП за сваляне от длъжност на президента Траян Бъсеску, парламентът ще гласува за това в четвъртък. Джоана каза, че вярва, че предложението, насочено срещу Бъсеску, който е обвиняван в нарушаване на конституцията, ще бъде прието. 
						Също в понеделник някои от партиите в парламента обявиха своите позиции. СДП, както и опозиционната Консервативна партия и партията „Велика Румъния”, заявиха, че ще гласуват за свалянето на Бъсеску. Демократическата партия на Бъсеску, както и Либералдемократичната платформа, ще гласуват „против”. Управляващата Националлиберална партия и настоящият и коалиционен съюзник, етническата унгарска партия ДСУР, не са обявили как ще гласуват техните депутати. (Евениментул Зилеи, Реалитатя ТВ - 17/04/07; Медиафакс, Ромпрес - 16/04/07)
