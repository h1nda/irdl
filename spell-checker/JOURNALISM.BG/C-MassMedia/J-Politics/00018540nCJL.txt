ОССЕ започна проект за политически диалог преди изборите в Македония
					11/05/2006
					 
						СКОПИЕ, Македония -- В сряда (10 май) ОССЕ официално даде началото на проект за задълбочаване на диалога между различните политически партии преди парламентарните избори на 5 юли. Инициативата, която се ръководи съвместно от Наблюдателската мисия на ОССЕ в Скопие и външното министерство на Норвегия, започна с кръгла маса в Куманово. В обръщение към участниците ръководителят на Мисията на ОССЕ Карлос Паис подчерта, че това е важен период за политическите лидери, които трябва да демонстрират своята зрялост и привързаност към демокрацията и реформите. Подобни срещи ще се проведат и в Щип, Струмица, Охрид и Тетово. (Уеб сайт на ОССЕ, Уеб сайт на македонското правителство, A1 ТВ, Макфакс - 10/05/06)
