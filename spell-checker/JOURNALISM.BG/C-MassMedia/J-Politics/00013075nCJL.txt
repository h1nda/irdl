Ердоган предупреди, че предстоят трудни преговори с ЕС
					26/12/2004
					 
						АНКАРА, Турция -- Турският премиер Реджеп Тайип Ердоган каза в петък (24 декември), че неговата страна е изправена пред "дълъг път" към членството в ЕС. Той обаче изрази увереност, че Турция притежава необходимата зрелост и решимост, за да приключи успешно процеса на присъединяване. Ердоган заяви по националната телевизия, че решението на Европейския съвет за започване на преговори с Анкара представлява важен повратен момент, но предупреди, че преговорите могат да продължат по-дълго от очакваното. Той потвърди ангажираността на правителството да извърши реформите. (Анадолска Агенция, АФП, Ройтерс - 24/12/04)
