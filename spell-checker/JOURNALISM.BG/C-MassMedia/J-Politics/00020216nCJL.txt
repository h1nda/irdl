Черногорският президент започна политически консултации за нов кабинет 
					09/10/2006
					 
						ПОДГОРИЦА, Черна гора -- В понеделник (9 октомври) президентът Филип Вуянович започна консултации с парламентарните партии за определяне на нов премиер и сформиране на ново правителство. След като Вуянович връчи мандата на номинирания за премиер, парламентът ще разполага с 60 дни да гласува предложението му за нов кабинет. Миналата седмица лидери на Демократичната партия на социалистите, която спечели парламентарните избори на 10 септември, предложиха партията да определи за свой кандидат за премиер министъра на правосъдието Желко Щуранович. (Победа, Виести - 09/10/06)
