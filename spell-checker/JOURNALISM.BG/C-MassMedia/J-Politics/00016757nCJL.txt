Белградската прокуратура ще разследва скандал с предполагаеми подкупи в парламента
					28/11/2005
					 
						БЕЛГРАД, Сърбия и Черна гора -- Белградската прокуратура обяви в неделя (27 ноември), че е наредила да бъде образувано полицейско дознание по сигналите за опити за подкупване на депутати в сръбския палрамент. Прокурорите твърдят, че са предлагани пари срещу гласове "против" проектобюджета на правителството за 2006 г., който трябва да бъде обсъден в законодателния орган тази седмица. В събота представителят на Демократичната партия на Сърбия Милош Алигрудич обвини Боголюб Карич, лидер на непредставеното в парламента движение "Силата на Сърбия", че се опитва да "купува" гласове. 
						Други новини -- Сръбското правителство оттегли стихотворения, възхваляващи обвиняемите във военни престъпления Ратко Младич и Радован Караджич, които иначе щяха да бъдат изпратени на ЮНЕСКО за евентуално включване в неговия списък на световното наследство. Стихотворенията, в голямата си част епични исторически поеми, са били записани от независимата организация Сръбски културен институт. (Политика, Данас, Блиц- 28/11/05; Бета, РТС, Би Би Си - 27/11/05)
