Бившият албански президент Мейдани се оттегля от надпреварата за партиен лидер
18/11/2003
 
ТИРАНА, Албания -- Бившият албански президент Реджеп Мейдани обяви в понеделник (17 ноември), че се оттегля от надпреварата за лидер на Социалистическата партия. Решението му дойде, след като бившият премиер Илир Мета заяви, че подкрепя както Мейдани , така и кмета на Тирана Еди Рама за поста. Мейдани каза, че би желал да остане неутрален и да избегне конфликтите. Премиерът Фатос Нано остава засега единственият съперник на Рама за тази позиция. (Албейниън Дейли Нюз, АТА - 17/11/03)
