Турция ще подпише споразумения със съседни арабски държави
					11/06/2010
					 
						АНКАРА, Турция – Сирия, Турция, Йордания и Ливан се договориха в четвъртък (10 юни) да създадат зона за свободна търговия и безвизова зона. Външните министри на четирите държави публикуваха съвместна декларация относно постигнатото споразумение в кулоарите на Форума за турско-арабско сътрудничество (ТАС) в Истанбул. Турският министър на външните работи Ахмет Давутоглу подчерта, че инициативата за насърчаване на двустранните и многостранните връзки в региона не трябва да се смята за алтернатива на кандидатурата на Турция за членство в ЕС. Той призова Европейския съюз да се възползва от по-тесните връзки на Турция със страните от региона и възможностите за инвестиции, които те предлагат. (АФП, АП, Ал Арабия, Анадолска информационна агенция, Би Би Си - 10/06/10)
