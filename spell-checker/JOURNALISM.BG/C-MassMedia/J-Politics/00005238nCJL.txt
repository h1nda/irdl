Данъчната политика в Югоизточна Европа: някои проблеми
09/12/2002
Увеличаването на приходите в бюджета е въпрос, който касае всички страни в Югоизточна Европа. Даниел Дъяну, икономист и бивш министър на финансите на Румъния, разглежда начините за подобряване на ефективността на данъчното облагане в региона.
Даниел Дъяну от Букурещ за Балкан таймс - 09/12/02
 
 
Между икономиките в преход съществуват големи разлики по отношение ефективността и организацията на данъчното облагане. Обикновено центролноевропейските правителства са по-ефективни в събирането на данъци, отколкото болшинството от колегите им в Югоизточна Европа. По всяка вероятност това се дължи на по-силната държавна администрация и институции. Данъчното облагане при икономиките в преход се влияе от някои основни ограничения.
До известна степен "богата страна" означава, че много от гражданите й могат да ползват изобилието от обществени блага в период на силно съкращаване на държавните бюджети. Този резултат се усилва от синдрома на "Параграф 22": производството на частни блага се измества от публичния сектор, като самите разходи по осигуряване на обществени блага могат да претоварят с данъци частните фирми. Несигурността на институциите се отразява в малката способност за събиране на данъците или прилагането на законите и наредбите. При икономиките в преход се появява значително скрито, частно облагане с данъци - подкупите и протекционистична данъчна политика увеличават цената на бизнеса. Фирмите може би предпочитат да плащат данъци на държава, която може да въвежда закони или поне да ги прилага по-добре. Но как да бъде извършена тази трансформация и да се излезе от задънената улица? Съвкупността от скрити данъци кара фирмите да избягват плащането на данъци и да работят в скритата икономика. Последно, но не и по значение, страните в преход се различават доста по способността си да печелят пари на чуждите капиталови пазари.
Каква да бъде целта на данъчната политика по отношение на структурата и нивото да данъчните приходи? Страните-членки на Организацията за икономическо сътрудничество и развитие (ОИСР) като цяло показват по-високо ниво да приходи от данъци отколкото развиващите се страни. Но в самата ОИСР съществува голямо разнообразие в това отношение. Някои средиземноморски държави - Испания, Португалия, Гърция - събират по-малко, докато техните неофициални сектори са значително по-големи. Въпреки че има ориентири, трябва да се внимава, тъй като дори между страните, които по общо мнение показват добри резултати, съществуват значителни разлики.
Богатите страни използват различни по размер и структура данъци, що се отнася до вътрешното ниво на икономическо развитие. Как да се използват техните сегашни данъчни системи като ориентири за данъчните реформи на страните в преход? И кои са най-добрите методи за тази цел? Може ли да се прескочат някои етапи на развитие само чрез опит да се имитират институции? Означават ли най-добрите практики еднакви лихвени норми? Има ли значение опита на няколко икономики, които са постигнали забележителен икономически прогрес през последните десетилетия? И до каква степен глобализацията и правилата и наредбите на международната икономическа система позволяват икономическо пространство за използването на фискални инструменти за подпомагането на растежа?
Може би присъединените страни не срещат този вид трудност при развитието си, макар че те също трябва да преодоляват големи различия със Запада. Но това очевидно е от огромно значение за страните от Югоизточна Европа. Традиционната мъдрост и съветите на международните финансови институции наблягат на необходимостта от фискален неутралитет. Но как може поне изкривените ефекти от данъците да бъдат оценявани в свят, където има толкова външни влияния, асиметрии, враждебни удари отвън и мнобройни равновесия?
Ефективността на националните системи на данъчно облагане трябва да се оценява по отношение на международния данъчен режим. Някой може да оспори ефективността на борбата срещу отклоняването на данъците и избягването им, щом отделни лица и фирми успяват да се скрият от тях. По същия начин, борбата срещу отклоняването на данъците и избягването им може да се разглежда в контекста на борбата с прането на пари, както и на фона на борбата с международния тероризъм.
&lt;table border="0" align="left" width="284" height="234"&gt;
 &lt;tr&gt;
 &lt;td&gt;&lt;img src="../../images/photos/021112-DANIELphoto1.jpg" align="left" width="284" height="234"&gt;&lt;/td&gt;
 &lt;/tr&gt;
&lt;/table&gt;
Повечето страни от Югоизточна Европа регулират законодателството си спрямо нормите на ЕС в усилията си за присъединяване към Съюза. Финансовата помощ на ЕС също играе роля за запълването на празнините в бюджета и смекчаване тежестта на данъчните реформи. От друга страна, финансовата изгода от тази помощ трябва да се разглежда във връзка с въздействието на двата критерия за приравняване към стандартите на ЕС върху бюджетните приходи, които са изключително необходими и от голямо значение за присъединяването на страните.
Страните от Югоизточна Европа трябва да подобрят ефективността на данъчното облагане, за да увеличат приходите в бюджета. За тази цел е необходимо да се извърши цялостна реорганизация на данъчната администрация и опростяване на данъчната система. Но опростяването не трябва да води до политика на фундаментализъм. Страните-членки на ЕС използват логиката на не-деформиращо данъчно облагане по един гъвкав начин. Необходимо е данъчните режими да се направят благоприятни за инвестиции, откъдето и да идват те. Но тази цел не трябва да влиза в конфликт с осигуряването на стимули за преките чужди инвестиции (ПЧИ), при положение че последните се необходими в операциите "на зелено", които създават работни места, въвеждат нови технологии и имат задвижващи ефекти, които са от полза за цялата икономика. Тези стимули не нарушават бюджетните приходи, особено когато носят нови инвестиции. Благоприятната бизнес среда привлича ПЧИ, но времето е ограничено. Подходящата бизнес среда не може да се създаде изведнъж, макар че паричните стимули понякога осигуряват някаква конкурентност на правителствата, които толкова много се нуждаят от инвестиции отвън.
Ниските данъци и опростени наредби са съществени за развитието на малките и средни предприятия (МСП). Но добрите идеи и предприемаческият дух може да не са достатъчни, когато има нужда от банково финансиране, а банките изискват трудни за получаване гаранции. Новите наредби на Банката за международни разплащания за банковото осигуряване на заеми може да удари сериозно малките и средно големи фирми, освен ако банките не намерят творчески начини за финансиране. Капиталовите пазари функционират лошо в Югоизточна Европа и често не могат да се използват като вариант за самофинансиране. Един начин за намаляване на трудностите за МСП е да се учредят специални финансови институции, които да задоволяват техните нужди. Положителен знак е, че ЕБВР е измежду спонсорите на банките, занимаващи се с МСП, създадени в региона.
