Сръбските партии СРП, ДПС-НС и СПС се споразумяха по принцип за сформирането на ново правителство
					16/05/2008
					 
						БЕЛГРАД, Сърбия -- Сръбската радикална партия (СРП), Демократическата партия на Сърбия-"Нова Сърбия" (ДПС-НС) и Социалистическата партия на Сърбия (СПС) се споразумяха по принцип за сформирането на правителство по време на среща в четвъртък (15 май). ДПС-НС заяви, че трите партии са се споразумели да продължат преговорите за сформиране на правителство, което ще защити суверенитета и териториалната цялост на Сърбия, ще осигури бързо икономическо развитие, ще постигне социална справедливост, ще продължи процеса на интеграция на Сърбия в ЕС и ще се бори срещу престъпността и корупцията. Никоя от партиите не спечели достатъчно гласове на изборите в неделя, за да може да сформира правителство на мнозинството. (Политика, Вечерне Новости, Танюг, Бета - 16/05/08)
