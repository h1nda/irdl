Албанският президент изрази загриженост във връзка с политическите нападки
					01/03/2006
					 
						ТИРАНА, Албания -- Президентът Алфред Мойсиу излезе във вторник (28 февруари) с декларация, в която изразява загриженост от вътрешнополитическото напрежение. В изявлението си Мойсиу споменава в частност управляващата Демократическа партия и основната опозиционна Социалистическа партия, чиито пререкания напоследък спъват работата на парламента и важната избирателна реформа. Отбелязвайки, че Албания е пред прага на подписване на Споразумение за стабилизация и асоцииране с ЕС, Мойсиу призова партиите да действат отговорно. (Албейниън Нюз - 01/03/06; Уеб сайт на албанския президент - 28/02/06)
