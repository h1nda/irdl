Пацоли е новият президент на Косово, а Тачи беше преизбран за министър-председател 
					23/02/2011
					 
						ПРИЩИНА, Косово -- Бяха необходими три гласувания, но строителният магнат Беджет Пацоли беше избран за президент на Косово във вторник (22 февруари) с малко мнозинство. Той беше единственият кандидат за поста. Хашим Тачи беше преизбран за министър-председател, което стана непосредствено след като коалиционните партньори подкрепиха създаденото ново правителство. Пацоли трябваше да изчака третия тур на гласуване, за да спечели обикновено мнозинство от 61 гласа, преди да положи своята клетва на заседанието на парламента, на което присъстваха само 65 от общо 120 депутати. Опозиционните партии бойкотираха заседанието. Пацоли каза, че носи със себе си личния успех от Западна Европа и сега ще работи, за да приближи Косово до ЕС. 
						Службата на Европейската комисия в Прищина приветства сформирането на новото правителство. Тя призова новоизбраните лидери да се съсредоточат върху реформите, укрепването на публичната администрация и борбата с организираната престъпност и корупцията. (Коха Диторе, Зъри, Експрес, Лайм - 23/02/11; Коха, ТВ 21 - 22/02/11)
