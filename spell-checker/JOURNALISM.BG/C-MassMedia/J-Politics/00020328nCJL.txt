Македонското правителство заяви, че няма проблеми с прилагането на Охридското споразумение
					18/10/2006
					 
						СКОПИЕ, Македония -- Вицепремиерът Имер Селмани каза, че сред членовете на управляващата коалиция е налице пълен консенсус по отношение на прилагането на Охридското мирно споразумение. Това бе централна тема на разговорите му във вторник (17 октомври) с Кристофър Хох, директор на Службата за Югоизточна Европа към американския Държавен департамент. 
						Междувременно посланикът на ЕС в Македония Ерван Фуере отново призова за среща между премиера Никола Груевски и Али Ахмети, лидер на основната партия на етническите албанци, Демократичния съюз за интеграция (ДСИ). Отношенията между двете партии са обтегнати, след като Груевски изключи ДСИ от кабинета си. (Макфакс, A1 ТВ - 17/10/06)
