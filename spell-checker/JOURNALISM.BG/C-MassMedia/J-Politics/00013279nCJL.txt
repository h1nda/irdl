Президентът на Сърбия-Черна гора започва посещение във Великобритания 
					17/01/2005
					 
						ЛОНДОН, Великобритания -- Президентът на Сърбия-Черна гора Светозар Марович започна тридневно посещение във Великобритания в неделя (16 януари). Той се придружава от външния министър Вук Драшкович, военния министър Пръвослав Давинич и министъра на външно-търговските връзки Предраг Иванович. Марович се срещна с британския премиер Тони Блеър и други висши правителствени представители в понеделник. Той ще прекара вторник в Единбург, Шотландия. 
						Други новини: Новият началник-щаб на армията на Сърбия-Черна гора генерал-майор Драган Паскаш пое официално своите задължения в петък. Церемонията се състоя във военна база Топсидер. (Танюг, Бета - 16/01/05; Данас - 15/01/05)
