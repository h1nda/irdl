Мета подкрепя както Мейдани, така и Рама за лидер на Социалистическата партия в Албания
17/11/2003
 
ТИРАНА, Албания -- Бившият външен министър Илир Мета каза, че той би подкрепил както бившия президент Реджеп Мейдани, така и кмета на Тирана Еди Рама за поста лидер на Социалистическата партия. Според статия от събота (15 ноември) в албанския вестник &lt;I&gt;Шекули&lt;/I&gt; Мета е заявил, че партията се нуждае от Мейдани, тъй като той няма нездравословни амбиции за власт. Но той се е изказал ласкаво и за Рама, определяйки го като "неотложно, а даже и дългосрочно решение за изход от кризата в партията." Новият председател ще бъде избран на партиен конгрес през следващия месец. (АТА, Би Би Си, Шекули - 15/11/03)
