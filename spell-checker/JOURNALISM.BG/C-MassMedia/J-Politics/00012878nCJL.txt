Опозицията в РС разговаря с президента относно политическите проблеми на автономната област 
					06/12/2004
					 
						БАНЯ ЛУКА, Босна и Херцеговина (БиХ) -- Милорад Додик, лидер на основната опозиционна партия в Република Сръбска (РС) - Съюз на независимите социалдемократи - иска спешни разговори с президента на РС Драган Чавич относно политическите проблеми в областта. В броя на &lt;I&gt;Независне новине &lt;/I&gt; от понеделник се цитират думите на Додик, според когото се задава нова политическа криза поради неспособността да се изпълнят ангажиментите към Трибунала на ООН за военни престъпления.Той предупреди, че това може да доведе до санкции срещу Баня Лука след предстоящата среща на високо равнище на НАТО. Според Додик РС не бива да чака да бъде санкционирана, за да реши сама да преодолее проблемната ситуация. Той иска парламентът да смени сегашното правителство, което според него е виновно за сегашните провали. (Независне новине - 06/12/04)
