България и Австрия започват консултации по глава "Правосъдие" от преговорите за присъединяване към ЕС
03/09/2003
 
ВИЕНА, Австрия -- България започва консултации с Австрия в сряда (3 септември) по затваряне на главата "Правосъдие и вътрешни работи" от преговорите за присъединяване към ЕС. Консултациите ще се проведат във Виена. Начело на българската делегация е министърът по европейските въпроси и главен преговарящ с ЕС Меглена Кунева.
Други новини: кметовете на Благоевград и Солун са подписали в неделя протокол за икономическо и културно сътрудничество. Документът предвижда съвместни инициативи и проекти в сферата на търговията, икономиката, туризма, регионалното развитие, опазването на околната среда, образованието, културата и спорта. (Труд, 24 часа - 03/09/03; БТА, БНР,БНТ - 02/09/03)
