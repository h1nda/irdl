Демократическата партия на Сърбия сключва споразумение за партньорство преди изборите
23/11/2003
 
БЕЛГРАД, Сърбия-Черна Гора -- Демократическата партия на Сърбия (ДПС), която бе гръбнакът на разпадналата се Демократическа опозиция на Сърбия (ДОС), сключи споразумение за партньорство с две други партии няколко седмици преди общите избори, насрочени за 28 декември. ДПС ще участва в обща избирателна листа с партиите Граждански алианс на федералния министър на външните работи Горан Свиланович и Демократическия център на Драголюб Мичунович. Също така ДПС се е съгласила федералният министър на обраната Борис Тадич да оглави листата, а Зоран Живкович е нейният кандидат за поста премиер.
В други новини се съобщава, че комисията за изготвяне на нова конституция на Сърбия е преустановила работа. Според радио Б92 няколко члена на комисията са я напуснали, оставяйки на новия парламент, който ще бъде избран следващия месец, да довърши работата. (Б92, Би Би Си , Танюг - 22/11/03; B92 - 21/11/03)
