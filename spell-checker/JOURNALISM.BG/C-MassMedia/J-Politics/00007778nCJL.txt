Президентът и премиерът на Хърватия постигнаха съгласие относно план за работата на разузнавателните служби
28/07/2003
 
ПОРЕЧ, Хърватия -- Премиерът Ивица Рачан и президентът Стипе Месич подписаха план за работата на националните разузнавателни служби през следващата година. По време на посещението си в областта Истрия в събота (26 юли) Рачан каза, че приоритет в плана е борбата срещу тероризма, организираната престъпност и корупцията. Той отбеляза, че за първи път премиер и президент на Хърватия съвместно формулират директивите за работа на разузнавателните служби и ги правят публично достояние. (МедияСкен - 28/07/03; ХИНА, Би Би Си - 26/07/03)
