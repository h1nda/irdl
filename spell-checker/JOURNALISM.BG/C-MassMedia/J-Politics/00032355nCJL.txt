Плавшич каза, че не планира да се завръща в политиката на РС
					13/11/2009
					 
						БАНЯ ЛУКА, Босна и Херцеговина (БиХ) -- Бившият босненски сръбски президент Биляна Плавшич каза в четвъртък (12 ноември) в Баня Лука, че няма намерение да се завръща в политиката на Република Сръбска (РС). Макар че се срещна с президента на РС Райко Кузманович, тя настоя че посещението й е било от личен характер, а не публична изява. Тя похвали също напредъка, осъществен в РС, докато е била в затвора в Швеция. Плавшич бе освободена от затвора към края на миналия месец след излежаване на две трети от 11-годишната си присъда. През 2003 г. Трибуналът на ООН за военни престъпления я осъди, след като тя се призна за виновна по една от точките на обвинението, престъпление срещу човечеството, във връзка с кампанията на етническо прочистване, целяща прогонването на хърватите и мюсюлманите от контролираните от сърбите райони на Босна. (РТРС, Дневни Аваз, СРНА - 12/11/09)
