Сръбският президент ще се срещне с Ширак в Париж
					19/12/2005
					 
						ПАРИЖ, Франция -- Сръбският президент Борис Тадич се очаква да пристигне във Франция в понеделник (19 декември) за двудневни срещи, между които и с колегата му Жак Ширак. В неделя Тадич обсъди косовския въпрос с командващия на Южното крило на НАТО, американският адмирал Хари Улрих, който бе на посещение в Белград. Двамата с Тадич бяха единодушни, че КФОР е залог за стабилността и сигурността в провинцията. Те се съгласиха и че заздравяването на връзките между Сърбия и НАТО е от изключително важно значение в контекста на преговорите за статута.
						Други новини -- Косовският премиер Байрам Косуми обяви в събота, че временното правителство и ЮНМИК ще подпишат в понеделник споразумение за създаването на две нови министерства в провинцията -- министерство на вътрешните работи и на правосъдието. (Блиц, Политика, Данас, - 19/12/05; Танюг, Медиапул, бТВ - 18/12/05; KosovaLive, Бета - 17/12/05)
