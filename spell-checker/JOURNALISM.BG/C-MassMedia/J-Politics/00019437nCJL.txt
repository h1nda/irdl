Пратеникът на ЕС призова за по-добър политически диалог в Македония 
					31/07/2006
					 
						СКОПИЕ, Македония -- Специалният пратеник на ЕС в Македония, Eрван Фуере, призова за по-добър диалог между местните политически партии с цел създаване на климат на взаимно доверие, премахване на напрежението около сформирането на новото правителство и гарантиране на продължаването по пътя на евроатлантическата интеграция. В интервю в неделя (30 юли) за А1 ТВ Фуере подчерта значението на засилването на диалога между ВМРО-ДПМНЕ, която спечели парламентарните избори на 5 юли, и Демократичния съюз за интеграция, който спечели подкрепата на мнозинството от етническите албански гласоподаватели. (Вечер - 31/07/06; A1 TВ - 30/07/06)
