МВФ отлага прегледа на споразумението с Турция
05/03/2003
 
ВАШИНГТОН, САЩ -- Дискусиите между МВФ и Турция по нейното Писмо за намерение продължават, но още не е дошъл момента за насрочване на среща на Борда на директорите на МВФ за четвъртия преглед на споразумението, съобщи директорът на МВФ по външните отношения Томас Доусън. На пресконференция във вторник (4 март) той отхвърли всякаква връзка между статута на предложения от САЩ пакет финансова помощ и стенд-бай програмата на Фонда. Според турския министър на икономиката Али Бабаджан, Бордът ще се срещне до края на този месец или най-късно в средата на април. Четвъртият преглед на стенд-бай споразумението ще доведе до отпускането на транш в размер на 1,6 млрд долара. (Анадолска агенция, АФП - 04/03/03)
