Очаква се, че ЕС ще блокира старта на присъединителните преговори с Хърватия 
					16/03/2005
					 
						БРЮКСЕЛ, Белгия -- Външните министри на ЕС се очаква да забавят началото на присъединителните преговори с Хърватия, се казва в съобщения на международни медии от сряда (16 март). Мнозинството от държавите-членки на ЕС вероятно ще се противопоставят на планираното начало на преговорите в четвъртък поради отказа на Загреб да арестува укриващия се генерал Анте Готовина. Флорънс Хартман, говорител на Трибунала на ООН, заяви, че прокурорите "не са констатирали промяна в отношението на Хърватия, която не е показала решимост да арестува генерал Готовина". Премиерът Иво Санадер направи последен отчаян опит да промени нагласите по време на посещение в Брюксел във вторник. (АФП, Телеграф, ФТ, Би Би Си, АФЕкс, Вечерни лист - 16/03/05; ХИНА, ХРТ, АФП, Би Би Си нюз - 15/03/05)
