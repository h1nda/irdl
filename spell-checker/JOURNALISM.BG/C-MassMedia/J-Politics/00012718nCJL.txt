Ръководителят на ЮНМИК одобри споразумението за правителствена коалиция в Косово
					21/11/2004
					 
						ПРИЩИНА, Косово, Сърбия-Черна гора -- Ръководителят на ЮНМИК Сьорен Йесен-Петерсен се срещна в петък (19 ноември) с ръководителите на политическите партии, за да обсъдят установяването на новите институции в провинцията. Той одобри споразумението за правителствена коалиция, което предвижда назначаването на лидера на Алианса за бъдещето на Косово Рамуш Харадинаи за министър-председател. След срещата Харадинаи каза, че косовските институции ще бъдат сформирани до края на седмицата. Йесен-Петерсен подчерта необходимостта от тяхното съставяне колкото се може по-скоро, за да бъде възможно започването на преговорите по статута на Косово. (РТВ, Танюг, АФП, Б92 - 19/11/04)
