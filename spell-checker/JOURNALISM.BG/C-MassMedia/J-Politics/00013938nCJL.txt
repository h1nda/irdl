ЕС успокоява Турция за началото на присъединителните преговори 
					18/03/2005
					 
						АНКАРА, Турция -- В четвъртък (17 март) ЕС каза на Турция, че решението за отлагане на присъединителните преговори със Загреб няма да се отрази на Анкара. "Решението за Хърватия бе взето по същество. То няма връзка с въпроса за Турция," каза Хансйорг Кречмер, пратеник на Европейската комисия в Анкара. Той добави, че преговорите с Турция трябва да започнат на 3 октомври, както е предвидено. Премиерът Реджеп Тайъп Ердоган също каза, че не трябва да се прави паралел между двете страни. Той подчерта решимостта на правителството си да продължи с реформите, необходими за членство в ЕС. 
						Кандидатурата на Турция бе тема и на разговорите в Брюксел между гръцкия премиер Костас Караманлис и премиера на Люксембург Жан-Клод Юнкер, чиято страна в момента председателства ЕС. Те се съгласиха, че сега е моментът Турция да докаже, че възнамерява изцяло да изпълни задълженията си към съюза. Караманлис ще се срещне с Ердоган в понеделник. (Ройтерс, НТВ, АНА, МПА - 17/03/05)
