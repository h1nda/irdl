По-малките македонски партии настояват за участие в политическия диалог
					11/12/2006
					 
						СКОПИЕ, Македония -- По-малките партии в парламента - Новата социалдемократическа партия, ВМРО-НП, Либералдемократическата партия и Либералната партия - искат да бъдат включени в новия процес на политически диалог в Македония, според отделни изявления, публикувани през почивните дни. Партиите заявяват, че би трябвало да бъдат третирани като равностойни партньори и да участват във всички бъдещи срещи. Досега на тези заседания бяха допускани само представители на четирите основни партии - управляващите ВМРО-ДПМНЕ и Демократичната партия на албанците, както и опозиционните Социалдемократически съюз на Македония и Демократичен съюз за интеграция. (Вечер - 11/12/06; Утрински Весник, Макфакс - 09/12/06)
