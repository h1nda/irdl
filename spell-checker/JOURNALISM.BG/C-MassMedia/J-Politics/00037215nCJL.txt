Инцко призовава за ускоряване на преговорите за сформиране на правителство на БиХ
					28/01/2011
					 
						САРАЕВО, Босна и Херцеговина (БиХ) -- Върховният представител Валентин Инцко каза в четвъртък (27 януари), че политиците трябва да ускорят преговорите за сформиране на ново правителство след проведените през октомври 2010 г. общи избори, определяйки настоящите темпове като неприемливо бавни. "Политиците са получили мандати да управляват. Те пилеят време в боричкания за власт, когато би трябвало да започнат да решават проблемите, които стават все по-неотложни с всеки изминал ден - борбата срещу престъпността и корупцията, икономическото възстановяване и завръщането към дневния ред на реформите, нужни за интеграцията в ЕС и НАТО," каза Инцко по време на среща в Сараево с изпълняващия длъжността председател на Камарата на представителите на БиХ Аднан Башич.
						По време на свое посещение в сряда шведският министър на външните работи Карл Билд каза, че като институция СВП трябва да се преобразува в Служба на представителя на ЕС. Билд подчерта, че отговорността за реформите, свързани с евро-атлантическата интеграция, пада изцяло върху политиците в БиХ. Вратите на ЕС остават отворени, добави той, но от лидерите на БиХ зависи нейната кандидатура да стане реалност. (Уебсайт на СВП, Радио Свободна Европа - 27/01/11; AП, Независне Новине - 26/01/11)
