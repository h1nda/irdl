Лидери на прокюрдска партия бяха осъдени на затвор в Турция заради разпространяване на позиви
					27/02/2007
					 
						АНКАРА, Турция -- Съд в Анкара осъди в понеделник (26 февруари) двама кюрдски политици -- лидера на прокюрдската Партия за демократично общество (ПДО) Ахмет Тюрк и заместник-лидера на ПДО Айсел Туглук -- на 1,5 години затвор. Двамата бяха признати за виновни в нарушаване на турския закон за политическите партии чрез разпространяване на политически позиви на кюрдски език миналата година. Материалите са били в подкрепа на терористичната организация Кюрдска работническа партия (ПКК) и са възхвалявали намиращия се в затвора лидер на ПКК Абдула Йоджалан. Адвокатът на Тюрк и Туглук отхвърли обвиненията и заяви, че те може да отнесат случая до Европейския съд за правата на човека. (Заман, Сабах - 27/02/07; НТВ - 26/02/07)
