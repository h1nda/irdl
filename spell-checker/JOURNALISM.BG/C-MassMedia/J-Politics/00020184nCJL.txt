Румънският парламент избра новите началници на двете разузнавателни служби 
					05/10/2006
					 
						БУКУРЕЩ, Румъния -- В сряда (4 октомври) парламентът одобри назначаването на новите началници на двете разузнавателни служби на страната -- Джордже Кристиан Майор за началник румънската разузнавателна служба и Клаудиу Съфтою за началник на румънското външно разузнаване. Президентът Траян Бъсеску предложи кандидатурите им миналата седмица. Предишните ръководители на разузнавателните служби подадоха оставки през юли след скандал, свързан с изчезването на сирийския бизнесмен Омар Хайсам, който бе обвинен в тероризъм.
						Междувременно Бъсеску посети в сряда Ереван и каза на арменския президент Роберт Кочарян, че Румъния смята връзките си с Армения за приоритет в своята черноморска политика. Бе подписан и двустранен меморандум за разбирателство по въпросите на сътрудничеството в европейската и евроатлантическата интеграция. (Зиуа, Найн О'Клок - 05/10/06; Ромпрес, Медиафакс - 04/10/06)
