Румънският премиер Настасе подкрепя плановете на президента да се върне към ръководството на управляващата партия
26/11/2003
 
БУКУРЕЩ, Румъния -- Във вторник (25 ноември) премиерът и лидер на управляващата Социалдемократическа пратия (ПСД) Адриан Настасе приветства изявлението на президента Йон Илиеску, в което се подсказва, че той планира да се върне към лидерството на ПСД след изтичане на президентския му мандат през следващата година. "Определено позицията на председател на партията е нещо естествено за президента Илиеску, тъй като именно той основа партията и допринесе за нейната еволюция," каза Настасе пред местен телевизионен канал.
Също във вторник Румъния официално стана член на Европол след подписването двустранно споразумение за сътрудничество между министъра на администрацията и вътрешните работи Йоан Рус и шефа на Европол Юрген Сторбек. ( Медиафакс, Би Би Си - 25/11/03)
