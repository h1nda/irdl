Преговорите за обединение на Кипър продължават 
					05/08/2010
					 
						НИКОЗИЯ, Кипър -- В сряда (4 август) президентът Деметрис Христофиас и кипърският турски лидер Дервиш Ероглу проведоха среща, която е част от продължаващите преговори за обединение на разделения остров. Лидерите продължиха обсъждането на въпроса за собствеността, имащ за цел намирането на решение във връзка с многобройните сложни искове за собственост, конфискувана преди десетилетия. Предвижда се лидерите да се срещнат отново следващата седмица. „Фактът, че тези срещи се осъществяват между лидерите и на ниво представители толкова пъти вече през август, е положителен знак”, каза след срещата Лиза Бутенхайм, специален представител на генералния секретар на ООН Бан Ки Мун. Бутенхайм беше назначена на поста миналия месец, като наследи Тайе-Брук Зерихун. Тя ще оглавява и мироопазващата мисия на ООН в Кипър. (Уебсайт на ООН, Си Ен Ей - 04/08/10)
