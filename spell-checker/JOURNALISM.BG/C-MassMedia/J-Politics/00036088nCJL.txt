Турция и Ирак подновиха споразумение за важен нефтопровод
					20/09/2010
					 
						БАГДАД, Ирак -- Министърът на енергетиката на Турция Танер Йълдъз подписа в неделя (19 септември) споразумение с иракския си колега Хусайн ал Шахристани за продължаване на експлоатацията на нефтопровода Киркук-Юмурталък за още 15 години. Той се използва от 30 години, но споразумението за експлоатацията му изтече преди шест месеца. По нефтопровода се пренасят 500 000 барела нефт дневно. Шахристани подчерта по време на срещата в Багдад, че този обем може да бъде удвоен след две-три години, тъй като Ирак смята да подобри нефтените си кладенци. Таксите за транспортиране също бяха повишени от 0,75 на 1 щ.д. на барел. Продължаването на срока на договора за нефтопровода е отражение на усилията на Турция да се превърне в регионален енергиен център, поддържайки настоящите енергийни източници и търсейки нови. (Заман - 20/09/10; Уърлд Булетин, Ройтерс, АПФ - 19/09/10)
