Евродепутати призовават към преговори за членство с Македония
					24/04/2008
					В сряда членовете на Европейския парламент гласуваха с мнозинство в покрепа на доклад за Македония, призоващ лидерите на ЕС да обсъдят определянето на дата за започване на преговори за членство с правителството.
					(Евронюз, СНА - 24/04/08; Блумбърг, EUobserver, Болкън Инсайт, Maкфакс, Европейски парламент - 23/04/08)
 
					 
						
Членовете на Европейския парламент гласуваха с преобладаващо мнозинство в подкрепа на доклад, призоваващ лидерите на ЕС да обсъдят започването на преговори със Скопие преди края на тази година. [ЕС]
						Европейският парламент (ЕП) прие доклад в сряда (23 април), призоваващ ЕС да започне преговори за членство с Македония преди края на тази година, ако страната изпълни предварителните условия. 
						Македония чака определянето на дата за започване на присъдинителните преговори от декември 2005 г., когато тя се присъедини към списъка на Съюза със страни кандидатки, включително Хърватия и Турция. 
						Приветствайки "значителния напредък", постигнат от Македония оттогава, Докладът за напредъка на Македония на ЕП за 2007 г. призова страната да осъществи реформите,изисквани от ЕС включително списък с осем критерии, които тя получи наскоро. 
						В документа, одобрен от 601 срещу 52 гласа в 785-местния законодателен орган на ЕС в сряда, се изразява надежда, че изпълнението на критериите "ще доведе от започване на присъединителните преговори преди края на 2008 г.". 
						Евродепутатите призоваха лидерите на блока да обмислят даването на зелена светлина на преговорите за присъединяването на Македония на срещата им на върха през юни. 
						Те подчертаха, че спорът между Македония и Гърция за името, който продължава вече 17 години, не трябва да попречи на присъединяването й към Съюза. 
						Гърция отказва да признае своята северна съседка с нейното конституционно име Република Македония, смятайки го за потенциална териториална претенция към нейната собствена провинция Македония. Атина продължава да нарича балканската страна Бивша Югославска Република Македония (БЮРМ). 
						Макар че двете страни удвоиха усилията си за намиране на решение през последните месеци, те отхвърлиха множество предложения за компромис, направени от посредника на ООН в преговорите между тях Матю Нимец. 
						В началото на този месец Гърция блокира покана към Македония за членство в НАТО. Атина също заплаши да попречи на Македония да се приближи към членство в ЕС, докато не бъде решен спорът с името. 
						Законодателите на ЕС "призовават и двете страни да се възползват от възможността да възобновят незабавно преговорите... и да постигнат компромисно решение," се казва в доклада от сряда. 
						Евродепутатите също призоваха управляващата коалиция в Македония да гарантира провеждането на честни и демократични парламентарни избори на 1 юни. Те изразиха надежда, че вотът няма да попречи на подготовката на Скопие за започване на преговори с ЕС. 
						Докладът приветства напредъка, постигнат от македонските власти в осъществяването на Охридското рамково споразумение от 2001 г., посветено на междуетническите отношения в страната, но порицаха "продължаващата дискриминация срещу ромската общност". 
						 Подчертавайки значението на добросъседските отношения, евродепутатите призоваха властите да се съобразяват с исканията на ЕС за "противопоставяне на появата на "изявления на омраза", особено в медиите срещу съседни страни". 
						Докладът на ЕП приветства "конструктивната позиция" на Македония за статута на Косово и активното й търговско сътрудничество с най-новата европейска държава. Евродепутатите също призоваха за стъпки към решаване на въпроса за границата между Македония и Косово в съответствие с предложението на специалния пратеник на ООН Марти Ахтисаари.
