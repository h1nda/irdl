Социологически проучвания показват, че много македонци все още не са решили за кого ще гласуват на изборите 
					29/06/2006
					 
						СКОПИЕ, Македония -- Ново социологическо проучване на Института за демокрация в Македония сочи, че много гласоподаватели все още не са решили за кого ще гласуват на парламентарните избори на 5 юли. Около 42,2 % са казали, че не знаят коя партия ще подкрепят, това е почти с 5 % повече от проучването миналия месец. Ръководителят на Института Владимир Миша каза, че това вероятно се дължи на честите инциденти, които опорочават предизборната кампания. 
						Според проучването основната опозиционна ВМРО-ДПМНЕ води сред политическите партии със 17,3 %, следвана от управляващия Социалдемократически съюз за Македония с 12,8 % и основната партия на етническите албанци, Демократичния съюз за интеграция, в момента по-малък партньор в управляващата коалиция, с 9,6 %. Резултатите бяха публикувани в сряда (28 юни). (Вечер - 29/06/06; Македонско радио, Макфакс, A1 ТВ - 28/06/06)
