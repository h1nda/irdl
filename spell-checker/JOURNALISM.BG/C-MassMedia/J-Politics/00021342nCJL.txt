Етническата албанска опозиция отново реши да бойкотира македонския парламент
					22/01/2007
					 
						СКОПИЕ, Македония -- Етническият албански опозиционен Демократичен съюз за интеграция (ДСИ) и коалиционният му партньор, Партията за демократичен прогрес (ПДП), отново решиха да бойкотират парламента, според изявления на двете формации. Председателствата на ДСИ и ПДП решиха поотделно в края на седмицата, че парламентарното мнозинство продължава да нарушава т. нар. "принцип на Бадинтер". Установен през 2001 г. с Охридското мирно споразумение, той гласи, че всички закони, отнасящи се до малцинствата, трябва да се приемат от парламента с повече от 50 % от гласовете на депутатите, представляващи даденото малцинство. Според заместник-лидера на ПДП Исмет Рамадани ДСИ и ПДП няма да се върнат в законодателния орган, докато не започне "истински диалог". (Утрински Весник - 22/01/07; Телма ТВ, А1 ТВ - 21/01/07)
