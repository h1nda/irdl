Албанският президент продължава подготовката за парламентарните избори
					31/05/2005
					 
						ТИРАНА, Албания -- Президентът Алфред Мойсиу се срещна в понеделник (30 май) с членове на Централната избирателна комисия като част от подготовката за парламентарните избори на 3 юли. Мойсиу призова комисията да гарантира пълно прилагане на изменения избирателен кодекс и да действа като независим и отговорен орган преди, по време на и след гласуването. По-рано този месец Мойсиу се срещна с представители на местното правителство, въоръжените сили и медиите. (Албейниън нюз - 31/05/05; Уеб-сайт на албанския президент - 30/05/05)
