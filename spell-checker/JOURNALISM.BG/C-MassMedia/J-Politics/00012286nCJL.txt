Българският и гръцкият президенти обсъждат двустранните икономически връзки 
					12/10/2004
					 
						СОФИЯ, България -- Президентът Георги Първанов и неговият гръцки колега Костис Стефанопулос проведоха разговори в София в понеделник (11 октомври) и изразиха единодушие по нуждата от засилване на двустранните икономически връзки. Първанов заяви пред репортери след срещата, че Стефанопулос е поел ангажимент, че изграждането на новия КПП Илинден-Екзохи, забавено откъм гръцката страна, ще бъде завършено до началото на следващата година. 
						Други новини от понеделник: Българският Конституционен съд отмени законови текстове, които вероятно са целели да наложат правителствен контрол върху конституционно независимата съдебна власт. Твърди се, че според тези текстове финансовият и правосъден министри биха упражнявали надзорническа роля върху съдебната система. (Сега - 12/10/04; Медиапул, МПА - 11/10/04)
