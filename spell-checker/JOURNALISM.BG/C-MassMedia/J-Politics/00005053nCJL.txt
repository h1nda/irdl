Президентът на Черна гора ще подаде оставка, за да стане министър-председател
11/11/2002
 
ПОДГОРИЦА, Черна гора, Югославия -- Президентът Мило Джуканович ще се откаже от поста си в близките дни, за да осигури законова основа за номинацията си за министър-председател на Черна гора, заяви неговият съветник по конституционните въпроси Миодраг Вукович. По закон, Джуканович, който е лидер на победилата в изборите Демократическа партия на социалистите, не може да заема и двете длъжности едновременно. След неговата оставка, до 22 декември президентската власт ще бъде изпълнявана от новоизбрания говорител на парламента Филип Вуянович, който беше предшественик на Джуканович на поста министър-председател. (Танюг - 10/11/02)
