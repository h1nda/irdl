Словения и Хърватия подписаха споразумение за арбитраж
					04/11/2009
					 
						СТОКХОЛМ, Швеция -- В сряда (4 ноември) в Стокхолм словенският министър-председател Борут Пахор и колегата му от Хърватия Ядранка Косор подписаха арбитражното споразумение, имащо за цел решаване на отдавнашния граничен спор между двете държави. Шведският им колега Фредрик Рейнфелд също подписа споразумението, тъй като неговата страна е понастоящем ротационен председател на ЕС. Хърватският парламент одобри споразумението в понеделник заедно с едностранна декларация, подчертаваща, че споразумението не предрешава изхода от международния арбитраж. Споразумението трябва да сложи край на словенското противопоставяне на хърватската кандидатура за ЕС. (ХРТ, Явно, СТА - 04/11/09; ХРТ, СТА, ХИНА, Пословни, Индекс, Вечерни Лист, Ройтерс - 03/11/09)
