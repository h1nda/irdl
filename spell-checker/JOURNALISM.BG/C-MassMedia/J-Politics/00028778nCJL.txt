Косовският парламент одобри бюджета за 2009 г.
					22/12/2008
					 
						ПРИЩИНА, Косово -- В петък (19 декември) парламентът прие държавния бюджет за 2009 г. - възлизащ на 1,43 милиарда евро - ход, който министър-председателят Хашим Тачи определи като стъпка напред в развитието на страната. "Този бюджет показва, че ние изграждаме държавен капацитет. Бюджетът ще гарантира стабилност, напредък и икономическо развитие", каза той.
						Други новини -- Министърът на търговията и индустрията Лутфи Жарку обяви в неделя, че правителството ще забрани вноса на сръбски стоки в Косово, докато Сърбия не признае митническите власти на страната и не разреши вноса от Косово. На 3 декември и Сърбия и Босна и Херцеговина блокираха вноса на стоки от Косово поради промяната на печата на митническите власти от "Митница на ЮНМИК" на "Митница Косово". (Експрес, Телеграфи - 21/12/08; Коха Ситоре, Зери - 20/12/08; РТК, Кохавижън - 19/12/08)
