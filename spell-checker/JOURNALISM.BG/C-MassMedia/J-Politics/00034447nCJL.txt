Турският парламент одобри още една ключова поправка в конституцията
					06/05/2010
					 
						AНКАРА, Tурция -- Рано в четвъртък (6 май) парламентът одобри още един член от пакета конституционни реформи, предложен от управляващата Партия на справедливостта и развитието (ПСР). Членът, който предвижда преструктуриране на Върховния съвет на съдиите и прокурорите, бе подкрепен от 334 законодатели в 550-местния парламент. За одобрението му бяха нужни 330 гласа. Гласуването за няколкото други оставащи члена ще продължи в четвъртък. ПСР удвои усилиятат за гарантиране на одобрението им, след като един, който затруднява закриването на партии, не бе одобрен по-рано през седмицата. 
						В сряда опозиционната Републиканска народна партия (РНП) потвърди плановете си да поиска от Конституционния съд да анулира пакета. Само 13 подписа не достигат от 110-те необходими за започване на процедурата, като РНП се обръща към независимите в праламента, за да си осигури тези гласове. Малката опозиционна партия, Демократическа левица, осигури шест подписа, от които РНП се нуждае за анулирането. (Ройтерс, Заман - 06/05/10)
