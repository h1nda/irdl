Управляващата коалиция в Албания подкрепи разследването на изборите
					03/02/2010
					 
						ТИРАНА, Албания -- Управляващата коалиция, съставена от Демократическата партия (ДП) и Социалистическото движение за интеграция, е готова да подкрепи парламентарно разследване на общите избори от юни 2009 г., заяви членът на парламентарната група на ДП Астрит Патози във вторник (2 февруари). Патози потвърди, че ДП - най-голямата група в парламента - ще съдейства на разследването. Той отбеляза обаче, че разследването няма да се отрази на решението на съда, обявяващо ДП за победител в изборите. Опозиционната Социалистическа партия (СП) бойкотира парламента от месеци с искания за повторно преброяване на подадените гласове. Бойкотът направи по-трудно приемането на свързаните с ЕС реформи. (Топ Ченъл, Шекули, Ора Нюз, Алсат, Клан - 02/02/10)
