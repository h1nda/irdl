Представители на прокюрдска партия са арестувани за незаконна демонстрация в Турция
					05/11/2008
					 
						АНКАРА, Турция -- Във вторник (4 ноември) полицията арестува двама представители на прокюрдската Партия на демократичното общество (ПДО) по обвинения в организирането на незаконна антиправителствена демонстрация. Председателят на истанбулския офис на партията Халил Аксой и друг неин представител са били арестувани след протичащите и в момента разпити във връзка с опита за протестни действия в неделя в Истанбул. Полицията го предотврати, като използва сълзотворен газ срещу група от около 60 души, които се бяха събрали на централния площад "Таксим" в подкрепа на Адбула Йоджалан, излежаващия присъда лидер на терористичната Кюрдска работническа партия.
						Други новини от вторник -- Лидерът на ПДО Ахмет Тюрк разкритикува министър-председателя Реджеп Тайип Ердоган за раздухването на напрежението в югоизточните региони на страната, където в последно време избухнаха прокюрдски протести. В понеделник Ердоган обвини ПДО в създаването на напрежението.
						Междувременно във вторник сомалийските пирати, които отвлякоха турски товарен кораб и екипажа му преди седмица, сега са поискали откуп. Властите не разкриват точната сума. Корабът е превозвал желязо от Канада за Китай. (Йени Шафак - 05/11/08; Хюриет, Информационна агенция Доган, НТВ, Заман, АП, Гласът на Америка - 04/11/08)
