Черна гора и Сърбия започнаха преговори по споразумение за двойно гражданство
					02/10/2008
					 
						ПОДГОРИЦА, Черна гора -- В сряда (1 октомври) Сърбия и Черна гора започнаха преговори по споразумение за двойно гражданство, като делегациите им се оглавяват съответно от сръбския вътрешен министър Ивица Дачич и черногорския му колега Юсуф Каламперович. На 26 септември Черна гора получи проектоспоразумението за двойното гражданство от Белград, което се базира на сръбския закон за гражданството. Предложението на Подгорица се базира на закона за имиграцията на Черна гора, което води до значителни различия между двата документа. Черна гора възнамерява да проведе подобни преговори и с Хърватия, Босна и Херцеговина и Македония. Според предложението на Подгорица двойното гражданство ще бъде изключение. Само лицата, принежавали такова преди 3 юни 2006 г., когато Черна гора обяви независимост, могат да го запазят. Двойното гражданство ще бъде възможно и за лицата, които имат родител, гражданин на другата държава. (Бета, Б92, РТЧГ, Мина - 01/10/08)
