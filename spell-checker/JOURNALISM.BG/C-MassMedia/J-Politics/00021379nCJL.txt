Сръбска неправителствена организация заяви, че изборите в неделя до голяма степен са били в съответствие с демократичните стандарти
					25/01/2007
					 
						БЕЛГРАД, Сърбия -- ЦЕСИД, сръбска неправителствена организация, която наблюдава парламентарните избори в неделя (21 януари), заяви, че изборите са протекли до голяма степен в съответствие с демократичните стандарти и принципи. На пресконференция в сряда представителят на ЦЕСИД Марко Благоевич представи предварителен доклад за изборите. В него се посочва, че не е имало големи нередности, които да повлияят на процеса или на резултатите. 
						Също в сряда върховният представител за външната политика и сигурността на ЕС Хавиер Солана каза в Брюксел, че е разговарял по телефона с всички демократични партии в Сърбия и е получил уверенията им, че те ще сформират новото правителство. (Данас - 25/01/07; Бета, Танюг - 24/01/07)
