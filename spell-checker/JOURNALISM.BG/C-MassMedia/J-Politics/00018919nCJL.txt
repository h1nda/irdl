Де Хоп Схефер каза, че изборите през юли са изключително важни за кандидатурата на Македония за членство в НАТО
					13/06/2006
					 
						СКОПИЕ, Македония -- Генералният секретар на НАТО Яп де Хоп Схефер се срещна в понеделник (12 юни) в Скопие с премиера Владо Бучковски и му каза, че парламентарните избори на 5 юли ще бъдат най-важната проверка за евроатлантическите перспективи на Македония. Изборите трябва да бъдат "110 % свободни, мирни и честни", каза Де Хоп Схефер, като добави, че е уверен, че страната ще успее да постигне тази цел. 
						Междувременно във вторник около 30 македонски политически партии трябваше да подпишат Кодекс за свободни и честни избори. Целта на документа е да гарантира спокойни и демократични избори и да намали броя на нередностите и нарушенията. (МИА, Макфакс - 13/06/06; МИА, Макфакс , A1 ТВ - 12/06/06)
