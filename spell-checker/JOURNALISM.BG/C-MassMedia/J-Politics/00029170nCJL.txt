Чехия заяви, че Македония няма да започне преговори за присъединяване с ЕС през първата половина на годината
					02/02/2009
					 
						СКОПИЕ, Македония -- Преговорите за членството на Македония в ЕС няма да започнат по време на чешкото председателство на ЕС, каза в неделя (1 февруари) чешкият заместник външен министър Томаш Пояр. В интервю, излъчено по македонската телевизия А2 ТВ, Пояр каза, че макар че неговата страна, която заема председателството на ЕС до юни, би приветствала започването на присъединителните преговори на Скопие с ЕС през първата половина на годината, вероятно няма да има достатъчно време за това. За да може една страна да получи кандидатски статут, всички страни, членки на ЕС, трябва да дадат одобрението си. Той добави, че Съюзът ще наблюдава внимателно президентските и местните избори в страната на 22 март. „Македония трябва да положи всички усилия да проведе прозрачни и демократични избори,” каза Пояр. (Макфакс, А1, Тера - 01/02/09)
