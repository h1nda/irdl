Бившият хърватски премиер Санадер поиска активиране на парламентарния си мандат
					15/10/2010
					 
						ЗАГРЕБ, Хърватия -- Бившият премиер Иво Санадер внесе искане за възстановяване на статута му на законодател, потвърди в четвъртък (14 октомври) председателят на парламента Лука Бебич. Парламентарната комисия за мандатите и имунитета ще обсъди въпроса следващата седмица. Според закона мандатът на Санадер трябва да бъде активиран осем дни след подаването на искането. Той спечели депутатското място на изборите през 2007 г. като кандидат на управляващия Хърватски демократичен съюз (ХДС), но мандатът му бе дезактивиран, когато той стана премиер. Когато той неочаквано подаде оставка през юли 2009 г., Санадер активира парламентария си мандат, но почти веднага отново го суспендира. С депутатското място върви и парламентарният имунинет. Той даде показания по-рано тази седмица пред парламентарна комисия, която разследва възможна корупция, свързана с приватизацията на петролната компания "ИНА" и с придобиването на допълнителни управленски права миналата година от унгарската компания "МОЛ". (ХРТ, ХИНА, Пословни Дневник - 14/10/10)
