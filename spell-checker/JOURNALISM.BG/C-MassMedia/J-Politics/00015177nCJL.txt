Македонският президент ще свика заседание на Съвета за национална сигурност
					07/07/2005
					 
						СКОПИЕ, Македония -- Президентът Бранко Цървенковски съобщи в сряда (6 юли), че ще свика заседание на Съвета за национална сигурност на 15 юли във връзка с неотдавнашните събития в Брест и Кондово. Миналата седмица полицията намери в Брест голямо количество незаконни оръжия и експлозиви в дома на бивш партизанин, етнически албанец. Освен това в Кондово членове на банда етнически албанци нападнаха местни мюсюлмански религиозни лидери. Макар и да заяви, че ситуацията на сигурност е стабилна, Цървенковски каза, че инцидентите не трябва да се подценяват.
						Други новини -- В сряда генерал Мирослав Стояновски положи клетва като нов началник на Генералния щаб на македонската армия. Негов предшественик бе генерал Георги Бояджиев, който се пенсионира. (Вечер - 07/07/05; Телма ТВ, A1 ТВ, Макфакс - 06/07/05)
