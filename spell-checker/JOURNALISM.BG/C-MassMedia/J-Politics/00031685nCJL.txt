Подписано бе споразумение за помощ от ЕС за Сърбия
					18/09/2009
					 
						БРЮКСЕЛ, Белгия -- Еврокомисарят по разширяването Оли Рен и сръбският вицепремиер Божидар Делич подписаха споразумение в четвъртък (17 септември) за бюджетна помощ от 100 милиона евро за Сърбия. Средствата са част от Инструмента за предприсъединително финансиране, на което Сърбия има право тази година. Тези средства ще помогнат на Белград да започне икономически и законодателни реформи, необходими за ускоряване на процеса на интеграция в ЕС и за преодоляване на последиците от сегашната финансова криза. 
						"Сърбия има потенциал да напредне бързо по пътя към ЕС и [Европейската] комисия е готова да продължи да помага на Сърбия", каза Рен след церемонията по подписването. Делич заяви, че помощта ще бъде използвана за приоритети като изплащане на пенсии, субсидиране на жилищно строителство и инфраструктурни инвестиции. (Бета, Б92, РТС - 17/09/09)
