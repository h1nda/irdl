Лидерът на кипърските турци прие поканата да се срещне с кипърския президент 
					16/08/2007
					 
						НИКОЗИЯ, Кипър -- Лидерът на кипърските турци, Мехмет Али Талят, изпрати писмо до кипърския президент Тасос Пападопулос, с което прие поканата му да се срещнат, съобщиха местните медии в сряда (15 август). Преди около месец Пападопулос покани Талят да обсъдят изпълнението на т. нар. "Споразумение от 8 юли", което предвижда възобновяване на преговорите между двете страни на разделения остров по по-маловажни въпроси, свързани с качеството на живот. След като е получил отговора на Талят, Пападопулос незабавно е изпратил писмо до основния пратеник на ООН за Кипър, Михаел Мьолер, който ще уреди подробностите по срещата. (Си Ен Ей, Филелефтерос, Фокус - 15/08/07)
