Партията на Кощуница ще подкрепи кандидатурата на Илич за президент на Сърбия
					04/01/2008
					 
						БЕЛГРАД, Сърбия -- Сръбската демократическа партия (СДП) на премиера Воислав Кощуница съобщи в четвъртък (3 януари), че ще подкрепи лидера на Нова Сърбия (НС) Велимир Илич на президентските избори на 20 януари. Според СДП Илич е доказал качествата си като министър в две правителства и в усилията си за създаване на демократична и икономически силна Сърбия. Подкрепата на СДП ще помогне на Илич да стигне до втория кръг на изборите, заяви заместник-председателят на НС Дубравка Филиповки за осведомителната агенция Бета. СДП се очаква да подкрепи кандидатурата на настоящия президент Борис Тадич. 
						Илич, който в момента е министър на инфраструктурата, посети в четвъртък районите в Косово с предимно сръбско население, където заяви, че провинцията "завинаги ще остане част от Сърбия". (Блиц, Данас - 04/01/08; РТС, Бета, Танюг - 03/01/08)
