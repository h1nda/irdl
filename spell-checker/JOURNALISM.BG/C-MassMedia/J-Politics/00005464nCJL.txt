Централният комитет на македонската ВМРО-ДПМНЕ одобри промени в устава на партията
23/12/2002
 
СКОПИЕ, Македония -- Централният комитет на ВМРО-ДПМНЕ одобри измененията в устава на партията на заседанието си в неделя (22 декември). Макар лидерите да отказват подробности, според източници новият устав разширява пълномощията на партийния лидер Любчо Георгиевски и ограничава влиянието на регионалните партийни организации. Промените целят засилване на позицията на Георгиевски в партията преди провеждането на националния конгрес в края на май. Комитетът подкрепи също и решението на Георгиевски да не участва по-късно тази седмица в срещата на подписалите Охридския мирен договор, независимо от натиска, оказван от международната общност. (Дневник, Вест - 23/12/02; A1 ТВ - 22/12/02; МИА, Макфакс - 20/12/02)
