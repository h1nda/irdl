Чешкият президент подкрепя кандидатурата на Македония за ЕС 
					09/02/2011
					 
						ПРАГА, Чехия -- Във вторник (8 февруари) президентът Вацлав Клаус изрази подкрепа за кандидатурата на Македония за присъединяване към ЕС. След разговори с македонския си колега Георге Иванов в Прага Клаус каза, че ЕС трябва да поеме по-активна роля в намирането на решение на спора за името между Македония и Гърция. Иванов се присъедини към това мнение и каза, че се надява, че срещата в сряда между посредника на ООН Матю Нимиц и представителите на Македония и Гърция - Зоран Йолевски и Адамантиос Василакис - ще бъде ще бъде конструктивна. По време на посещението на Иванов в Прага страните подписаха споразумение за сътрудничество в сферите на образованието и науката. (МИА, МРТ, Макфакс, Сител - 08/02/11)
