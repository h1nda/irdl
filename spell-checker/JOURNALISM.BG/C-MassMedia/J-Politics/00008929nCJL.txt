В понеделник изтича крайният срок за представяне на кандидатските листи в хърватските избори
03/11/2003
 
ЗАГРЕБ, Хърватия -- Политическите партии трябва да представят своите листи с кандидати, които ще се състезават в насрочените за 23 ноември парламентарни избори, до полунощ в понеделник (3 ноември), съобщава Националната избирателна комисия (НИК). След това комисията ще разполага с 48 часа за оповестяване на списъци с кандидатите, което ще отбележи официалния старт на предизборната кампания. Последното проучване на общественото мнение, проведено от загребския всекидневник &lt;I&gt; Вечерни лист&lt;/I&gt;, сочи, че партиите от управляващата коалиция - Социал-демократическата партия, Хърватската народна партия и Хърватската селска партия, се радват на солидна преднина. (Медиаскан, Вечерни Лист - 03/11/03; ХИНА, Би Би Си - 02/11/03)
