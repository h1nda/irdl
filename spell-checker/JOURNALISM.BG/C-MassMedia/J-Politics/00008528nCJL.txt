Партията на демократичния просперитет обмисля участие в македонското правителство
30/09/2003
 
СКОПИЕ, Македония -- Премиерът Бранко Цървенковски отново покани Партията на демократичния просперитет (ПДП) да се присъедини към управляващата коалиция по време на неотдавнашната си среща с лидера на ПДП Абдулменаф Беджети. В понеделник (29 септември) Беджети заяви, че ПДП обсъжда предложението, но само в най-общи линии. Той добави, че остава скептичен към идеята за участие в кабинета, тъй като младшият партньор в коалицията, Демократичния съюз за интергация (ДСИ), блокира участието на ПДП, когато правителството бе първоначално сформирано преди година. Според Беджети все още не е ясно дали ДСИ е променил позицията си. (Утрински вестник - 30/09/03; А1 ТВ - 29/09/03)
