Президентските избори в РС са насрочени за 9 декември
					12/10/2007
					 
						САРАЕВО, Босна и Херцеговина (БиХ) – Централната избирателна комисия (ЦИК) насрочи президентски избори в Република Сръбска за 9 декември след смъртта на президента Милан Йелич преди почти три седмици. Председателят на парламента на РС Игор Радойчич междувременно изпълнява задълженията на президента. В четвъртък (11 октомври) ЦИК реши също, че сегашните вицепрезиденти - бошнак и хърватин - ще останат на постовете си, с което се приключи спорът за тяхното бъдеще, който изправи едни срещу други сръбските партии и партиите на бошнаците и хърватите. (Независне Новине, Дневни Аваз - 12/10/07; РТРС, Фена, НТВ Хаят - 11/10/07)
