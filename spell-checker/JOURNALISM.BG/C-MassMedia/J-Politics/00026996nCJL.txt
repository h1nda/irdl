Албанската Републиканска партия иска да се присъедини отново към правителството
					07/07/2008
					 
						ТИРАНА, Албания -- Републиканската партия (РП) очаква отново да бъде включена в правителството, след като бе оставена извън кабинета в продължение на повече от три месеца. Председателят на партията Сабри Годо заяви в неделя (6 юли), че е дошло време за представителство на такова ниво. "Ние разговаряхме с премиера [Сали] Бериша и той подкрепи такова решение, но ние ще изчакаме още няколко дни за решаването на въпроса," каза Годо. Представителите на РП загубиха постовете си в кабинета през март, когато лидерът на партията Фатмир Медиу подаде оставка като министър на отбраната след взривовете в Гердец. (Клан, Коха Йоне, Ballkan Web, Топ Чанъл - 07/07/08)
