Българският парламент ратифицира проекта за петролопровода "Бургас-Александруполис" 
					31/05/2007
					 
						СОФИЯ, България -- В сряда (30 май) парламентът ратифицира тристранното споразумение за проекта за петролопровод "Бургас–Александруполис". Общо 109 законодатели от 240-местния парламент гласуваха за сделката, която бе подписана през март от правителствата на България, Гърция и Русия. Споразумението бе гласувано без дебати и в отсъствието на опозицията, която протестира срещу факта, че министерството на икономиката не представи споразумението пред парламента. Противниците му са също така загрижени за екологичните последствия от прокарването на тръбопровода. (24 часа, Дневник - 31/05/07; Медиапул, бТВ, News.bg, АП - 30/05/07)
