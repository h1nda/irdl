Европейският парламент реши, че разширяването е невъзможно без нова конституция на ЕС
					20/01/2006
					 
						БРЮКСЕЛ, Белгия -- Европейският парламент прие в четвъртък (19 януари) резолюция, в която се казва, че по-нататъшното разширяване на ЕС е невъзможно, докато не бъде приета нова конституция на ЕС. Депутатите посочиха, че Договорът от Ница се отнася за съюз от 27 страни членки -- сегашните 25 плюс България и Румъния, които ще се присъединят към ЕС през 2007 или 2008 г. ЕС трябва да се съсредоточи върху приемането на нова конституция, преди да се занимава с приемането на нови членове, се казва в резолюцията. Това решение бе взето, след като наново бяха отправени искания за приемане на съкратен вариант на проектоконституцията, която бе отхвърлена от френските и холандските избиратели през 2005 г. (FT.com - 19/01/06)
