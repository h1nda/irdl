Албанският парламент внесе промени в имунитета на депутатите срещу съдебно преследване 
					25/02/2011
					 
						ТИРАНА, Албания -- В четвъртък (24 февруари) след десет часа дебати парламентът прие промени в разпоредбите за имунитета на депутатите. Опозицията напусна парламента в момента, когато 73-ма депутати от 140-членния парламент подкрепиха промените, по силата на които имунитетът може да бъде свалян по опростена процедура. Разрешава се и доброволният отказ от имунитет. Въпреки че правителството твърди, че тези промени са нов набор от средства в борбата срещу корупцията на правителствено равнище, опозицията отбеляза, че те не обхващат заместниците на министрите. 
						По-рано по време на същото заседание парламентът подкрепи свалянето на имунитета на опозиционния депутат Дритан Прифти, който ще бъде разследван за евентуална корупция. Прифти, който е бивш министър на енергетиката и член на Социалистическото движени за интеграция (СДИ), премина в редовете на опозицията, след като беше освободен от кабинета поради твърдения, че е пуснал в публичното пространство видео, уличаващо в престъпление бившия шеф на СДИ Илир Мета. (Шекули, Топ Ченъл, Balkan Web, Телеграфи - 24/02/11)
