ЕС иска решение на политическата криза в Албания до 10 май
					28/04/2010
					 
						ТИРАНА, Албания -- ЕС иска Албания да намери решение на политическата криза до 10 май за доброто на страната и процеса й на интеграция. Управляващата Демократическа партия и опозиционната Социалистическа партия са в конфронтация вече от месеци във връзка с общите избори през юни 2009 г. ЕС се нуждае от факти, а не от обещания, каза във вторник (27 април) посланикът на Испания в Тирана - Мануел Монтобио - преди да изпрати своя тримесечен доклад за страната. Испания в момента е ротационен председател на ЕС. На 10 май ще се състои срещата между представители на Албания и ЕС във връзка със Споразумението за стабилизация и асоцииране на страната. (Алсат, Топ Ченъл, Balkan Web - 27/04/10)
