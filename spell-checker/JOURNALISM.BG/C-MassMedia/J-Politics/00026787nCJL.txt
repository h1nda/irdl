Управляващата партия в Турция ще представи защитата си пред Конституционния съд 
					16/06/2008
					 
						АНКАРА, Турция -- Потенциалната забрана на управляващата Партия на справедливостта и развитието (ПСР) ще задълбочи разделенията в Турция и ще влоши връзките й с ЕС, сочи проучване, спонсорирано от Пентагона и публикувано от турските медии в понеделник (16 юни). Закриването на ПСР обаче едва ли ще я премахне като политическа сила, тъй като „ако бъде закрита, партията най-вероятно просто ще се появи под друго име”, се казва в доклада. Пентагонът заключава, че премиерът Реджеп Тайип Ердоган е ориентиран към Европа и изборният успех на партията „не може да се отъждествява с широка обществена подкрепа за ислямистка програма." ПСР ще представи защитата си пред Конституционния съд в понеделник по делото за закриването й по обвинения в подкопаване на секуларизма в Турция. (Заман - 16/06/08; Хюриет, Джихан - 15/06/08)
