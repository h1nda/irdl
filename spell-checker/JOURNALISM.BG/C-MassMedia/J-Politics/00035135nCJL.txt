Косовският президент въведе в длъжност 75 съдии и прокурори 
					30/06/2010
					 
						ПРИЩИНА, Косово -- Президентът Фатмир Сейдиу въведе в длъжност 75 съдии и прокурори на церемония във вторник (29 юни), на която присъстваха ръководителят на Международната гражданска служба Питер Фейт и други международни представители. Сейдиу призова представителите на съдебната власт да бъдат професионалисти, безпристрастни и честни при изпълнението на задълженията си. Председателят на Съдебния съвет на Косово Енвер Печи каза, че процесът на назначаване е бил честен и прозрачен, но посочи също така, че не всички вакантни места са попълнени. В Гниляне например не бе назначен председател на областния съд поради липсата на квалифициран кандидат. (Алсат, Кохавижън, РТК - 29/06/10)
