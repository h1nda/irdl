Резултатите от албанските избори се бавят
					02/07/2009
					 
						ТИРАНА, Албания -- Преброяването на подадените гласове срещна неочаквани пречки поради сериозни несъгласия между основните политически партии в няколко региона. Централната избирателна комисия (ЦИК) съобщи, че при преброени 98 % от гласовете управляващата коалиция, оглавявана от Демократическата партия (ДП), е спечелила 70 от общо 140-те депутатски места в парламента на изборите в неделя. Коалицията твърди, че всъщност тя е спечелила 71 депутатски места, твърдение, оспорвано от опозиционната Социалистическа партия (СП), която обвини противниците си в манипулиране на процеса. Нейната коалиция, Съюзът за промяна, е спечелил 66 депутатски места, според ЦИК, а лявото Социалистическо движение за интеграция е спечелило четири. Последното изглежда ще бъде важният и необходим съюзник в зависимост това коя коалиция ще избере да подкрепи.
						Говорителят на ОССЕ/БДИПЧ Йенс-Хаген Ешенбахер каза, че изборите са отговаряли частично на международните стандарти. Той обясни, че идентифицирането на избирателите чрез избирателните списъци е било крачка напред, но добави, че груповото гласуване е навредило на процеса. "Съществуват редица въпроси, които трябва да бъдат решени, за да може Албания да отговори на стандартите като членка на ОССЕ", каза Ешенбахер. (Ора Нюз, Шекули, Топ Нюз, Клан - 02/07/09; Би Би Си, Гласът на Америка, Шекули, Топ Нюз, Лайм - 01/07/09)
