ЕС се съгласи да отвори две нови глави в преговорите за присъединяване с Турция
					22/04/2009
					 
						ПРАГА, Чехия -- Във вторник (21 април) ЕС и Анкара се договориха до края на юни да отворят две нови глави - за социалната политика и заетостта и за данъците - в рамките на преговорния процес за присъединяване на Турция. Швеция поема председателството на ЕС от 1 юли. Решението за преговорните глави дойде след срещата в Прага между Турция и външните министри на Тройката на ЕС, състояща се от бившия, настоящия и бъдещия председател на ЕС.
						По време на срещата турският външен министър Али Бабаджан призова Съюза да не блокира преговорите за членство на Анкара с политически въпроси, които нямат връзка с преговорния процес. "Всички глави, които са технически готови, трябва да бъдат отворени", каза той, добавяйки, че Турция има "всички основания да се придвижи напред". Според съобщения в медиите Кипър е бил друга тема, разглеждана на срещата. Присъединителните преговори бяха забавени отчасти и поради факта, че Турция отказва да отвори своите пристанища и летища за кипърски превозвачи, докато не бъде решен въпросът с икономическата изолация на кипърските турци. (Анадолска информационна агенция, Хюриет, АФП, ДПА, АП - 21/04/09)
