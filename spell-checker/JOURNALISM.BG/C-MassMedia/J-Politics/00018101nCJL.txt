Ръководителят на мисията на ОССЕ каза, че македонските граждани заслужават честни и свободни избори
					31/03/2006
					 
						СКОПИЕ, Македония -- Македония се нуждае от честни и свободни избори не заради НАТО и ЕС, а защото гражданите й заслужават това, каза ръководителят на мисията на ОССЕ Карлос Паис в четвъртък (30 март) в интервю за информационната агенция "Макфакс". "Един от основните ангажименти на ОССЕ е гражданите да участват в процеса на управлението чрез свободни и честни избори," каза Паис. Той добави, че за провеждането на избори в съответствие със стандартите на ОССЕ е необходима ангажираност на политическите партии и гражданите. (Макфакс - 30/03/06)
