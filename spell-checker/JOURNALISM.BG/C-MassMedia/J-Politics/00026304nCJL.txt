Албанският президент Бамир Топи отхвърли предложените поправки към легализацията на собственост
					01/05/2008
					 
						TИРАНА, Албания -- Президентът Бамир Топи върна спорен проектозакон на парламента за преразглеждане в сряда (30 април). Мярката, свързана с промени в закона за легализацията на собственост, цели прекратяване на нелегалното строителство. Депутатите от опозицията разкритикуваха поправките, както направиха и членове на Радикалната паратия, която е част от управляващата коалиция. Главното възражение е свързано с планираното прехвърляне на компетенции от местната власт към агенция за легализации и одобряването на поправките въпреки че са гласували по-малко от половината депутати в парламента. Това е първият път, когато Топи връща законопроект, одобрен от мнозинството, което го избра. (Гласът на Америка, Би Би Си, Тема, БолкънУеб - 30/04/08)
