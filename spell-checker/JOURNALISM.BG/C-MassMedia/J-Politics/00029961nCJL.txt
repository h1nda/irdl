Македонският президент Иванов обеща да проведе референдум по всяко предложение за име на страната
					16/04/2009
					 
						СКОПИЕ, Македония -- Новоизбраният президент Георге Иванов каза в сряда (15 април), че Македония ще проведе референдум по всяко предложение за име на страната с цел уреждане на отдавнашния спор с Гърция. Той каза това в отговор на гръцкия посланик в Съединените щати Александрос Малиас, който каза в понеделник, че Атина вярва, че предложеното име "Северна република Македония" е напълно приемливо. Иванов каза, че това не е ново предложение от страна на посредника на ООН Матю Нимиц и че то е на масата на преговорите от 15 години. "Това е географски термин... Ние винаги сме били готови на компромис, но той не трябва да накърнява нашите държавни интереси. Този компромис и предложението ще трябва в крайна сметка да бъдат одобрени от гражданите", каза Иванов. Той поема президентския пост на 12 май.
						Междувременно говорителят на гръцкото правителство Йоргос Кумуцакос разкритикува външния министър на Македония Антонио Милошоски за предупреждението му към македонските граждани да не пътуват в Гърция. В сряда той обвини Скопие за блокирането на двустранните отношения и определи македонските съобщения за неотдавнашни инциденти и безредици в Гърция като абсолютна дезинформация. "Няма такова нещо", каза Кумуцакос пред частния македонски телевизионен канал А1. (Дневник, Утрински Весник, Вечер - 16/04/09; МИА, A1 - 15/04/09)
