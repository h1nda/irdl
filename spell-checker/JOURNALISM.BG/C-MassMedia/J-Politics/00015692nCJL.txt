Във вторник не бе постигнато споразумение по концепцията за реформата в полицията на БиХ
					24/08/2005
					 
						ЧАПЛИНА, Босна и Херцеговина (БиХ) -- По време на преговорите във вторник (23 август) в Чаплина, близо до Мостар, не бе постигнато конкретно споразумение за реформата в полицията на БиХ, но висшите държавни ръководители и лидерите на автономните области в БиХ се споразумяха да продължат преговорите следващата седмица в Белашница. Министърът на сигурността на БиХ Бариша Чолак каза, че е е уверен, че този застой ще бъде преодолян до края на септември. 
						Други новини -- Международната комисия за изчезналите лица съобщи във вторник плановете си да създаде първия в страната Институт за изчезналите лица на държавно ниво с помощта на министерския съвет на БиХ. Този институт ще обедини сегашните структури на автономните области, които се занимават с проблема. (Фена, ПБС БиХ - 23/08/05)
