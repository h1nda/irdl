Според проучванията на общественото мнение намалява предимството в рейтинга на опозицията спрямо управляващата партия
21/09/2003
 
АТИНА, Гърция -- Три проучвания на общественото мнения сочат, че намалява разликата в рейтинга между управляващата партия ПАСОК и главната опозиционна сила Нова демокрация (НД). Според резултатите от проучванията, проведени съответно от Метрон Аналисис, Опиниън и Рас и публикувани в три атински вестника, подкрепата за НД е в рамките на 37.9 - 39.3% при 30.2 - 32.2% за ПАСОК. Това е спад за НД през последните няколко месеца. На въпроса кой ще бъде по-добър премиер, анкетираните са дали значително предпочитание на Костас Симитис в сравнение с неговия съперник от НД Костас Караманлис. (Македонска осведомителна агенция - 20/09/03)
