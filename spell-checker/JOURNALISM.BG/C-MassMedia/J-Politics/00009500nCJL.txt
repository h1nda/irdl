Ердоган се надява, че Турция ще започне преговори за присъединяване през 2004 г.
14/01/2004
 
АНКАРА, Турция -- Премиерът Реджеп Тайип Ердоган изрази оптимизъм във вторник (13 януари) относно перспективите за започване на преговори за присъединяване към ЕС до края на годината. В реч пред управляващата Партия на справедливостта и развитието той отбеляза, че отношенията със съседите на Турция и други държави са се подобрили забележимо през последната година, което е важна стъпка по пътя към интеграцията с ЕС.
Други новини: във вторник Турция и Финландия са подписали споразумение за сътрудничество при предотвратяване на и борба срещу престъпността, включително трафик на наркотици и хора, както и пране на пари. Анкара вече е подписала споразумения за двустранно сътрудничество с 43 държави. (Миллиет - 14/01/04; Анадолска агенция, НТВ, ТРТ 2 - 13/01/04)
