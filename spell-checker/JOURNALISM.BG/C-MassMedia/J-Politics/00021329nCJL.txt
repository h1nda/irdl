Главната опозиционна партия в Румъния СДП ще иска импийчмънт срещу президента
					21/01/2007
					 
						БУКУРЕЩ, Румъния -- Главната опозиционна Социалдемократическа партия (СДП) реши в събота (20 януари) да отправи искане за импийчмънт срещу президента Траян Бъсеску. Лидерът на СДП Мирча Джоана заяви, че неговата партия очаква да събере необходимия брой подписи до края на следващата седмица. Този ход последва разногласията между Бъсеску и премиера Калин Попеску-Таричану, които миналата седмица открито си размениха обвинения в корупция, което засили напрежението в управляващата коалиция и увеличи очакванията за извънредни избори. (Ромпрес, Медиафакс, Реалитатеа ТВ - 20/01/07)
