Холандският посланик е разочарован от албанската политика
					27/09/2010
					 
						ТИРАНА, Албания -- Холандският посланик в Тирана Хенк Ван Дел Доол призова в неделя (26 септември) политическите лидери да не блокират европейския дневен ред на Албания. Продължителният конфликт между правителството и опозицията е разочароващ и трябва да бъде решен възможно най-скоро, каза той. "Това не е ситуация, която помага за европейската перспектива на Албания или за местните избори [през май 2011 г.]", добави той. Опозиционната Социалистическа партия (СП) продължава да настоява за щателно разследване на общите избори от юни 2009 г., настоявайки, че гласуването е било белязано от сериозни нарушения. СП предупреждава, че ще проведе нови антиправителствени протести през октомври. (ОраНюз, Balkan Web, Топ Чанъл - 26/09/10)
