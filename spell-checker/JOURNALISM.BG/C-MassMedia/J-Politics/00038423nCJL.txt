Посредникът на ЕС Купър предложи решения за проблемите, повдигнати по време на преговорите Белград-Прищина 
					05/05/2011
					 
						ПРИЩИНА, Косово -- В сряда (4 май) в Прищина посредникът на ЕС в преговорите между Косово и Сърбия Робърт Купър представи предложение за решаване на въпросите, повдигнати в диалога до момента. Възможната рамка на споразумението включва въпроси от сферата на енергетиката, телекомуникациите, свободното движение на гражданите и митническите печати. В продължение на няколко часа Купър проведе среща с ръководителя на косовската делегация на преговорите Едита Тахири, която потвърди, че е получила предложението. Нейната страна има срок до 17 май да го анализира и след това да предложи своите коментари по време на четвъртия кръг от преговорите в Брюксел по-късно този месец. 
						Междувременно правителството е дало разрешение на ръководителя на сръбския преговарящ екип Борислав Стефанович да посети Косово. От Стефанович обаче е било поискано да съблюдава известни условия и да избягва публични изказвания. Белград подкрепя посещението и срещите с официални косовски представители преди четвъртия кръг от разговори. (Косова Сот, Експрес - 05/05/11; РТК, Кохавижън, Клан Косова - 04/05/11)
