Румънските ДП и ЛДП сформираха нов политически съюз
					04/12/2007
					 
						БУКУРЕЩ, Румъния -- Лидерите на Демократическата партия (ДП) Емил Бок и на Либералдемократическата партия (ЛДП) Теодор Столоян обявиха късно в понеделник (3 декември) плановете си да слеят двете основни опозиционни партии в една "силна дясноцентристка партия" - Демократичната либерална партия. Това е пълна промяна за двете партии, които преди изборите на 25 ноември за места в Европейския парламент изключваха всякаква възможност за подобен съюз. Управляващите Националлиберална партия и Унгарски демократичен съюз в Румъния обявиха, че президентът Траян Бъсеску е спомогнал за осъществяването на сливането. (Найн о'клок, Котидианул, Гъндул, Ромъния Либера - 04/12/07; Ромпрес, Медиафакс, ДПА - 03/12/07)
