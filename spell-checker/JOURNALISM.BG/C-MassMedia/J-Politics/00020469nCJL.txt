Македонският парламент прие важен закон за полицията
					31/10/2006
					 
						СКОПИЕ, Македония -- В понеделник (30 октомври) след дебати, продължили близо месец, парламентът прие важния закон за полицията. Той регламентира операциите, организациите, властите, правата и задълженията на полицията и предвижда създаването на нови полицейски структури и методи за борба с престъпността. Законът обаче не разглежда противоречивите въпроси за равното представителство, вътрешния контрол и езиците, които ще използва полицията. Те ще бъдат обект на допълнителни закони. Реформата в полицията е от основно значение за кандидатурата на Македония за членство в ЕС. (Вечер - 31/10/06; MИA, Макфакс, A1 ТВ, Телма ТВ - 30/10/06)
