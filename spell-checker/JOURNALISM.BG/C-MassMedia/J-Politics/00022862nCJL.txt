Румънският министър-председател Търичану е изправен пред вот на недоверие
					11/06/2007
					 
						БУКУРЕЩ, Румъния-- Правителството на малцинството на министър-председателя Калин Попеску Търичану ще бъде изправено в понеделник (11 юни) в парламента пред вот на недоверие, внесен от Демократическата партия (ДП) на президента Траян Бъсеску. Партията, бивш съюзник на Националлибералната партия на Търичану, бе отстранена от кабинета по-рано тази година. ДП посочва провала на референдума от 19 май за отстраняване на Бъсеску от поста му като причина за вота на недоверие. Очаква се обаче кабинетът да оцелее след вота, тъй като главната опозиционна Социалдемократическа партия заяви, че няма да подкрепи инициативата на ДП. (Найн o'клок, Зиарул Финанчиар - 11/06/07; Медиафакс - 10/06/07)
