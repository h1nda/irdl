Френският президент Саркози подкрепя преговорите на ЕС с Турция, но не за пълноправно членство
					27/02/2011
					 
						АНКАРА, Tурция - Президентът на Франция Никола Саркози заяви в петък (25 февруари), че той подкрепя продължаващите преговори на ЕС с Турция, но в същото време потвърди, че предпочита алтернативно пред пълноправно членство за страната. "Ние не възнамеряваме да спираме преговорите. Смятам, че те са необходими", каза Саркози на пресконференция след среща с турския си колега Абдула Гюл. Той посети Анкара в качеството си на председател на Г-20. Саркози посочи кипърския проблем като главна пречка за присъединяване на Турция към блока. След срещата Гюл каза, че Турция очаква ЕС да спази обещанието си и да даде на Анкара шанс успешно да приключи присъединителните преговори. (Търкиш Прес, Хюриет, Си Ен Ен Тюрк - 25/02/11)
