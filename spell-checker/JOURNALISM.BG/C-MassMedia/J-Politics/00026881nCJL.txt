Съд в БиХ осъди бивш министър-председател на РС на 18 месеца затвор
					25/06/2008
					 
						САРАЕВО, Босна и Херцеговина (БиХ) -- Във вторник (24 юни) съд в БиХ произнесе присъдата по процеса за злоупотреби срещу дърводобивната компания "Сръпске Шуме", като осъди бившия министър-председател на Република Сръбска (РС) Младен Иванич на 18 месеца затвор. Съдът призна Иванич, лидер на Партията за демократичен прогрес, за виновен в небрежност и лошо управление, докато е бил на поста министър-председател. Съдът го оправда по обвиненията в злоупотреба със служебно положение, престъпен заговор и получаване на подкуп. (Блиц, РТРС, СРНА, Дневни Аваз - 24/06/08)
