Додик заяви, че е необходим нов модел на преговорите за преструктуриране на полицията в БиХ
					23/03/2007
					 
						БАНЯ ЛУКА, Босна и Херцеговина (БиХ) -- Преговорите за реформата в полицията трябва да започнат отначало и по нов модел, заяви премиерът на Република Сръбска Милорад Додик. Той се изказа в отговор на неотдавнашен коментар на еврокомисаря по разширяването Оли Рен, който заяви, че трите основни принципа на реформата в полицията, определени от Съюза, позволяват изготвянето на нови предложения. РС отдавна отказва да се откаже от своите полицейски части, с което спъва напредъка на преговорите.
						Върховният представител Кристиан Шварц-Шилинг заяви в четвъртък, че едно от възможните решения би било да се поставят всички полицейски звена -- включително полицията на РС -- под юрисдикцията на министерството на сигурността на държавно ниво. Босненските политици обаче отхвърлят този вариант. (РТРС, Фена, ПБС - 22/03/07)
