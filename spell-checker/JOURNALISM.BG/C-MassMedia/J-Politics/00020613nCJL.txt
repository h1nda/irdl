Започна четвъртият кръг от техническите преговори по ССА между БиХ и ЕС
					13/11/2006
					 
						САРАЕВО, Босна и Херцеговина (БиХ) -- Четвъртият кръг от техническите преговори по Споразумението за стабилизация и асоцииране (ССА) между БиХ и ЕС бе открит в понеделник (13 ноември) в Сараево. Новият кръг акцентира върху либерализирането на търговията, търговските концесии и създаването на нови търговски дружества. Ако този етап от техническите преговори завърши успешно, ще остане само един официален кръг преди финализирането на преговорите по ССА. 
						Други новини -- Райко Васич, високопоставен представител на управляващия в Република Сръбска (РС) Съюз на независимите социалдемократи (СНСД), заяви в неделя, че СНСД може да стане инициатор на оттеглянето на автономната област от политическото споразумение от 2005 г. за реформи в полицията на БиХ. Васич намекна също, че партията обмисля възможността за провеждане на референдум в областта по въпроса. (Независне Новине - 13/11/06; РТРС, СРНА - 12/11/06)
