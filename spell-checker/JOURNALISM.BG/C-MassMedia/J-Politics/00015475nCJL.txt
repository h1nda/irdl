Албанският президент призова партиите да не оказват въздействие върху избирателната колегия към апелативния съд
		03/08/2005
		 
			ТИРАНА, Албания -- Във вторник (2 август) президентът Алфред Мойсиу помоли политическите сили да не оказват натиск върху избирателната колегия към апелативния съд, която трябва да вземе решение по всички жалби, свързани с проведените неотдавна избори. Мойсиу подчерта, че партиите трябва да оставят членовете на избирателната колегия да си свършат работата. Той призова също за укрепване на независимостта на съдебната власт от политиката. Според съобщения в местните медии избирателната колегия е претрупана с работа след вълната от оплаквания и жалби, подадени от кандидати след парламентарните избори на 3 юли. 
			Други новини от вторник -- Централната избирателна комисия (ЦИК) обяви, че изборите ще бъдат повторени в два избирателни района в Шкодра и Лушня, вероятно на 14 и 21 август. ЦИК реши, че изборите трябва да се повторят заради големия брой нарушения по време на първия тур. (Албейниън нюз - 03/08/05)
