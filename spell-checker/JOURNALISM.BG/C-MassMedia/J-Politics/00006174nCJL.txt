Робъртсън държи реч пред румънския парламент
04/03/2003
 
БУКУРЕЩ, Румъния -- Генералният секретар на НАТО Джордж Робъртсън произнесе реч пред общата сесия на парламента в понеделник (3 март), като поздрави страната за осъществяването на трудните икономически, политически и военни реформи и показаната от нея силна съпричастност към международната общност. Робъртсън отбеляза, че Румъния е първата страна, присъединила се към програмата на НАТО "Партньорство за мир" през януари 1994 г. и се е доближила много до получаването на пълноправно членство в алианса.
В тази връзка, румънското Министерство на промишлеността публикува доклад, показващ необходимостта от привличането на частни и държавни инвестиции към военния сектор, за да бъдат постигнати стандартите на НАТО. Докладът заключава, че военните предприятия страдат от липсата на достатъчно чуждестранни и вътрешни поръчки и може да не издържат на конкуренцията на другите страни-членки на НАТО. (Адеварул, Ромпрес, Медиафакс, Nine o'Clock - 04/03/03)
