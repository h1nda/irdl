Сръбският министър Джелич е уверен, че преговорите по ССА с ЕС ще завършат до края на тази година
					03/08/2007
					 
						БЕЛГРАД, Сърбия -- Вицепремиерът Божидар Джелич прогнозира в четвъртък (2 август), че преговорите по Споразумението за стабилизация и асоцииране могат да бъдат завършени до края на годината. Кабинетът прие съвсем наскоро план за действие, целящ приемането на необходимите законодателни промени. Джелич изрази надежда, че техническите преговори ще бъдат завършени през септември, докато действителното потвърждение на споразумението може да се очаква по-късно. (Блиц - 03/08/07; Танюг, Бета, РТС - 02/08/07)
