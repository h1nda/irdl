Парламентът одобри промени в държавния бюджет на Албания 
					20/07/2010
					 
						ТИРАНА, Албания -- В понеделник (19 юли) парламентът прие промени в държавния бюджет след 12 часа разгорещени дебати между управляващите и опозиционните партии. Депутатите, представляващи опозицията, настояваха за повече време за обсъждане на предложените промени, но след като не се споразумяха по процедурата, те напуснаха заседанието. Общо 71 депутати от мнозинството приеха реформите, според които бюджетът ще бъде съкратен. Финансовият министър Ридван Боде каза, че съкращенията ще стимулират развитието и че планираният икономически растеж от 4,1 % за тази година ще бъде постигнат. (Алсат, Телеграфи, Шекули, Клан, Топ Нюз - 19/07/10)
