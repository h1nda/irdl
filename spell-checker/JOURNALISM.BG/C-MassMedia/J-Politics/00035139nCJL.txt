Албанският политически лидер Мета призова за реформа на избирателната система 
					30/06/2010
					 
						ТИРАНА, Албания -- Във вторник (29 юни) лидерът на Социалистическото движение за интеграция (СДИ) Илир Мета призова политическите лидери да започнат работа по изборното законодателство, за да се гарантира, че малките партии ще получат по-добро представителство. „Обсъжданията трябва да са широки и всеобхватни”, каза той. Партията на Мета, СДИ, успя да спечели само няколко места в парламента на изборите през юни 2009 г. Тя се присъедини към коалицията на воденото от Демократическата партия правителство на министър-председателя Сали Бериша. (Старт, Алсат, Топ Ченъл, Телеграфи - 29/06/10)
