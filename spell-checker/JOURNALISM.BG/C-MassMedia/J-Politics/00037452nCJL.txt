ЕП заяви, че Хърватия може да приключи присъединителните си преговори през 2011 г. 
					16/02/2011
					 
						СТРАСБУРГ, Франция -- В сряда (16 февруари) с 548 на 42 гласа Европейският парламент прие резолюция за напредъка на Хърватия в процеса на интеграцията й в ЕС. В нея се казва, че Загреб може да приключи своите преговори за присъединяване към ЕС през първата половина на 2011 г., ако отбележи напредък в реформите, по-специално тези в публичната администрация и съдебната система, и ако сътрудничи напълно с Трибунала за военни престъпления в Хага. 
						Хърватският министър-председател Ядранка Косор пристигна в Страсбург във вторник преди гласуването. Тя се срещна с председателя на ЕП Йежи Бузек, еврокомисаря по разширяването Щефан Фюле и политически лидери. 
						Вчера депутатите от Европейския парламент обсъдиха скандала с подслушването на телефони в България по искане на българските опозиционни партии. Основна тема на дебата беше дали въпросът е вътрешен за България, или е от европейско значение. (ХИНА, ХРТ, Пословни Дневник, Уебсайт на ЕП - 16/02/11, Дарик, бТВ, Фокус, Сега - 15/02/11)
