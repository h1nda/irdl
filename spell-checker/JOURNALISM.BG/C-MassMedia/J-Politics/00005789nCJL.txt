Стачката на лекарите в Хърватска продължава, преговорите с правителството отново се провалиха
27/01/2003
 
ЗАГРЕБ, Хърватска -- Последният кръг от преговорите между Хърватския лекарски съюз и здравното министерство се провалиха в неделя (26 януари) и много болници продължиха започналата на 15 януари стачка. В Загреб голяма част от болничните заведения оказваха само спешна помощ. Първоначално лекарите искаха увеличение на заплатите с 40 процента. Миналата седмица профсъюзът обяви, че може да направи компромис и да се съгласи на по-малко увеличение, но отхвърли предложените от правителството 10 процента. Хърватските опозиционни партии се обявиха в подкрепа на протестиращите. (ХИНА, ХРТ - 26/01/03; ХИЦ - 24/01/03)
