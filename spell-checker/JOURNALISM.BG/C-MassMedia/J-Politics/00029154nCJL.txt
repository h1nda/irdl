Косовският парламент обсъжда годишния доклад на правителството
					30/01/2009
					 
						ПРИЩИНА, Косово -- Парламентът бе разделен в четвъртък (29 януари) по време на дискусия за свършеното от правителството през 2008 г. Законодателите от управляващата коалиция я определиха като година на икономически и социален напредък, докато опозицията я обрисува като година на нарастващо обедняване и безработица. Сред политическите си успехи премиерът Хашим Тачи посочи нарастващия брой страни, признали независимостта на Косово, приемането на конституцията и държавните символи и Международната донорска конференция, провела се в Брюксел миналия юли. Опозицията критикува правителството за забавянето в учредяването на основни държавни институции, като външното министерство, дипломатическия корпус, агенцията за разузнаване, Съвета за сигурност на Косово и Конституционния съд. (Коха Диторе, Зери, Косова Сот, Експрес - 30/01/09)
