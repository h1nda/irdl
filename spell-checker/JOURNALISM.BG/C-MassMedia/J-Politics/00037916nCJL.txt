Президентите на Словения и Хърватия се обединиха около мнението, че връзките между страните им се подобряват 
					24/03/2011
					 
						ЛЮБЛЯНА, Словения -- В сряда (23 март) президентът Данило Тюрк и намиращият се на посещение негов хърватски колега Иво Йосипович се обединиха около мнението, че отношенията между техните страни постоянно се подобряват. Те заявиха, че присъединяването на Хърватия към ЕС ще бъде от полза не само за Загреб и Любляна, но и за цяла Европа. Не бяха дадени никакви други подробности за разговорите. Двамата се очаква да се срещнат отново идния месец. (Радио Свободна Европа, ХИНА, tportal.hr - 23/03/11)
