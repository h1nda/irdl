Хърватският президент коментира изказване на Рен
					08/06/2006
					 
						ЗАГРЕБ, Хърватия -- Президентът Стипе Месич коментира в сряда (7 юни) изказване на еврокомисаря Оли Рен, който бе казал, че Хърватия ще е следващата страна, която ще се присъедини към ЕС след България и Румъния, но това няма да стане преди 2010 г. Месич заяви, че присъединяването към ЕС зависи изцяло от изпълнението на критериите за членство, а не от изказвания на ръководни служители на ЕС. Той изрази пълната си увереност, че страната ще е готова да влезе в Съюза още това десетилетие, като подчерта, че заплануваната дата -- 2009 г. -- остава постижима. (Весник - 08/06/06; ХИНА - 07/06/06)
