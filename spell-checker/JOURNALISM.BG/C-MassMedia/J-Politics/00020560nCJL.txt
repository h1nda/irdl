Новият посланик на ЕК връчи акредитивните си писма на румънския президент Бъсеску
					08/11/2006
					 
						БУКУРЕЩ, Румъния -- Новият ръководител на Делегацията на Европейската комисия (ЕК) в Букурещ, посланик Донато Чиарини, връчи акредитивните си писма на президента Траян Бъсеску във вторник (7 ноември). От канцеларията на Бъсеску казаха, че двамата са обсъждали присъединяването на Румъния и България към ЕС през януари. След тази дата сегашната Делегация на ЕК в Румъния ще се трансформира в Представителство на ЕК. Чиарини каза, че основен приоритет ще бъдат по-добрите комуникации и информирането на румънското общество за работата на ЕС. (Ромпрес, Уеб сайт на румънския президент - 07/11/06)
