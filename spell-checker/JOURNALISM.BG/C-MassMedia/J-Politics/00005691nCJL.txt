Македонският президент даде официално съгласие за разполагане Силите на ЕС
17/01/2003
 
СКОПИЕ, Македония -- Президентът Борис Трайковски ще изпрати писмо до ЕС, изразяващо готовността на страната да приеме разполагането на Силите на ЕС за бързо реагиране. Говорителят Борян Йовановски добави в четвъртък (16 януари), че Трайковски и кабинетът разработват общо политическо становище по въпроса. Силите на ЕС ще заменят мисията на НАТО "Съюзническа хармония", чийто мандат изтича през юни.
Също в четвъртък, министърът на отбраната Владо Бучковски се срещна в Брюксел с помощник-генералния секретар на НАТО по политическите въпроси Гюнтер Алтенбур и получи твърда подкрепа за усилията в модернизирането и реформирането на армията. Алтенбур даде висока оценка и на инициативата на Албания, Хърватска и Македония да работят заедно за членството си в НАТО. (Вест, Дневник - 17/01/03; Макфакс, МИА - 16/01/03)
