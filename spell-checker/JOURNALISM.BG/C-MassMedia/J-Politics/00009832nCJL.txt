Представители на Турция заявиха, че постигането на споразумение по Кипър ще улесни кандидатурата на страната за членство в ЕС
15/02/2004
 
АНКАРА, Турция -- Представители на Турция изразиха оптимизъм относно кандидатурата на страната за членство в ЕС, след като бе постигнато споразумение в Ню Йорк за започване на преговори за обединяване на Кипър. "Когато приключим всичко и след като кипърският проблем бъде решен, никой не може да каже "не" на започването на преговорите за присъединяване", заяви външният министър Абдуллах Гюл в петък (13 февруари). Кипърските лидери се договориха да оставят на Гърция и Турция да преодолеят различията си до 22 март. След това Анкара и Атина ще имат на разположение една седмица, за да разрешат споровете. Генералният секретар на ООН Кофи Анан ще бъде краен арбитър след 29 март. ЕС заяви, че решаването на кипърския проблем ще улесни изпълнението на искането на Турция за започване на присъединителните преговори. Анкара желае да започне преговорите до края на годината. (AФП - 14/02/04; пресбюлетин на НАТО, AФП, Анадолска агенция -- 13/02/04)
