Дванадесет организации са представили списъци с кандидати за изборите за парламент в Черна гора
					17/08/2006
					 
						ПОДГОРИЦА, Черна гора -- Пет партии, шест коалиции и една гражданска асоциация са представили списъците си с кандидати за парламентарните избори на 10 септември преди крайния срок в сряда (16 август), съобщи Републиканската избирателна комисия. Сега тя разполага с 48 часа, за да потвърди всеки списък или да поиска пояснения. Парламентарните избори, които ще се проведат паралелно с общинските, ще бъдат първите избори, организирани от държавата, наскоро обявила своята независимост. (Победа, Виести, Данас, Бета - 17/08/06)
