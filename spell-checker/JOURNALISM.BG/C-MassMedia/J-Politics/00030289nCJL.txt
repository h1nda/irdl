Четири коалиции ще участват в общите избори в Албания през юни
					17/05/2009
					 
						ТИРАНА, Aлбания -- Общо 26 политически партии, организирани в четири коалиции, ще участват в парламентарните избори в Албания на 28 юни, съобщи Централната избирателна комисия (ЦИК) в петък (15 май), след като одобри регистрационните листи на кандидатите. Управляващата Демократическа партия (ДП) ръководи коалицията "Алианс за промени", състояща се от десет партии. Друга дясна фракция е ръководена от Християндемократическата партия на Албания. Главната опозиционна Социалистическа партия има пет съюзници, обединени в лявата коалиция "Обединение за промени". Социалистическото движение за интеграция (СДИ) е начело на четвъртата лява коалиция, наречена "Социалистически алианс".
						Други новини - Прокурори от град Берат обвиниха бившия министър на труда и социалните грижи Коста Барка в злоупотреба с власт, съобщиха от главната прокуратура. Барка е обвинен в неправилно разпределяна на средства и дарения, предназначени за НПО, която управлява училище за деца, жертви на кръвни вражди в град Поликан. Миналия януари следствието установи, че деца в рехабилитационния център в Поликан са недохранени и малтретирани. (Maкфакс, Фокус, Болкън Инсайт, Ринашита Балканика - 15/05/09)
