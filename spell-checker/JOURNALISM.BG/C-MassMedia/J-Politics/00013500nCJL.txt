ОССЕ похвали споразуменията за сътрудничество, подписани между сръбската и хърватската прокуратури
					06/02/2005
					 
						БЕЛГРАД, Сърбия-Черна гора -- Мисията на ОССЕ в Сърбия-Черна гора приветства споразуменията за сътрудничество, подписани от сръбския главен прокурор Слободан Янкович, прокурора по военните престъпления Владимир Вукчевич и хърватския държавен прокурор Младен Баич. Споразуменията бяха подписани в Белград в събота (5 февруари). По думите на посланика на ОССЕ Маурицио Массари документите са от изключително важно значение и се очаква те да засилят съвместната борба с организираната престъпност, международния тероризъм, военните престъпления, трафика с хора и прането на мръсни пари. Те бяха подписани по врема на конференция, посветена на въпросите за прехвърляне на делата по военните престъпления от Хага на местните съдилища в бившите югославски републики. (Уебсайт на ОССЕ, ХИНА - 05/02/05)
