Сърбия и Европол подписаха споразумение за сътрудничество
					30/05/2010
					 
						ХАГА, Холандия -- Сръбският вътрешен министър Ивица Дачич и директорът на Европол Роб Уейнрайт подписаха меморандум за разбирателство в петък (28 май) в Хага, призовавайки за създаването на сигурна комуникационна линия между двете институции. Друго споразумение бе подписано за свързване на компютърни мрежи. Дачич заяви след срещата, че двете споразумения са част от пътна карта за сътрудничеството на Сърбия с Европол и че пълноправното членство е стратегическа цел на сръбската политика. (Б92, Taнюг - 28/05/10)
