Бившият румънски министър-председател Нъстасе бе обвинен в корупция
					21/01/2009
					 
						БУКУРЕЩ, Румъния -- Във вторник (20 януари) прокуратурата към Националната дирекция за борба с корупцията повдигна обвинения в корупция срещу бившия министър-председател Адриан Нъстасе и още пет други лица. Според обвиненията те са източвали държавни фондове - общо около 1,55 милиона евро - за да финансират президентската кампания на Нъстасе през 2004 г. Предишните опити за подвеждане на Нъстасе под отговорност за корупция се провалиха, тъй като не получиха одобрение от парламента. Този път прокуратурата не се нуждае от парламентарна подкрепа, тъй като обвиненията са за период, когато Нъстасе не е бил член на кабинета. (Медиафакс, Хотнюз, Ройтерс - 20/01/09)
