Управляващата партия в Турция печели в 58 от 81 най-големи града
31/03/2004
 
Привърженици на кандидата за президент Сашко Кедев развяват знамена по време на предизборен митинг в Охрид в сряда. Кедев, представител на дясната опозиционна ВМРО-ДПМНЕ, се счита за водещ кандидат заедно с премиера Бранко Цървенковски. [АФП]
АНКАРА, Турция -- Партията на справедливостта и развитието (АКП) на премиера Реджеп Таийп Ердоган спечели в 58 от 81 най-големи града в Турция, вкл. в Анкара и Истанбул, на последните местни избори, сочат официалните резултати, публикувани във вторник (30 март). АКП се очаква да завоюва 42 % от всички гласове, когато приключи преброяването на бюлетините за общински съветници. Основната опозиционна Народно-републиканска партия спечели в осем столици на провинции, осигурявайки си около 18 % от всички гласове.
Други новини: турски вестник съобщи във вторник, че ЕС се е съгласил да приеме условията на споразумението за обединение на Кипър. Според вестника комисарят на ЕС по разширяването Гюнтер Ферхойген е уверил външния министър Абдулах Гюл, че ЕС ще освободи някои разпоредби на бъдещото споразумение от прилагането на основния закон на Съюза. (АФП, Блумбърг - 30/03/04)
