Прибе: "Твърде рано е да се мисли за дата за преговорите с Македония"
					11/10/2006
					 
						СКОПИЕ, Македония -- Райнхард Прибе, директор за Западните Балкани в Генерална дирекция "Разширяване" към Европейската комисия (ЕК), каза във вторник (10 октомври) за "Гласът на Америка", че все още е твърде рано да се мисли за дата за започване на присъединителни преговори с ЕС. Прибе каза, че Македония има още много работа по отношение на реформите. В следващия си доклад за напредъка на Македония ЕК много конкретно ще посочи областите, на които трябва да се обърне повече внимание, добави той. 
						Други новини -- Президентът Бранко Цървенковски каза, че ще приеме искането на правителството за отзоваване на македонския посланик в Съединените щати Люпчо Йордановски заради публичните му пререкания с друг македонски посланик. В същото време той напомни на кабинета, че решенията за посланиците са отговорност на президента. (Утрински Весник - 11/10/06; MИA, Макфакс, A1 ТВ, Телма ТВ - 10/10/06)
