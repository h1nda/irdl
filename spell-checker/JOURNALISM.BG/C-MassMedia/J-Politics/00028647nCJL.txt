Бивш министър-председател на Македония бе осъден на затвор за корупция
					10/12/2008
					 
						СКОПИЕ, Македония -- Бившият министър-председател Владо Бучковски и бившият началник-щаб на армията Методи Стамболиски бяха осъдени във вторник (9 декември) на по три и половина години затвор за присвояване и злоупотреба с власт. Обвиненията са свързани с договор за нуждите на отбраната от 2001 г., който по оценки е струвал на страната 2,4 милиона евро загуби. Тогава Бучковски бе министър на отбраната. Трима от обвиняемите - Ацо Гюрчевски, Нелко Менкиновски и Митре Петковски - получиха присъди от по три години затвор. Бучковски определи присъдите като скандални и каза, че страната е пропуснала шанса да докаже своята юридическа независимост. (Дневник, Вечер - 10/12/08; АП, АФП, МИНА, Макфакс - 09/12/08)
