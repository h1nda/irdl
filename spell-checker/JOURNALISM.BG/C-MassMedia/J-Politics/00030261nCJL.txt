ЕС разкритикува Албания за отхвърлянето на наблюдател на изборите
					14/05/2009
					 
						ТИРАНА, Албания -- Европейската комисия смята за неприемливо отхвърлянето от Албания на назначението на Одри Гловър за нов ръководител на Бюрото за демократични институции и права на човека (БДИПЧ) на ОССЕ, съобщиха местните медии в сряда (13 май). Управляващата коалиция се противопостави на назначението й този път поради това, че първото й назначение в Албания имаше за резултат доклад, публикуван през 1996 г., който същата дясна коалиция определи като "нереалистичен". "Позицията на правителството не отговаря на критериите за страна, стремяща се да стане част от ЕС", каза Кристина Галах, говорителка на върховния представител на ЕС за външната политика Хавиер Солана. Албания ще проведе общи избори на 28 юни. (Гласът на Америка, Топ Ченъл, Шекули, Би Би Си, Ора Нюз - 13/05/09)
