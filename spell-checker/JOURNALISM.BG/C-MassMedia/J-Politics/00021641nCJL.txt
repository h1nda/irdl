БиХ е дадена под съд заради разпоредби, свързани с изборите за председателство
					19/02/2007
					 
						САРАЕВО, Босна и Херцеговина (БиХ) -- Босненски евреин е дал под съд страната си заради разпоредба в конституцията, която дава възможност само на мюсюлмани, сърби и хървати да се кандидатират за членове на тристранното председателство. Якоб Финци, който оглавява малка еврейска общност в Сараево, е завел дело в Европейския съд за правата на човека в Страсбург, Франция, като целта му е да постигне решение, благодарение на което евреите и други малцинства да могат да се кандидатират за членове на председателството. Действията му бяха подкрепени от правозащитни организации, като лондонската "Майнорити Райтс Груп Интърнешънъл". (Танюг - 19/02/07; ЮПИ - 18/02/07)
