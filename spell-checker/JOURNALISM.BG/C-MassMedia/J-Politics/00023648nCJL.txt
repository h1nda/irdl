Румъния ще проведе избори за ЕП на 25 ноември 
					23/08/2007
					 
						БУКУРЕЩ, Румъния -- Правителството реши в сряда (22 август) да проведе изборите за депутати в Европейския парламент (EП) на 25 ноември. Румъния ще има 35 места в ЕП, но тези места трябва да се запълнят до края на годината. Премиерът Калин Попеску Търичану се консултира с лидерите на представените в парламента партии в понеделник. Първоначално изборите бяха насрочени за май, но бяха отложени заради политически сътресения, сред които и опит за импичмънт на президента Траян Бъсеску. (Найн о'клок, Hotnews.ro - 23/08/07; Ромпрес - 22/08/07)
