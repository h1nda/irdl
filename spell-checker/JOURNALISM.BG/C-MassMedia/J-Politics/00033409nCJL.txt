Сръбският президент Тадич заяви, че армията ще бъде изцяло професионална до 2011
					14/02/2010
					 
						БЕЛГРАД, Сърбия -- Армията на Сърбия трябва да бъде напълно професионална до 2011 г., заяви президентът Борис Тадич в интервю за военното списание "Отбрана" в събота (13 февруари). Денят на сръбската армия и държавност е 15 февруари. "Смятам, че ще постигнем тази цел", заяви Тадич, който също е и главнокомандващ въоръжените сили на страната. Той обеща да продължи реформите въпреки икономическата криза, за да може армията да стане институция, която отговаря на международните стандарти. (AФП, Oтбрана, Бета, Б92, РТС - 13/02/10)
