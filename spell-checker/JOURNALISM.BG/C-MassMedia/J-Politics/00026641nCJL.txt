ОССЕ смята, че е имало "големи нарушения" по време на македонските парламентарни избори
					03/06/2008
					 
						СКОПИЕ, Македония -- Наблюдатели на ОССЕ заявиха в понеделник (2 юни), че масови нарушения са белязали извънредните избори в неделя. В официално изявление ОССЕ информира за подмяна на гласове, заплахи и измами предимно в етническите албански райони. Наблюдателите отбелязват, че насилието в 30 избирателни секции е попречило на някои избиратели да гласуват. Насилието в деня на изборите доведе до убийството на един човек и раняването на десет други. Извършени са 28 ареста, съобщи говорителят на полицията Иво Котевски.
						ОССЕ заключи също, че през цялата кампания медиите като цяло са фаворизирали управляващата ВМРО-ДПМНЕ, която спечели категорично мнозинство в неделя. Генералният секретар на НАТО Яп де Хоп Схефер изрази в понеделник дълбока загриженост, като заяви: "Страните, работещи за членство в НАТО, трябва да положат всички усилия да отговорят на демократичните стандарти на Алианса". Фактът, че Македония не получи покана за членство през април, доведе до предсрочните избори. (Вечер - 03/06/08; РБК, АФП, A1, Синхуа - 02/06/08)
