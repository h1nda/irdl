Доклад на Европейския парламент критикува темповете на реформите в Турция 
					28/09/2006
					 
						СТРАСБУРГ, Франция -- Европейският парламент гласува и прие в сряда (27 септември) необвързващ доклад, който критикува Анкара, че не е изпълнила обещанията си в областта на човешките права и в други области. Документът посочва, че Анкара е постигнала "недостатъчен напредък" по отношение на свободата на словото, религиозните права и правата на малцинствата, правата на жените и върховенството на закона. Той призовава също Турция да отвори пристанищата и летищата си за превози от Кипър, да намали 10-процентния избирателен праг и да даде възможност на повече партии да влязат в парламента, включително на кюрдски формации. Депутатите отхвърлиха клауза, по силата на която признаването от страна на Турция на обвиненията в арменски геноцид щеше да бъде условие за присъединяването на страната към ЕС. (Ройтерс, ЮПИ, АП, Аксам, Ватан, Харавги - 28/09/06; Заман - 27/09/06)
