Ашдаун критикува законопроекта за възнагражденията на депутатите в парламента на БиХ
					16/02/2005
					 
						САРАЕВО, Босна и Херцеговна (БиХ) -- Върховният представител Пади Ашдаун разкритикува законопроект във вторник (15 януари), който предвижда нарастване на възнагражденията на депутатите от парламента на БиХ. Дебатите по проектозакона се очакват в сряда. Той бе особено критичен към плана за увеличение на средно-месечната пенсия от сегашните 100 евро на почти 1 300 евро. 
						Също във вторник министърът на отбраната на БиХ Никола Радованович потвърди, че обвинените във военни престъпления Ратко Младич и Радован Карадижч са получавали заплати от армията на Република Сръбска (РС) чак до 2002 г. Той допълни, че срещу шестима представители на армията са повдигнати обвинения, касаещи протекция на предполагаеми военнопрестъпници във връзка с тези плащания. (Независне новине, Дневни аваз - 16/02/05; Източници на СВП, НТВ Хаят, Б92 - 15/02/05)
