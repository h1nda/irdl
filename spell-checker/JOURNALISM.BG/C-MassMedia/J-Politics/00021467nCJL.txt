Сръбският президент Тадич завърши консултациите за сформиране на новото правителство 
					02/02/2007
					 
						БЕЛГРАД, Сърбия -- Президентът Борис Тадич завърши в четвъртък (1 февруари) четиридневните си консултации за сформирането на новото правителство. Партиите, представящи етническите малцинства, отново потвърдиха готовността си да подкрепят проевропейска програма и посочиха, че остава Демократическата партия и Демократическата партия на Сърбия (ДПС) да се договорят за такова правителство. Новият обрат в събитията бе, че Сръбската радикална партия, която спечели най-голям брой места на януарските избори, обяви, че няма да сформира кабинет с ДПС. 
						Други новини -- В четвъртък сръбската армия официално предаде контрола върху границите на страната на полицията, след като ги охранява в продължение на 94 години. Демилитаризацията бе едно от предварителните условия за преговорите с ЕС за облекчаване на визовия режим. (Политика, Вечерне Новости - 02/02/07; Бета, Танюг - 01/02/07)
