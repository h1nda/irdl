Бивш председател на парламента в Косово беше признат за виновен в злоупотреба със служебно положение 
					11/11/2010
					 
						ПРИЩИНА, Косово -- В сряда (10 ноември) Окръжният съд в Прищина призна бившия председател на парламента Неджат Даци и неговия съветник Ахмет Алишани за виновни в злоупотреба със служебно положение. Даци получи условна присъда от 18 месеца затвор, а Алишани - шест месеца условно. Даци беше осъден за злоупотреба с държавни средства през 2005 г., когато е закупил два чифта очила на стойност 590 евро и е платил за зъболекарски услуги 950 евро, като за целта е използвал държавни средства. Тогава на Даци му беше наложена и забрана да заема обществени постове за период от две години. Опозиционната Демократична лига на Дардания на Даци заклейми процеса като политически мотивиран. (Коха Диторе, Косова Сот, Експрес, Лайм, РТК - 11/10/10)
