Чешкият президент отново потвърди подкрепата си за кандидатурата на Хърватия за членство в ЕС
		07/09/2005
		 
			ЗАГРЕБ, Хърватия -- В началото на тридневното си посещение в Хърватия във вторник (6 септември), чешкият президент Вацлав Клаус потвърди подкрепата на своята страна за кандидатурата на Хърватия за членство в ЕС и прогнозира, че Загреб скоро ще започне преговорите. Той също се срещна с премиера на Хърватия Иво Санадер, с когото обсъди начините за укрепване на двустранното икономическо сътрудничество. 
			Също във вторник, Санадер проведе разговори с лидерите на местните ръководства на парламентарните партии. Те се споразумяха, че Хърватия трябва да отнесе спора си със Словения по отношение на морската си граница до международен арбитражен съд. (Нови лист - 07/09/05; ХИНА - 06/09/05)
