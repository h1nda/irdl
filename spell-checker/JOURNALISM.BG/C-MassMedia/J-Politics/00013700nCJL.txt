Партии в БиХ потвърждават подкрепата си за правителството и реформите
					24/02/2005
					 
						САРАЕВО, Босна и Херцеговина (БиХ) -- Двудневните преговори между основните партии в БиХ завършиха в сряда (23 февруари) с потвърждение на подкрепата за централното правителство и реформите, насочени към евроатлантическа интеграция. Хърватският член на председателството на БиХ Драган Чович заяви, че партиите са се споразумели да работят заедно за постигане на двете основни цели -- членство в програмата на НАТО "Партньорство за мир" и започване на преговорите по Споразумението за стабилизация и асоцииране с ЕС тази година.
						Други новини: В сряда държавната гранична служба на БиХ представи доклад за работата си през 2004 г. Според документа миналата година ДГС е арестувала 507 души, издирвани от Интерпол или властите в БиХ. (Независне новине, Дневни аваз - 24/02/05; ПБС БиХ, НТВ Хаят, Фена - 23/02/05)
