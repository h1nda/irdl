Румънски парламентарни комисии се противопоставиха на отлагането от правителството на увеличението на заплатите на учителите
					05/11/2008
					 
						БУКУРЕЩ, Румъния -- Във вторник (4 ноември) няколко парламентарни комисии се противопоставиха на решението на правителството да отложи с шест месеца закон, даващ 50-процентно увеличение на заплатите на учителите. Комисиите по образованието, приватизацията и трудовата заетост в Сената демонстрираха своята подкрепа за увеличението, което трябваше да влезе в сила от 1-ви октомври. Правителството отложи мярката за април, като се позова на бюджетни причини. Опозиционната Либералдемократическа партия дори внесе искане за вот на недоверие срещу кабинета заради отлагането на увеличението на заплатите. (Найн O'клок, Евениментул Зилеи - 05/11/08; Зиаре, Реалитатя ТВ - 04/11/08)
