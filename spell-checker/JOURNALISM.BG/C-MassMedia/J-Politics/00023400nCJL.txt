Арабската лига призова България да спазва съдебното си споразумение с Либия
					31/07/2007
					 
						КАЙРО, Египет -- На сесия в понеделник (30 юли) Арабската лига призова българското правителство да спазва споразуменията си с Либия във връзка с освобождаването на петте български медицински сестри и палестинския лекар с българско гражданство. В заключителното комюнике на срещата на арабските външни министри в Кайро обаче не се посочват никакви санкции или ответни мерки срещу България. Либийският външен министър Абдел Рахман Шалкам не присъства на срещата на върха, съобщи информационната агенция "Фокус". Шестимата медици бяха помилвани от българския президент скоро след прехвърлянето им в България от Либия, където бяха осъдени два пъти на смърт в скандален процес за заразяване с ХИВ. (Ройтерс - 31/07/07; Ройтерс, БГНЕС, Медиапул - 30/07/07)
