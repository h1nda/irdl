Според проучване Демократическата партия на Бъсеску е най-популярната партия в Румъния
					02/05/2007
					 
						БУКУРЕЩ, Румъния -- Според ново проучване на агенция ЦСОП Демократическата партия (ДП) на отстранения президент Траян Бъсеску е най-популярната партия в Румъния. Според резултатите, публикувани във вторник (1 май), ако парламентарните избори се проведат сега, ДП ще спечели 34 % от гласовете, следвана от главната опозиционна Социалдемократическа партия с 20 %. Новата формация - Партия на новото поколение ще бъде на трето място с 14 %. Според социолозите, подкрепата за управляващата Националлиберална партия на премиера Калин Попеску Таричану рязко е намаляла, достигайки 9 %, което е половината от подкрепата, която партията получи на парламентарните избори през 2004 г. Запитани дали планират да участват на референдума на 19 май за импийчмънт на Бъсеску, 58 % от избирателите заявяват, че няма да участват. (Найн o'клок, Ромпрес - 02/05/07; Котидианул - 01/05/07)
