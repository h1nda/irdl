Пратеникът на ЕС не изключва нови преговори за съюза между Сърбия и Черна гора
					09/04/2006
					 
						ПОДГОРИЦА, Сърбия-Черна гора -- Пратеникът на ЕС за референдума за независимост на Черна гора, Мирослав Лайчак заяви, че е възможно да се проведат нови преговори между Сърбия и Черна гора, ако допитването на 21 май покаже, че мнозинството са за независимост, но не прескочи необходимия праг. Според правилата за референдума, 55 процента от участващите в него трябва да гласуват за независимост, за да успее вотът. Ако резултатите попаднат в "сивата зона", очевидно ще възникне необходимост от преговори за бъдещето на държавния съюз, заяви Лайчак. (Taнюг - 08/04/06; Мина - 07/04/06)
