Косовският президент Сейдиу отново призова за разговори със Сърбия 
					13/07/2010
					 
						ПРИЩИНА, Косово -- Президентът Фатмир Сейдиу отново подчерта в понеделник (12 юли), че Прищина и Белград могат за водят разговори по всеки въпрос, с изключение на статута на Косово. В годишното си обръщение към парламента той призова Сърбия да се дистанцира от групите, подбуждащи към насилие в Северно Косово, и призова ЕС да постави като условие за интеграцията на Белград промяната на политиката му спрямо бившата провинция. Сейдиу също така определи идеята за промяна на граници на Балканите като опасна. Той призова институциите в Прищина да засилят борбата срещу престъпността и корупцията и по-активно да се ангажират в изпълнението на критериите за интеграция в ЕС и НАТО и за включването на Косово в режима за либерализиране на визите за ЕС. (АФП, МИА, Радио Свободна Европа, Косова Лайв - 12/07/10)
