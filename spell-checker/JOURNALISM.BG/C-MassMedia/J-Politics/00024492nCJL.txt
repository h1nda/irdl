Турският президент Гюл посети Азербайджан и призова Армения да се откаже от обвиненията в геноцид
					08/11/2007
					 
						БАКУ, Азербайджан -- Турският президент Абдула Гюл говори пред азербайджанския парламент в сряда (7 ноември) и каза, че отношенията между Анкара и Ереван няма да се подобрят, докато Армения не спре да призовава международната общност да признае убийствата на арменци по време на Първата световна война за геноцид. "Армения не трябва да храни надежди за връзки с Турция, докато задълбочава събитията от 1915 г.", каза той. Същевременно той подчерта, че отношенията между Турция и Азербайджан остават приятелски, и отново потвърди турската подкрепа за претенциите на Азербайджан към спорната област Нагорни Карабах.
						По рано същия ден Гюл се срещна със своя азербайджански колега Илхам Алиев, който заяви, че неговата страна подкрепя действията на турските специални части срещу терористичната Кюрдска работническа партия. (Заман - 08/11/07; Анадолска информационна агенция, БТА, НТВ, Тренд, АПА, Казахстан Тудей - 07/11/07)
