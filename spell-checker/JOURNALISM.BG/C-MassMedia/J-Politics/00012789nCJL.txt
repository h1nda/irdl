Македонският президент назначи Бучковски за министър-председател
					28/11/2004
					 
						СКОПИЕ, Македония -- Македонският президент Бранко Цървенсковски официално назначи Владо Бучковски за нов министър-председател на страната в петък (26 ноември). Той ще замени Хари Костов, който подаде оставка по-рано този месец. Бучковски получи мандата да сформира ново правителство един ден, след като бе избран за лидер на управляващия Социал-демократически съюз на Македония (СДСМ). Той разполага с 20 дни, за да представи в парламента състава на кабинета и правителствената програма . (Утрински вестник, Дневник, Вест, A1 TВ - 27/11/04)
