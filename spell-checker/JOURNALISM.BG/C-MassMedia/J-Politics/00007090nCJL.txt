Албанският президент е на посещение в Турция
27/05/2003
 
Анкара, Турция -- Президентът Ахмет Недждет Сезер приветства своя албански колега Алфред Моисиу в понеделник (26 май) и характеризира двустранните отношения като много добри. Той добави, че страните не само споделят обща история, но и имат общо бъдеще в рамките на европейската интеграция. Сезер оцени високо прогреса на Албания в усилията й да стане член на НАТО и пое ангажимент да окаже подкрепа в подготовката й за членство. Моисиу на свой ред каза, че както Турция, така и Албания играят важна роля в укрепване стабилността на Балканите. (Хюриет - 27/05/03; Анадолска агенция, ТРТ 2 - 26/05/03)
