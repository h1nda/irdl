Македонското правителство обсъжда отлагане на местните избори 
					31/08/2004
					 
						СКОПИЕ, Македония -- Правителството обмисля ново отлагане на местните избори, заяви говорителят на кабинета Сашо Чолаковски в понеделник (30 август). След решението от юли за отлагане на изборите за 21 ноември, министрите сега обмислят ново отлагане, което би довело до провеждането им на 27 февруари или на 6 март 2005 г. Решението произтича от новите македонски закони за децентрализацията и акцията на националистите за провеждане на референдум по тях. (Утрински вестник , Дневник, Вест – 31/08/04; А1 ТВ – 30/08/04)
