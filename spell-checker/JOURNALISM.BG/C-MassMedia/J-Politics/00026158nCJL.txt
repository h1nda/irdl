Изявление на албанския президент Топи във връзка с промяната на конституцията
					16/04/2008
					 
						ТИРАНА, Албания -- Президентът Бамир Топи каза във вторник (15 април), че конституционните промени не могат да се основават на краткосрочни хрумвания, а трябва да са зрели и внимателно обмислени. Така той реагира на разгорещения дебат между основните политически партии във връзка с конституционните промени на избирателната система и отговорностите и мандата на президента и министър-председателя. Топи подчерта: "Аз не съм против промените, но ... не и промени, обусловени единствено от политически интереси". 
						Други новини от вторник -- Външният министър Лулзим Баша официално подписа поканата към Албания за присъединяване към НАТО. Албания и Хърватия получиха покани за членство на срещата на върха в Букурещ преди две седмици. (Шекули, Газета Шкиптаре, Коха Йоне, Шкип, Коха Диторе, Синхуа - 16/04/08; Топ-Ченъл, Метропол - 15/04/08)
