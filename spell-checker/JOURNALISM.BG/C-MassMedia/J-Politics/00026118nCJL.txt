Архитектът на Дейтънското споразумение Холбрук смята, че БиХ е постигнала малък напредък
					13/04/2008
					 
						САРАЕВО, Босна и Херцеговина (БиХ) -- Ричард Холбрук, архитектът на мирното споразумение, което сложи край на конфликта от 1992-1995 г., заяви, че БиХ е постигнала малък напредък след подписването на Дейтънското споразумение. На среща в петък (11 април) с члена на Председателството Желко Комшич, Холбрук каза, че в Споразумението ясно се заявява, че нито една автономна област не може да бъде отделена. Той призова страната да установи конституционен ред, добавяйки, че това ще й помогне по пътя към членство в ЕС и НАТО. Холбрук бе на частно посещение в страната. (РТРС, СРНА - 13/04/08; РТБХ, Косовапрес, Фена, AФП, Дневни Аваз - 12/04/08)
