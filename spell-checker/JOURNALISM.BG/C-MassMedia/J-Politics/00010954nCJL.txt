Управляващата партия в Гърция представи платформа за изборите за Европейски парламент
28/05/2004
 
АТИНА, Гърция - Премиерът Костас Караманлис представи в четвъртък (27 май) платформата на своята партия "Нова демокрация" (НД) за предстоящите избори за Европейски парламент. Караманлис каза, че ЕС е бил основа за програмата на НД, наречена "Нова Гърция", която е помогнала на партията да спечели парламентарните избори в страната по-рано тази година.
Други новини: Кметът на Атина г-жа Дора Бакояни заяви, че подготовката на Летните олимпийски игри върви добре и че 90 % от обектите ще бъдат завършени до м. юли. Игрите започват на 13 август. Междувременно организаторите са прекратили договора си с австралийска компания за доставка на 75 000 седалки за основния олимпийски стадион. Решението е било реакция на предупреждението на австралийското правителство, отправено към пътуващите за Гърция. (Ройтерс, AП, Файненшъл таймс, AНA, MПA - 27/05/04)
