Сръбският президент Тадич отправи предупреждение срещу провеждането на предсрочни избори
					16/04/2009
					 
						БЕЛГРАД, Сърбия -- В сряда (15 април) президентът Борис Тадич отправи предупреждение срещу провеждането на предсрочни избори във времена на икономическа криза. Той направи това в отговор на призивите от страна на лидера на Демократическата партия на Сърбия Воислав Кощуница, който заяви, че правителството е неспособно да се справи с кризата. В интервю за РТС Тадич каза, че сегашната ситуация представлява добър стимул за намаляване на разходите, създаване на по-ефикасна структура на държавната администрация и поощряване на по-отговорно поведение на държавните служители.
						Междувременно ново допитване във вторник, проведено от "Агенцие Ем Еф", сочи, че Демократическата партия на Тадич продължава да бъде най-популярна в страната със 17,43 % подкрепа. Сръбската радикална партия е втора с 16,5 %, а на трето място с 14 % са напусналите СРП, които сформираха Сръбската прогресивна партия. По-малкият коалиционен съюзник "Г17 Плюс" отбелязва снижаване на подкрепата за себе си от 7,5 % на 2,5 %. (РТС, Танюг, Блиц, ФоНет - 15/04/09; ФоНет , Прес Онлайн, Бета, Данас - 14/04/09)
