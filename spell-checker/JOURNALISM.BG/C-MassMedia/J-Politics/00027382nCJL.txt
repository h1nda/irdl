Сръбските ССП и ДП ще подпишат споразумение за политическо помирение преди септември
					12/08/2008
					 
						БЕЛГРАД, Сърбия -- Двете основни партии от управляващата коалиция в Сърбия, Сръбската социалистическа партия и Демократическата партия на президента Борис Тадич, ще подпишат споразумение за политическо помирение до края на този месец, съобщи в понеделник (11 август) вестник “Блиц”, цитирайки партийни източници. Идеята за споразумението е била на Тадич, който се надява, че всички други партии в правителството, а също и някои опозиционни партии, ще я подкрепят. В документа ще залегне общото политическо желание да бъде защитена целостта на Сърбия и тя да се развива като демократична, икономически стабилна и социално отговорна държава. (Блиц, Пинк - 11/08/08)
