Албанският премиер Бериша и Фатос Нано постигнаха споразумение за местните избори
					12/01/2007
					 
						ТИРАНА, Албания -- Премиерът Сали Бериша и предшественикът му от Социалистическата партия Фатос Нано се срещнаха в четвъртък (11 януари) и според съобщенията са постигнали споразумение за предстоящите местни избори. На пресконференция след срещата Нано заяви, че всички партии имат конституционното задължение да участват в изборите, които сега са планирани за 18 февруари. Според репортажи в местните медии Нано търси подкрепата на управляващата коалиция за евентуална президентска кандидатура в замяна на подкрепата си за местните избори. (Албейниън Нюз, Фокус - 12/01/07)
