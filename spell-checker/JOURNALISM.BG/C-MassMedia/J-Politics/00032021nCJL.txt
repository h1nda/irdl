Тадич твърди, че Сърбия няма да се намеси в преговорите с БиХ
					18/10/2009
					 
						БЕЛГРАД, Сърбия -- Президентът Борис Тадич заяви в петък (16 октомври), че Сърбия няма да се намесва в преговорите, ръководени от ЕС и САЩ в Босна и Херцеговина (БиХ), целящи прекратяването на политическия застой там. Първият кръг от дискусиите се проведе в централата на ЮФОР в лагера Бутмир на 9 октомври, в които учцастваха лидери на седем главни сръбски, хърватски и мюсюлмански партии. Целта е да се прокарат реформите, които ще върнат БиХ нса пътя към присъединяване към ЕС и НАТО. На среща с представители на главните политически партии на Република Сръбска (РС) в Белград, Тадич изрази надежда ,че ще бъде постигнат компромис. "Сърбия е моя политическа отговорност, а вие сте моята морална отговорност", заяви Тадич и подчерта ,че той ще подкрепи всяко решение в преговорния процес. (Бета, Б92, Танюг - 17/10/09)
