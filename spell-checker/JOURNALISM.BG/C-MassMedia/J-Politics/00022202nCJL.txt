Висш член на ръководството на албанската Социалистическа партия подаде оставка
					11/04/2007
					 
						ТИРАНА, Албания -- Генералният секретар на главната опозиционна Социалистическа партия (СП) и председател на парламентарната група Пандели Майко подаде оставка и от двата поста на фона на продължаващите вътрешнопартийни борби. Според съобщения в медиите от вторник (10 април) Майко не е обявил официално мотивите за своето решение, въпреки че оставката дойде след партиен конгрес, белязан от нарастване на напрежението между две фракции. Едната подкрепя лидера на СП Еди Рама, а другата подкрепя бившия председател на СП Фатос Нано. (Албейниън Нюз, Шекули - 11/04/07; КИК, Топ-Ченъл, Balkanweb, A1 ТВ - 10/04/07)
