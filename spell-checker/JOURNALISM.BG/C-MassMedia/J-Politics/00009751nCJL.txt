Българският президент и иракски дипломат обсъждат възстановяването на Ирак
06/02/2004
 
СОФИЯ, България -- Президентът Георги Първанов се срещна с иракския шарже д'афер Яхия Махди в четвъртък (5 февруари). Двамата обсъдиха обстановката в Ирак и в частност в Кербала, където е разположен български военен контингент. Махди даде висока оценка на усилията на военните за поддържане на сигурността там. По въпроса за следвоенното възстановяване Първанов потвърди подкрепата на България за оздравяването и демократизацията на Ирак. Той изрази също надежда, че Ирак скоро ще проведе общи избори и така ще установи ново легитимно и демократично управление. (БTA, БНР - 05/02/04)
