Барозу заяви, че Турция не е готова за членство в ЕС, но призова за продължаване на преговорите
					23/07/2007
					 
						АТИНА, Гърция -- Турция не е готова да се присъедини към ЕС "нито утре, нито вдругиден", но преговорите за членството й трябва да продължат, заяви председателят на Европейската комисия Жозе Мануел Барозу пред гръцкия вестник "Катимерини" в неделя (22 юли). Барозу призова Франция и другите страни членки да уважат решението за продължаване на преговорите за присъединяване, като подчерта, че това е въпрос на доверие към Съюза. Преговорите за присъединяване на Турция започнаха през 2005 г., но бяха блокирани поради отказа на Анкара да отвори своите пристанища за члена на Съюза Кипър. (Заман, Javno.hr - 23/07/07; ДПА, Ройтерс - 22/07/07)
