Политически директори на СПМ се срещат за преглед на напредъка на реформите в БиХ 
					24/09/2004
					 
						САРАЕВО, Босна и Херцеговина (БиХ) -- Редовното заседание на политическите директори на управителния съвет на Съвета за прилагане на мира (СПМ) бе открито в четвъртък (23 септември) в Сараево. Според говорителката на Службата на върховния представител, Лиляна Радетич, основна тема на срещата ще бъде напредъкът в прилагането на реформите, чиято цел е да дадат възможност на страната да се присъедини към програмата на НАТО Партньорство за мир (ПзМ), както и 16-те стъпки, посочени в предварителното проучване на Европейската комисия. СПМ ще излезе също и с препоръки относно начините за завършване на реформите до края на годината, което ще позволи на страната да се присъедини към ПзМ и да започне преговори по Споразумението за стабилизация и асоцииране с ЕС догодина. (ФЕНA, Комюнике на СВП - 23/09/04)
