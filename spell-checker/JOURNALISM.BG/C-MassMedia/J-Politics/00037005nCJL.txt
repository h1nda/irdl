Босненски партии призовават за бързо сформиране на правителство 
					11/01/2011
					 
						САРАЕВО, Босна и Херцеговина (БиХ) -- Основните сръбски партии, Съюзът на независимите социалдемократи и Сръбската демократическа партия, двете основни хърватски партии, ХДС БиХ и ХДС 1990, както и бошнашкият Съюз за по-добро бъдеще, се срещнаха в понеделник (10 януари) в Сараево във връзка със сформирането на евентуална коалиция за излъчване на ново правителство на държавно ниво. Главните бошнашки партии, Социалдемократическата партия, Партията на демократичното действие и Партията за БиХ, отказаха да присъстват на срещата. Въпреки че срещата не завърши с конкретен документ, участващите пет партии заявиха, че новите правителства на всички нива в БиХ трябва да бъдат сформирани без отлагане, и се договориха в скоро време отново да разговарят. Заедно петте партии имат 21 от 42-те депутатски места в парламента на държавно ниво. (РТРС, СРНА, БХРТ, Независне Новине - 10/01/11)
