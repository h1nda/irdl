Еврокомисарят Рен заяви, че Скопие трябва да извърши още реформи, за да започне присъединителни преговори
					05/09/2008
					 
						БРЮКСЕЛ, Белгия -- Еврокомисарят по разширяването Оли Рен заяви в четвъртък (4 септември), че Македония трябва да положи значителни усилия, преди да започне присъединителни преговори. Македония постигна очевиден напредък по отношение на изпълнението на осемтте критерии от Копенхаген, които са необходими, преди да започнат преговорите за присъединяване, но все още предстои да се извърши доста работа, заяви Рен на пресноференция след срещата с македонския вицепремиер по европейски въпроси Ивица Бочевски в Брюксел. Критериите се отнасят до укрепване на демокрацията, приемане на закон за полицията, справяне с корупцията, осъществяване на съдебна и административна реформа, както и реформиране на бизнес средата и пазара на труда. "Това са съществени условия за създаване на истинско европейско общество", подчерта Рен. Той посочи, че слабото място на Македония е деветият критерий - провеждането на свободни избори. (Дневник, Вечер, Утрински весник - 05/09/08; Maкфакс, МИА, A1, Бета, AФП - 04/09/08)
