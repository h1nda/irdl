Югославки и албански бизнесмени подписаха споразумение за сътрудничество
08/12/2002
 
ТИРАНА, Албания -- Югославски и албански бизнес организации подписаха в петък (6 декември) ключово споразумение за сътрудничество и подкрепа. Боголюб Карич, председател на югославската Асоциация на индустриалците и предприемачите и Луан Брегази, председател на Съюза на албанските търговски камари, подписаха документа в Тирана. И двете страни изразиха мнение, че споразумението ще насърчи бъдещите двустранни бизнес отношения. Брегази съобщи, че в средата на януари в Албания ще пристигнат около 100 бизнесмени от Югославия, за да се запознаят с възможностите за инвестиции. Брегази и Карич отбелязаха, че Косово може да бъде важна връзка за подобряване на бизнес отношенията и икономическото сътрудничество между Югославия и Албания. (БКТВ, Албанско радио, БиБиСи - 06/12/02)
