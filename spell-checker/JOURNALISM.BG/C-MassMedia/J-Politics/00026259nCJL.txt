Сръбският президент Тадич празнува православния Великден в Косово
					28/04/2008
					 
						ПРИЩИНА, Косово -- Сръбският президент Борис Тадич присъства на църковно Великденско богослужение в манастира Високи Дечани в западната част на Косово в неделя(27 април). Тадич заяви пред ЮНМИК, че неговото посещение е частно, макар и само две седмици преди изборите в Сърбия на 11 май. "Идвам, за да празнувам и да се срещна с хората тук, които живеят в силна изолация и при трудни условия", заяви пред репортери Тадич. Лидерите на Косово интрепретираха посещението на Тадич като политически провокативно. Премиерът Хашим Тачи заяви, че Тадич е сътворил историята като "първия президент на страна, която е осъществила посещение в независимата и суверенна държава Косово". 
						Други новини - Трима косовски сърби бяха ранени в неделя от ръчна граната, хвърлена от минаваща кола в селo Лепосавич в северната част на Косово. Полицейските сили в Косово съобщиха, че всичките три жертви, на 22-годишна възраст, се намират в болница в Митровица. (Коха Диторе, Експрес, Зери - 28/04/08; РТК, Teлеграфи, Taнюг, AП - 27/04/08)
