България и Албания подписаха споразумения за сътрудничество в търговията и транспорта
27/03/2003
 
ТИРАНА, Албания -- В сряда (26 март) България и Албания подписаха три споразумения за сътрудничество в областта на търговията, транспорта и образованието. Това стана по време на посещението на премиера Симеон Сакскобургготски в Тирана. Той се срещна с албанския си колега Фатос Нано, както и с президента Алфред Моисиу и председателя на парламента Сервет Пелумби. Лидерите обсъдиха борбата с организираната престъпност, двустранните икономически и политически отношения и регионални инфраструктурни проекти.
Междувременно в Брюксел доклад на Европейската комисия (ЕК) за стабилизацията и асоциирането на Албания разкритикува темпото на икономически реформи, постоянната корупция и организирана престъпност, и все още деликатната политическа стабилност. ЕК призна постигнатия икономически растеж, но заяви, че той е по-малък от очакваното. (Шекули, Коха Йоне, Зери и популит - 27/03/03, БТА, Европейска комиисия, АТА - 26/03/03)
