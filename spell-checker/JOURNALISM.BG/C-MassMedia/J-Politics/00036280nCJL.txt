Българският парламент одобри новия министър на здравеопазването 
					07/10/2010
					 
						СОФИЯ, България -- В сряда (6 октомври) парламентът гласува в подкрепа на предложението Стефан Константинов, заместник-председател на Българския лекарски съюз, да бъде новият министър на здравеопазването на страната. Той заменя Анна-Мария Борисова, която подаде оставка миналата седмица след остри критики към планираните реформи в сектора. Оценявайки сегашното състояние на системата, Константинов каза, че най-големият проблем е недостатъчният контрол, който води до по-високи разходи и натрупване на дългове. Той определи за свой краткосрочен приоритет оптимизирането на здравната мрежа, включително определянето на приоритетни болници, които ще получават преференциално държавно финансиране. Възможното въвеждане на плащания от страна на пациентите също ще бъде обсъдено. Дългосрочните приоритети включват повишаване нивата на заплатите и осигуряване на по-голямо държавно финансиране, за да се подобри качеството на услугите в сферата на здравеопазването. (бТВ, Медиапул, Пари, БНТ - 06/10/10)
