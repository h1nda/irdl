Според съобщенията ЕК е готова незабавно да започне преговори по ССА, ако БиХ започне реформата в полицията
					13/09/2005
					 
						БАНЯ ЛУКА, Босна и Херцеговина (БиХ) -- Съобщава се, че Европейската комисия е изразила готовността си да започне преговори по Споразумение за стабилизация и асоцииране (ССА) с БиХ веднага щом бъде постигнато споразумение за преструктурирането на полицията на страната в съответствие с трите определени от ЕС принципа, съобщиха местните медии късно в понеделник (12 септември). Според информационната агенция "Фена" преговорите за реформата в полицията, които бяха отново възобновени в понеделник, са били отложени по-късно същата вечер, след като е станало известно предложението на Брюксел. Очаква се парламентът на РС да проведе извънредно заседание във вторник, за да разгледа последното развитие на събитията.
						Други новини -- Нова организация на държавно ниво бе създадена в БиХ, която да определи съдбата на лицата, които все още се смятат за безследно изчезнали след войната от 1992-1995 г. Институтът за безследно изчезналите лица обеща да обедини -- за първи път -- ресурсите на трите етнически групи в тази сфера. Той планира също да създаде централа база данни, която по-точно да води отчет за жертвите. (Фена, ПБС БиХ, Би Би Си - 12/09/05)
