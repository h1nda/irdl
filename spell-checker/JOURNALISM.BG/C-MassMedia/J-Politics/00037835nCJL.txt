Депутатите от ДСИ пропуснаха заседание на македонския парламент
					18/03/2011
					 
						СКОПИЕ, Македония -- Депутатите от по-малкия партньор в управляващата коалиция, етническия албански Демократичен съюз за интеграция (ДСИ), не се явиха в четвъртък (17 март) на парламентарното заседание и не присъстваха на дебатите в парламентарните комисии. Управляващата ВМРО-ДПМНЕ заяви, че уважава решението на коалиционния си партньор, и изрази готовност да седне на масата, за да обсъди всички проблеми. Източници от ДСИ, цитирани в медиите, казват, че една от причините зад бойкота е назначението на Димитър Богов за управител на Националната банка без предварителни консултации с партията. След среща на председателството на ДСИ лидерът Али Ахмети каза, че неговата партия няма да напусне управляващата коалиция. (Алсат М, Макфакс, Канал 5 - 17/03/11)
