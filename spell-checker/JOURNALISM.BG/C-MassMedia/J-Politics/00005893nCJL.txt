САЩ и Хърватска подписват споразумение за неразпространение на оръжия
05/02/2003
 
ЗАГРЕБ, Хърватска -- САЩ и Хърватска подписаха във вторник (4 февруари) споразумение за предотвратяване разпространението на оръжия за масово поразяване. Според него Хърватска ще получи ноу-хау и оборудване, съобщи министърът на отбраната Желка Антунович. Също така, САЩ ще оказват помощ на Хърватска в случаи на кризисни ситуации. Споразумението ще трябва да се ратифицира от Конгреса на САЩ и хърватския парламент. "Хърватска е важен партньор на САЩ и важен партньор във войната против тероризма", заяви пред репортери Мира Рикардел, заместник-помощник секретар на отбраната на САЩ за Евразия. Тя даде висока оценка на правителството в Загреб за намерението му да проведе реформи в армията като част от подготовката на страната за присъединяване към НАТО. (Весник - 05/02/03; ХИНА, ХРТ, АП, АФП - 04/02/03)
