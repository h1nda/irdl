Според Ферхойген Румъния би могла да приключи предприсъединителните преговори през този месец. 
					08/11/2004
					 
						БРЮКСЕЛ, Белгия -- След среща с румънския премиер Адриан Настасе в Брюксел в петък (5 ноември) комисарят на ЕС по разширяването Гюнтер Ферхойген каза, че Букурещ би могъл да приключи предприсъединителните си преговори до края на ноември. Ферхойген допълни, че по негово лично мнение приключването на преговорите до края на този месец - по-рано от срока, който както ЕС, така и Румъния си поставят - е не само възможно, но и "необходимо". 
						Други новини: Лидерите на Социалистическия интернационал проведоха заседание в Букурещ в събота, обсъждайки регионални и политически въпроси. По време на срещата президентът на Социалистическия интернационал Антонио Гутереш изрази подкрепата си за управляващата в Румъния Социалдемократическа партия на общите избори на 28 ноември. (Nine o'clock, Ромпрес, AНА - 08/11/04; Ромпрес - 05/11/04)
