В някои общини в БиХ се провеждат предсрочни местни избори
					16/01/2011
					 
						САРАЕВО, Босна и Херцеговина (БиХ) - Хората се отправиха към избирателните секции в неделя (16 януари) в осем общини, където се провеждат предсрочни местни избори. Общо 145 266 души могат да гласуват в общините Бихач, Сърбач, Вукосавле, Сребреница, Осмачи, Сековичи, Дони Забар и Вогосча. Централната избирателна комисия взе решението за изборите, след като кметовете на Осмачи и Сековичи бяха отстранени с референдум. В другите шест общини мандатите на кметовете бяха прекратени, след като те спечелиха депутатски места в общите избори миналата година. Общо 25 кандидати участват в изборната надпревара. (РТРС, Радио "Свободна Европа" - 16/01/11)
