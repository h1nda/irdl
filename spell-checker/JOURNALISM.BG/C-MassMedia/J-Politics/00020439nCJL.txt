Избирателната комисия на БиХ потвърди резултатите от изборите на 1 октомври
					29/10/2006
					 
						САРАЕВО, Босна и Херцеговина (БиХ) -- Централната избирателна комисия (ЦИК) потвърди в петък (29 октомври) резултатите от общите избори на 1 октомври. Харис Силаджич от Партията за БиХ (СБиХ) бе избран за босненския член на тристранното председателство. Желко Комшич от Социалдемократическата партия (СДП) е хърватският член, а Небойша Радманович от Съюза на независимите социалдемократи (СНСД) е сръбският член. Те ще положат клетва на 6 ноември. Милан Желич от СНСД е новият президент на Република Сръбска. (РС).
						В Камарата на представителите на парламента на БиХ ще доминират Босненската партия на демократичното действие (СДА), СБиХ, СНСД, СДП, коалиция, ръководена от Хърватския демократически съюз (ХДЗ) и Сръбската демократическа партия (СДС). СДА, СБиХ, СДП и коалицията, ръководена от ХДЗ ще представляват мнозинство в парламента на Федерация БиХ. В Скупщината на РС мнозинство са СНСД, СДС и Партията на демократичния прогрес. (Независне новине, Дневни аваз - 28/10/06; РТРС - 27/10/06)
