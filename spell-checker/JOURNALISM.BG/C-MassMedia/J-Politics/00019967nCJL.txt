Албанските партии отново не успяха да се договорят за датата на местните избори
					17/09/2006
					 
						ТИРАНА, Албания -- Управляващата Демократическа партия и главната опозиционна Социалистическа партия отново не успяха да се договорят за точната дата на следващите местни избори по време на срещата си в петък (15 септември), организирана от президента Алфред Мойсиу. По закон следващите избори трябва да се проведат между 20 декември и 20 януари. Според опозицията в изборите биха участвали повече хора при по-меко време. Съобщава се, че Мойсиу е посъветвал двете основни партии да удвоят усилията си за постигане на споразумение. В противен случай той самият щял да определи датата. (Албейниън Нюз, Шекули - 16/09/06)
