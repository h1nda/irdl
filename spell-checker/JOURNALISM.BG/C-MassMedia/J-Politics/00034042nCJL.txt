САЩ приветстват напредъка в преговорите за Кипър
					05/04/2010
					 
						ВАШИНГТОН, Съединени щати/НИКОЗИЯ, Кипър -- Говорителят на Държавния департамент на САЩ Филип Кроули приветства в петък (2 април) напредъка, постигнат в преговорите за обединение на Кипър и обеща подкрепата на Вашингтон за "справедливо и трайно" уреждане. Кроули заяви, че САЩ са "окуражени" от изявлението за постигнат напредък след последната среща на кипърския президент Деметрис Христофиас и лидера на кипърските турци Мехмет Али Талат. Срещата бе последната преди предизентските избори на 18 април в северната част на острова, управлявана от турци. 
						В интервю за АП в петък Талат предупреди, че преговорите за обединение може да се провалят, ако той изгуби предстоящия вот срещу съперника си, хардлейнера Дервиш Ероглу. Според Талат, който според проучванията изостава в сравнение със съперника си по отношение на подкрепата за изборите, подобен изход също би навредил на кандидатурата на Турция за членство в ЕС и на отношенията между Атина и Анкара, както и че той би забавил икономическия растеж на Кипър. Ероглу заяви в четвъртък, че ако той спечели изборите, ще продължи преговорите за обединение, за да бъде постигнато споразумение, което ще защити правата на кипърските турци. (AФП, AП - 02/04/10)
