Месич се съмнява, че отложените присъединителни преговори ще доведат до извънредни избори
					06/05/2005
					 
						ЗАГРЕБ, Хърватия -- Президентът Стипе Месич заяви в четвъртък (5 май), че едно повторно отлагане на присъединителните преговори с ЕС не би трябвало да представлява проблем, ако правителството продължи решителния ход на реформите, свързани с ЕС, и хармонизирането на законодателството на страната с това на съюза. В обръщение към студенти от Загребския икономически факултет Месич изказа увереност, че европейското бъдеще на страната няма да бъде застрашено, докато подготовката за него продължава. Нито пък, каза той, закъснението може да оправдае един вот на недоверие срещу кабинета на премиера Иво Санадер. (Вечерни лист - 06/05/05)
