Премиерът и президентът на Румъния се скараха заради бъдещето на контингента в Ирак
					30/06/2006
					 
						БУКУРЕЩ, Румъния -- Напрежението в управляващата коалиция в Румъния се изостри в четвъртък (29 юни), когато премиерът и президентът влязоха в открит спор във връзка с румънските военни части в Ирак. Като се позова на тревогите за сигурността и разходите за операцията, премиерът Калин Попеску Търичану в четвъртък призова за изтегляне на разположените в Ирак 890 румънски войници до края на годината. Президентът Траян Бъсеску след това обвини Търичану, че прави изявления, които са в ущърб на националните интереси и авторитета на Румъния в чужбина. Той каза, че Търичану не се е консултирал нито със съответните власти в страната, нито с чуждестранните партньори на Румъния. (Зиуа, Котидианул - 30/06/06; AП, FT.com, Ромпрес, Ройтерс - 29/06/06)
