Динкич каза, че членовете на "Г17 плюс" ще се оттеглят от сръбския кабинет и парламент 
					28/09/2006
					 
						БЕЛГРАД, Сърбия -- Финансовият министър Младжан Динкич, лидер на по-малкия партньор в правителството "Г17 плюс", потвърди в интервю за пресата, че всички представители на "Г17 плюс" в коалиционния кабинет ще подадат оставка в петък (29 септември). Още през май "Г17 плюс" реши, че ако преговорите с ЕС по Споразумението за стабилизация и асоцииране, които бяха замразени поради липса на сътрудничество от страна на Сърбия с Трибунала на ООН, не бъдат възобновени до октомври, тя ще напусне кабинета. В интервю от четвъртък за новисадския ежедневник "Дневник" Динкич добави, че всички депутати на "Г17 плюс" ще напуснат парламента в неделя. Той обаче подчерта, че не очаква това да доведе до дестабилизация. (Дневник, Б92 - 28/09/06)
