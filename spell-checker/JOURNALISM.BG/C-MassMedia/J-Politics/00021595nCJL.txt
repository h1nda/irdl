Турският парламент отхвърли предложение за вот на недоверие срещу вътрешния министър
					14/02/2007
					 
						АНКАРА, Турция -- Управляващото мнозинство в парламента отхвърли предложението за вот на недоверие срещу вътрешния министър Абдулкадир Аксу, внесено от опозицията във вторник (13 февруари). Опозицията го обвинява за провала на местните служби за сигурност да предотвратят убийството на видния турски журналист от арменски произход Хрант Динк на 19 януари независимо от сигналите, получени много по-рано в полицията. В слово пред парламента Аксу отхвърли обвиненията като неоснователни.
						Други новини -- Във вторник турските власти съобщиха, че в югоизточната част на страната са били установени нови случаи на птичи грип. Вирусът е бил открит у домашни птици в друго село в провинция Батман, Есентепе, както и край гр. Силван в съседната провинция Диарбекир. (Милиет, Фокус, Радикал, Заман - 14/02/07; AП - 13/02/07)
