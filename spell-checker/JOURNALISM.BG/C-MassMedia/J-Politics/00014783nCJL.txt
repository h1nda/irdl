Официален представител на ЕС заявява, че разширяването ще продължи независимо от проблемите с конституцията
					03/06/2005
					 
						БРЮКСЕЛ, Белгия -- Европейския комисар по разширяването Оли Рен заяви в четвъртък (2 юни), че разширяването ще продължи, въпреки че французите и холандците отхвърлиха новата Европейска конституция. Рен призна, че Европа преживява "умора от разширяването", но настоя, че процесът ще продължи въпреки всичко. Той разкри също, че ЕС смята да изпрати предупредителни писма на България и Румъния. Смята се, че София ще бъде критикувана за забавянето на съдебните реформи, недостатъчната независимост на съдилищата и проблемите, свързани със селското стопанство и екологията. Букурещ ще бъде призован да засили темпото на реформи в правосъдието и вътрешните работи, борбата с корупцията и граничния контрол. Що се отнася до Турция, Рен подчерта, че властите там са отбелязали значителен напредък в осъществяването на демократичните реформи. Турското външно министерство заяви в четвъртък, че продължава да се надява присъединителните преговори да започнат на 3 октомври. (Медиапул - 03/06/05; Би Би Си, AП, AФП, FT.com, Си Ен Ен, Ройтерс, Сега - 02/06/05)
