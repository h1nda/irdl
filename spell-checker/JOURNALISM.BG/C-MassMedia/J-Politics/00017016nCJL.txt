Приключиха тържествата по случай 10-годишнината от Дейтънското споразумение
					21/12/2005
					 
						САРАЕВО, Босна и Херцеговина (БиХ) -- На съвместно заседание на двете камари на парламента на БиХ бяха официално закрити тържествата по повод 10-годишнината от Дейтънското мирно споразумение. Членовете на председателството на БиХ, министерския съвет на БиХ, международни представители и чужди дипломати, както и висши политически и религиозни лидери от БиХ, присъстваха на заседанието във вторник (20 декември). В свое слово председателят на камарата на представителите на БиХ Никола Спирич подчерта, че най-големият успех на Дейтън е прекратяването на конфликта в БиХ. Сега трябва да започне нова фаза в изграждането на БиХ, добави той. 
						Други новини -- Главният заместник на върховния представител, Лари Бътлър, е на посещение в Баня Лука в сряда. От службата му заявиха, че той отново ще призове Република Сръбска да престане да пречи на реформите. (Независне новине, Дневни аваз - 21/12/05; РТРС, Източници на СВП - 20/12/05)
