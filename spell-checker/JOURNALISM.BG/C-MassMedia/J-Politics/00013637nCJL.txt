Албанският парламент преизбира омбудсман
					18/02/2005
					 
						ТИРАНА, Албания -- В четвъртък (17 февруари) парламентът преизбра Ермир Добяни за омбудсман на страната. Добяни, чийто първи мандат изтече в сряда, получи убедителна подкрепа както на членове на управляващата Социалистическа партия (СП), така и от основната опозиционна Демократическа партия (ДП). Бесник Дервиши, единственият друг кандидат за поста, се оттегли от надпреварата. 
						Други новини: СП и ДП продължават дискусиите по избирателното законодателство. Очаква се СП да обяви последното си предложение на 3 март. ДП е дала сигнал, че подкрепя едно от предложенията на ОССЕ, която е посредник в преговорите. (Албейниън дейли нюз - 18/02/05)
