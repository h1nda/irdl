Говорителка на ЕС заявява, че евентуалните предсрочни избори в Румъния са вътрешен проблем 
					25/05/2005
					 
						БРЮКСЕЛ, Белгия -- Говорителката на комисаря по разширяването на ЕС Оли Рен, Кристина Наги, каза във вторник (24 май), че възможността за предсрочни избори в Румъния е вътрешен проблем, в който Брюксел не може да се меси. Изявлението на Наги бе в отговор на коментар от понеделник вечер на премиера Калин Попеску Търичану, който в телевизионно интервю намекна, че ЕС е предупредил, че едни предсрочни избори може да повлияят на графика за присъединяване на Румъния. (Зиуа - 25/05/05; Найн о'клок - 24/05/05)
