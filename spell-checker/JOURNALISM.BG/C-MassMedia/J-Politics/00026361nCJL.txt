Албанският президент одобри конституционните промени
					07/05/2008
					 
						TИРАНА, Aлбания -- Въпреки собствените си резерви, президентът Бамир Топи одобри серия от конституционни промени във вторник (6 май), които парламентът гласува преди две седмици. Промените включват създаване на регионална, пропорционална система на гасуване и приемане на проста мажоритарна система вместо сегашната мажоритарна система три-пети. Управляващата Демократическа партия и главната опозиционна Социалистическа партия обединиха усилията си, за да прокарат промените, което предизвика критика от страна на по-малките политически партии. 
						В други новини от вторник правителството обяви, че се ангажира с обезщетяването на компаниите, които пострадаха от опустошителните взривове в оръжейния склад в Гердеч на 15 март. Премиерът Сали Бериша призова собствениците да попълнят необходимите документи, за да се определи дали имат бизнес застраховка. Възникнаха и нови безкопойства по отношение на това ,че официалните оценки на щетите са изкуствено завишени срещу подкупи, което принуждава разследващите случаите на корупция да проверят отново работата на оценяващите екипи. (Шекули, Би Би Си, Панорама, Газетат Шкиптаре, Toп Нюз - 07/05/08; БолкънУеб, ToпЧенъл - 06/05/08)
