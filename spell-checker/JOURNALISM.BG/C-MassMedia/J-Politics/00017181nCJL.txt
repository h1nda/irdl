Македонският президент започва посещение в Черна гора
					09/01/2006
					 
						СКОПИЕ, Македония -- Президентът Бранко Цървенковски започва двудневно официално посещение в Черна гора в понеделник (9 януари). В Подгорица той ще се срещне с черногорския си колега Филип Вуянович, с премиера Мило Джуканович и с председателя на парламента Ранко Кривокапич. Очаква се в дневния ред да преобладават въпроси, свързани с двустранното сътрудничество и обстановката в региона. Цървенковски ще открие и македонско консулство в Подгорица. (Макфакс, Телма ТВ, Уеб-сайт на македонското правителство - 09/01/06)
