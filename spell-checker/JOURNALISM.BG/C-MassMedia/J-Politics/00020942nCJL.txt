Лявата опозиция отказа да участва в общинските избори в Албания
					12/12/2006
					 
						ТИРАНА, Албания -- Основната опозиционна Социалистическа партия реши да не участва в общинските избори на 20 януари. Партията излезе в понеделник (11 декември) с декларация, в която се посочва, че сегашният избирателен процес далеч не е демократичен, а управляващата коалиция, ръководена от Демократическата партия (ДП), пречи на политическия диалог. 
						По-късно в понеделник Илир Мета, лидер на Социалистическото движение за интеграция, каза, че партията му ще бойкотира избирателния процес, който той определи като "фарс". Централната избирателна комисия потвърди, че нито една от левите опозиционни партии не се е регистрирала преди крайния срок в неделя. (Албейниън Нюз, Дневник - 12/12/06)
