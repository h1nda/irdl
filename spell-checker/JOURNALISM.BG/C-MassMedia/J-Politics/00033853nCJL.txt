Кипърският президент заяви, че няма да се кандидатира отново за президент, ако преговорите пропаднат
					19/03/2010
					 
						НИКОЗИЯ, Кипър -- Президентът Деметрис Христофиас заяви на пресконференция в четвъртък (18 март), че няма да се кандидатира отново за президент, ако преговорите за обединение на разделения остров пропаднат. Христофиас и лидерът на кипърските турци Мехмет Али Талат подновиха преговорите с посредничеството на ООН, целящи да се сложи край на разделения от десетилетия Кипър, но постигнаха ограничен успех досега. Христофиас бе избран за петгодишен мандат през 2008 г. с обещанието да реши кипърския проблем. (AП, Уърълдбюлетин, Хюриет - 18/03/10)
