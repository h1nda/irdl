Косовското правителство е готово за преговори със Сърбия 
					24/02/2011
					 
						ПРИЩИНА, Косово -- Новоназначеното правителство е готово за преговори със Сърбия, заяви в сряда (23 февруари) министър-председателят Хашим Тачи по време на първото заседание на правителството. „Диалогът, който ще започне в близко бъдеще, ще има като краен резултат по-добър живот за гражданите на Косово и на региона, по-добро европейско бъдеще, по-добро бъдеще на нашите страни и народи”, заяви Тачи. Международната общност подкрепя започването на преговорите Косово-Сърбия още от есента. (Клан Косова, Кохавижън, Арта ТВ, РТК - 23/02/11)
