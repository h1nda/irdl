Премиерът Настасе предлага отделни избори за президент и парламент
22/01/2003
 
БУКУРЕЩ, Румъния -- Във вторник (21 януари) премиерът Адриан Настасе обяви, че ще настоява за провеждането на отделни избори за президент и парламент, съответно в края на 2004 и началото на 2005 г. Според него едновременното провеждане на кампаниите за двете най-важни институции може да създаде излишно напрежение и да попречи на реформите. Опозиционните партии изразиха възражение и ще проведат няколко срещи, за да обсъдят графика за провеждане на изборите.
Също във вторник, гръцкият премиер Костас Симитис заяви, че неговата страна подкрепя усилията на Румъния за влизане в ЕС и обеща да ускори преговорите за присъединяване. В началото на месеца Гърция пое председателството на ЕС. (Nine o'Clock - 22/01/03; Медиафакс, БиБиСи, Атинска новинарска агенция, Македонска новинарска агенция, Ромпрес - 21/01/03)
