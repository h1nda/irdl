Черногорският парламент отложи обсъждането на новата проектоконституция
					26/09/2007
					 
						ПОДГОРИЦА, Черна гора -- Парламентът реши във вторник (25 септември) да отложи обсъжданията на новата проектоконституция от 1 за 15 октомври. Допълнителните две седмици ще дадат повече време на управляващата коалиция и опозицията за постигане на компромис. Ако бъде постигнато споразумение, конституцията ще бъде одобрена от парламента. В противен случай тя ще бъде гласувана на референдум. Обсъждането на новата конституция започна преди една година, няколко месеца, след като републиката обяви своята независимост. (Болкънс Инсайт, РТЧГ - 25/09/07)
