Лидерът на СПП Николич бе свален от поста председател на комисия в сръбския парламент
					18/01/2009
					 
						БЕЛГРАД, Сърбия -- Ръководителят на парламентарната група "Сърбия напред" и лидер на Сръбската прогресивна партия (СПП) Томислав Николич бе освободен в петък (16 януари) от поста председател на парламентарната административна комисия. Седем членове на комисията бяха инициатори на уволнението му. Всичките седем са членове на управляващата коалиция. Членът на Демократическата партия (ДП) Ненад Константинович ще смени Николич като председател. По-късно Николич заяви пред репортери, че е очаквал този ход и си го обяснява с неофициалното споразумение между ДП и Сръбската радикална партия (СРП). (Taнюг, Бета, Б92, МИА - 16/01/09)
