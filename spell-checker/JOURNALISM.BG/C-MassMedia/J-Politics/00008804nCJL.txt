Финландското правителство поиска от парламента да ратифицира ССА на Хърватия с ЕС
23/10/2003
 
ХЕЛЗИНКИ, Финландия -- В сряда (22 октомври) правителството прие и внесе в парламента предложение за ратифициране на Споразумението за стабилизация и асоцииране между Хърватия и ЕС. Новината бе съобщена по повод на официалното посещение на хърватския президент Стипе Месич в Хелзинки, което е част от обиколката му в скандинавските страни. В среща с Месич финландският президент г-жа Таря Халонен заяви, че очаква парламентът да ратифицира ССА до няколко месеца.
Други новини: Хърватската НПО ГОНГ заяви, че планира да набере 3 500 наблюдатели за парламентарните избори през следващия месец. Хърватският Национален демократически институт, мисията на ОССЕ и посолствата на Канада и Великобритания ще финансират съвместно предизборната дейност на ГОНГ със сума в размер на около 200 000 евро. (МедиаСкан, ХИНА, Би Би Си - 22/10/03)
