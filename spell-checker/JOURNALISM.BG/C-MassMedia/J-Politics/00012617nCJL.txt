Български десни и центристки партии се споразумяват за обща политика 
					11/11/2004
					 
						СОФИЯ, България -- Дясни и центристки партии в България постигнаха рамково споразумение, което би могло да подготви почвата за консолидиране на десния блок в страната, твърди Надежда Михайлова, лидер на опозиционния Съюз на демократичните сили. Партиите проведоха конференция в сряда (10 ноември). Не са провеждани обаче преговори за коалиция, а конкретните споразумения преди парламентарните избори през 2005 г. ще бъдат обект на бъдещи разисквания, каза Михайлова.
						Други новини: В сряда България отбеляза 15-ата годишнина от падането на комунизма. В същото време близо 20 000 души се събраха на митинг в София, за да протестират срещу социалното си положение и трудовата политика на правителството.
						Също в сряда правителственият Междуведомствен съвет за интеграция в НАТО прие проект за национална стратегия за сигурност за периода до 2015 г. Сигурността през следващите десет години ще се определя от членството на България в НАТО и ЕС, според заместник-премиера Пламен Панайотов. (24 часа, Монитор, Сега - 11/11/04; Медиапул, бТВ - 10/11/04)
