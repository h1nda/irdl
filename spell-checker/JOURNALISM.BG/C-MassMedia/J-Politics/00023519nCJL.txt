Според съобщения турският парламент ще започне избора на нов президент на 20 август
					12/08/2007
					 
						АНКАРА, Турция – Очаква се парламентът да започне процеса за избор на нов президент на страната на 20 август, съобщиха международните и местни медии в петък (10 август). Консултативният съвет на парламента препоръча втори кръг на гласуването на 24 август, ако се наложи. Може да последват и още два кръга. Съобщава се, че Управляващата партия на справедливостта и развитието (ПСР), която има мнозинство в парламента, все още не е решила дали да номинира отново външния министър Абдула Гюл. Неговата кандидатура през май бе посрещната с твърда опозиция от страна на светските институции и военните. Премиерът Реджеп Тайип Ердоган загатна в петък, че ПСР може да номинира повече от един кандидат. 
						Също в петък парламентът избра своето ръководство. То се състои от 17 души, включително председателят Коксал Топтан. За първи път две жени са заместник-председатели на парламента - Гюлдал Мимджу и Мерал Акшенер. (Ройтерс, AФП, Синхуа, Агенция “Анадолу”, Радикал, Хурийет, Заман - 11/08/07)
