Според гръцкия президент визитата му в Албания ще стимулира двустранните отношения 
					18/10/2004
					 
						ТИРАНА, Албания -- Преди началото на официалното си тридневно посещение в Тирана в понеделник (18 октомври) гръцкият президент Костис Стефанопулос заяви пред албанските медии, че очаква визитата да даде тласък на двустранните отношения. Според Стафонопулос двустранните връзки са се подобрили значително през последните години благодарение на взаимното доверие, уважение и разбирателство. Той потвърди гръцката подкрепа за процеса на реформи в съседната държава, както и за усилията на Албания за евроатлантическа интеграция. (Kaтимерини - 18/10/04; Албенйън нюз - 16/10/04)
