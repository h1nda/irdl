Специалният пратеник на ООН Даунър съобщи за отлагане на преговорите в Кипър
					24/02/2010
					 
						НИКОЗИЯ, Кипър -- Специалният пратеник на ООН в Кипър Александър Даунър каза във вторник (23 февруари), че преговорите за решаване на отдавнашния спор между общностите на кипърските гърци и кипърските турци ще бъдат отложени до избирането на нов лидер на кипърските турци на 18 април. Двамата основни кандидати за „президент” на кипърските турци са настоящият титуляр на поста, Мехмет Али Талят, и твърдолинейният десен кандидат Дервиш Ероглу. Пред репортери след среща с кипърския президент Деметрис Христофиас - преди новия кръг от интензивни преговори в сряда - Даунър каза, че „ако Талят победи, ще има приемственост; ако победи Ероглу, не знаем какъв подход ще възприеме той”. (Сайпръс Мейл - 24/02/10; Синхуа - 23/02/10)
