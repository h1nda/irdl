Хърватия бе призована да прилага закона за чужденците, за да уреди статута на свои бивши граждани
					28/02/2007
					 
						ЗАГРЕБ, Хърватия -- Мисията на ОССЕ и службата на ВКБООН в Загреб призоваха съвместно във вторник (27 февруари) за еднакво прилагане на хърватския закон за чужденците с цел определяне на статута на бившите граждани на страната. Въпросът бе основна тема на конференция в Опатия. Според ВКБООН близо 3 700 завърнали се бежанци са получили правен статут в Хърватия след 1998 г., но около 900 бежанци продължават да живеят в три съседни страни. Партньорското споразумение с ЕС разглежда като приоритет новия закон за чужденците, който ще даде възможност на завърналите се бежанци, които са били граждани на страната през 1991 г., да получат хърватско гражданство. (Весник - 28/02/07; Уеб сайт на ОССЕ - 27/02/07)
