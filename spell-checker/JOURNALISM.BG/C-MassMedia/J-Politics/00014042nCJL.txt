Албанският президент Мойсиу критикува партиите за задънената улица, в която се намират преговорите по датата на изборите 
					28/03/2005
					 
						ТИРАНА, Албания -- Президентът Алфред Мойсиу разкритикува основните партии в неделя (27 март) относно задънената улица, в която се намират преговорите по датата на парламентарните избори. По закон албанският президент одобрява датата, но предложението трябва да постъпи от парламента. Мойсиу твърди, че е призовавал от декември насам партиите да намерят съгласие по въпроса, но че все още консенсус не е постигнат. Управляващата Социалистическа партия иска изборите да се проведат през юли, докато основната опозиционна Демократическа партия предпочита юни. 
						Други новини: Министърът на обществения ред Игли Тоска обяви, че Албания и Белгия са подписали споразумение за реадмисия и полицейско сътрудичество. То регламентира обмена на информация относно лица, които живеят в Белгия, но се издирват от албанската съдебна система. (Уеб сайт на албанското правителство - 27/03/05; Албениан нюз - 26/03/05)
