Албанската опозиция води в повечето общини след местните избори
					10/05/2011
					
						ТИРАНА Aлбания -- Преброяването на бюлетините продължава вече втори ден във вторник (10 май), като 29 общини са приключили процеса след местните избори в неделя. Коалицията, ръководена от главната опозиционна Социалистическа партия (СП) води в надпреварата, като печели или води в ключовите общини. СП е спечелила вота в 18 от тях, включително в Джирокастра, Саранда, Пермет, Химара, Телепела, Грамш, Бурел и Решен. Тя води в Елбасан, Берат, Вльора, Фиер и Корче. СП също спечели в някои райони, смятани за бастиони на управляващата Демократическа партия (ДП). ДП спечели в традиционните си райони на север. В Тирана, кметската надпревара е напрегната; кандидатите са с почти равен брой гласове, като са преброени по-малко от 40% от бюлетините. (Болкън Уеб, Гласът на Америка, Топ Ченъл, Топ Нюз, Ора Нюз - 10/05/11)
