Румънският президент иска уволнението на министрите на правосъдието и на труда 
					07/12/2007
					 
						БУКУРЕЩ, Румъния -- Президентът Траян Бъсеску поиска от министър-председателя Калин Попеску Търичану да освободи министъра на правосъдието Тудор Киуариу и министъра на труда Паул Пъкурару, съобщиха медиите в четвъртък (6 декември). Бъсеску твърди, че имиджът на правителството е накърнен както у дома, така и в чужбина, от двамата министри, които са обект на криминално разследване.
						Министърът на правосъдието Киуариу е разследван заради искането му да бъде освободен един от висшите прокурори в службата за борба с корупцията във връзка с придобиването на сграда в центъра на Букурещ от държавната Пощенска служба. Министърът на труда Пъкурару е разследван за вземане на подкупи. (Ромъния Либера, Зиуа, Гъндул - 07/12/07; Медиафакс - 06/12/07)
