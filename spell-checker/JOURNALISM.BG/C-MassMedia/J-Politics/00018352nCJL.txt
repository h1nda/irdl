Политическият блок в Черна гора, който е против независимостта, поиска от ЕС да се намеси в процеса на провеждане на референдума
					25/04/2006
					 
						БРЮКСЕЛ, Белгия -- Черногорският опозиционен блок, който иска запазването на общата държава със Сърбия, е изпратил писмо до върховния представител на ЕС за външната политика и сигурността Хавиер Солана, с което го моли да се намеси в процеса на провеждане на референдума за незавимост, потвърди говорителят на Солана Кристина Галах в понеделник (24 април). В писмото Социалистическата народна партия и нейните съюзници обвиняват управляващата коалиция, която иска независимост, че провокира политическо напрежение преди референдума на 21 май. Галах каза, че ЕС ще разгледа текста на писмото и че специалният пратеник на Солана, Мирослав Лайчак, скоро ще посети Подгорица. (РТС, Танюг - 24/04/06)
