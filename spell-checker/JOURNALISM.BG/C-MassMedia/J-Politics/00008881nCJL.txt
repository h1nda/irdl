Ашдаун критикува мюсюлманската партия за опитите й да контролира полицията в БиХ
30/10/2003
 
САРАЕВО, Босна и Херцеговина (БиХ) -- Пади Ашдаун, върховният представител на международната общност в БиХ, отправи в сряда (29 октомври), както сам го нарече, "сериозно предупреждение" към мюсюлманската Партия за демократично действие да прекрати всички опити за влияние върху местната полиция. "Бяхме свидетели на ясни, силни и безспорни опити за налагане на неправомерен политически контрол върху полицията", каза той. БиХ няма да заслужи присъединяването си към останалата част от Европа, ако продължава с подобни практики, обясни той.
Също в сряда въоръжени лица откриха огън по автомобил, в който се е намирал кметът на Томиславград, Здравко Пърка. Полицията не съобщава дали той е бил ранен. Това е вторият служител в градската управа, срещу когото се извършва покушение в рамките на един месец. (АФП, Онаса, Би Би Си - 29/10/03)
