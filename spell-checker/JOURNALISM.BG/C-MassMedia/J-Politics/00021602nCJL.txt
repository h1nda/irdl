Говорителка на ЕК критикува забележките на хърватския президент относно зверства, извършени през Втората световна война 
					15/02/2007
					 
						БРЮКСЕЛ, Белгия -- В сряда (14 февруари) Европейската комисия (ЕК) разкритикува забележките на хърватския президент Стипе Месич, който обвини италианския си колега Джорджо Наполитано в расизъм при спор във връзка с престъпления, извършени от партизаните на Тито срещу италианци в Хърватия през Втората световна война. Говорителката на ЕК Пиа Аренкилде Хансен окачестви тона на Месич като "неприемлив". Тя призова всички страни за спокойствие и въздържаност, но отказа да коментира дали въпросът може да окаже негативен ефект върху преговорите на Хърватия за членство в ЕС. (Весник - 15/02/07; ХИНА, ХРТ- 14/02/07)
