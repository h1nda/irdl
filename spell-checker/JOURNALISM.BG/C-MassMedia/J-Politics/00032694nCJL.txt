Черногорският премиер Джуканович възнамерява да напусне политиката
					11/12/2009
					 
						ПОДГОРИЦА, Черна гора -- Премиерът Мило Джуканович потвърди в четвъртък (10 декември) плановете си да се оттегли от поста преди края на четиригодишния си мандат, но отказа да уточни кога. Мандатът на настоящото правителство изтича през 2013 г. Джуканович каза, че би искал да се отдаде на други планове, нямащи връзка с политиката. "Мисля, че не е необходимо да прослужа целия си мандат като премиер," каза той преди няколко дни за "Ройтерс". "Дал съм достатъчно на политиката, повече от 20 години," добави той. (РТЧГ, РТС, Виести, Б92 - 10/12/09)
