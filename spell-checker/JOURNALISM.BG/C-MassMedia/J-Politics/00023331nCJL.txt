Очаква се новият турски парламент да бъде свикан следващата седмица
					24/07/2007
					 
						АНКАРА, Турция -- Очаква се новоизбраният парламен да бъде свикан на 3 август, след като бъдат обявени официалните резултати от общите избори в неделя (22 юли), които бяха спечелени от управляващата Партия на справедливостта и развитието (ПСР). Първата задача на новото народно събрание след избора на председател ще бъде номинирането на кандидат за президент на страната. 
						В понеделник министър-председателят Реджеп Тайип Ердоган официално връчи оставката на кабинета на президента Ахмет Недждет Сезер, който сега ще възложи на Ердоган сформирането на следващия кабинет. След срещата Ердоган каза пред репортери, че основна грижа на правителството ще бъде поддържането на икономическата и политическата стабилност. 
						В понеделник в Брюксел ЕС призова Турция да ускори политическите и икономическите реформи, които биха я приближи към членство. Еврокомисарят по разширяването Оли Рен поздрави Анкара за провеждането на свободни и честни избори. (Заман, Хюриет, Сабах, Йени Шафак, Файненшъл Таймс - 24/07/07; НТВ, Анадолска информационна агенция, ДПА, АФП - 23/07/07)
