Лабус: Преговорите на Сърбия и Черна гора по ССА могат да започнат през следващия месец
		06/09/2005
		 
			БЕЛГРАД, Сърбия и Черна гора -- Главният преговарящ на Сърбия с ЕС, Миролюб Лабус заяви в интервю за медиите в понеделник (5 септември), че Сърбия и Черна гора могат да започнат преговорите по Споразумението за стабилизация и асоцииране със Съюза на 10 октомври, като членството е възможно да стане факт през 2012 г. Министърът за човешки права на Сърбия и Черна гора Расим Ляич, който също е и председател на Националния съвет за сътрудничество с трибунала на ООН за военни престъпления, заяви, че задълженията, свързани с Хага трябва да се изпълнят до края на годината. 
			Също в понеделник, върху федералния министър на отбраната Първослав Давинич бе оказан допълнителен натиск да подаде оставка, когато прокурорите обявиха, че са започнали разследване на договор за присвояване на средства в особено големи размери. Въпросният договор на стойност 300 милиона долара е подписан от Давинич за закупуване на военна екипировка на твърде високи цени. Насрочено бе заседание на Върховния съвет на отбраната за вторник, а Министърският съвет смята да обсъди въпроса в сряда. (Глас Явности - 06/09/05; Reuters, Beta - 05/09/05)
