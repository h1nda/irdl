Албанският парламент излиза в предизборна ваканция
16/09/2003
 
ТИРАНА, Албания - Парламентът временно прекрати работата си до местните избори, насрочени за 12 октомври. Председателят на парламента Сервет Пелумби обаче заяви пред всекидневника &lt;I&gt;Панорама&lt;/I&gt; в събота (13 септември), че ваканцията няма да се отрази неблагоприятно върху подготовката на закони, тъй като прегледът на планираните за този период законопроекти ще продължи. Междувременно президентът Алфред Моисиу призова шефовете на областните полицейски управления да засилят прилагането на закона по време на вота. (АТА, Албейниън Дейли Нюз - 15/09/03; Панорама - 13/09/03)
