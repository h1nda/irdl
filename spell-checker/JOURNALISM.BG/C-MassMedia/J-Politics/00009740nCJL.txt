МВФ одобри поредния транш по споразумението с България
05/02/2004
 
СОФИЯ, България -- Бордът на директорите на МВФ приключи в сряда (4 февруари) прегледа на изпълнението по двегодишното стендбай споразумение с България и одобри отпускането на следващия транш. Това беше четвъртия и последен преглед по сегашното споразумение. Съгласно решението на борда България ще получи заем на стойност 39 млн. щатски долара.
Също в сряда българските и гръцките въоръжени сили се споразумяха да си сътрудничат в сферата на сигурността по време на предстоящите Летни олимпийски игри в Атина. Основна цел ще бъде затягане на сигурността по границата. (Дневник, Труд - 05/02/04; БTA, БНT, Комюнике на МВФ - 04/02/04)
