Управляващата партия в Румъния продължава битката с Джоана
					18/03/2010
					 
						БУКУРЕЩ, Румъния -- Управляващата Либералдемократическа партия (ЛДП) съобщи в сряда (17 март), че ще поиска от Конституционния съд да се произнесе дали нейните усилия за сваляне на социалдемократа Мирча Джоана от поста му на председател на Сената са се провалили. ЛДП иска свалянето на Джоана с обвинения в нарушаване на правилника на Сената. Опитите им да поискат вот на недоверие се провалиха вече на няколко пъти, след като Постоянното бюро на Сената и самият Джоана в качеството си на председател отказаха да подложат въпроса на гласуване. В резултат на това работата на Сената фактически е спряна.
						Други новини от сряда -- Кристиан Ангел, кмет на северозападния град Бая Маре, беше осъден на две години и половина затвор за злоупотреба с обществени средства. Прокуратурата заяви, че Ангел, от опозиционната Националлиберална партия, е платил твърде висока цена за недвижим имот през 2006 г. за построяването на градски съвет. (Медиафакс, Реалитатя, Агерпрес, АП, Котидианул, Гъндул, Евениментул Зилеи - 17/03/10)
