Хърватският премиер Санадер отново призова за преговори по спорната риболовна зона
					26/02/2008
					 
						ЗАГРЕБ, Хърватия -- Обезпокоен от факта, че присъединителните преговори с ЕС биха могли да бъдат блокирани заради защитената екологична риболовна зона в Адриатическо море, премиерът Иво Санадер отново подчерта в понеделник (25 февруари), че неговото правителство иска да проведе многостранни преговори с участието на всички засегнати страни -- Италия, Словения, Хърватия и Европейската комисия. "От два месеца чакаме отговор на предложението ми за четиристранна среща, на която да очертаем някои решения," каза Санадер по националното радио. Той каза, че според него другите страни я избягват. (ХРТ, Вечерни Лист, АФП - 25/02/08)
