Външните министри на ЕС оцениха високо изборите в Черна гора и призоваха към по-нататъшни реформи
					17/09/2006
					 
						БРЮКСЕЛ, Белгия -- На заседание в петък (15 септември) Съветът на ЕС оцени високо начина на провеждане на изборите в Черна гора в началото на този месец, както и очакванията си за безпроблемен преход в управлението. Външните министри на ЕС също призоваха властите в Подгорица да започнат без отлагане осъществяването на реформи, целящи укрепване на административния капацитет, законодателния и съдебния сектор и сигурността, за да започнат бързо преговорите по Споразумението за стабилизация и асоцииране. (Победа - 16/09/06; Уеб-сайт на ЕС - 15/09/06)
