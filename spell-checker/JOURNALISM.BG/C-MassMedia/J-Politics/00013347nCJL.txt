Българският президент препоръча дати за референдум по въпроса за присъединяването към ЕС
					23/01/2005
					 
						СОФИЯ, България -- Българският президент Георги Първанов каза в петък (21 януари), че референдумът в страната по въпроса за присъединяването към ЕС трябва да бъде проведен или тази есен или през пролетта на 2006 г. след подписването на договора за присъединяване, което се очаква да стане в края на април, и след общите избори, които той предложи да се проведат през юни. Председателят на парламента Огнян Герджиков изрази съгласие с повечето от предложенията на Първанов с изключение на това за референдума. Той каза, че предложените от Първанов дати за референдума могат да забавят ратификацията на договора за присъединяване от страните-членки на ЕС и могат даже да застрашат постигането на целта на България да влезе в ЕС през 2007 г. (24 Часа - 22/01/05; БTA, БНТ - 21/01/05)
