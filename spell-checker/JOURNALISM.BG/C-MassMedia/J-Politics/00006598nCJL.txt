Парламентът в Белград ще гласува поправка в закона за сътрудничество с военния трибунал
14/04/2003
 
БЕЛГРАД, Сърбия-Черна гора -- С цел подобряване сътрудничеството с трибунала на ООН за военни престъпления, законодателите се събират в понеделник (14 април), за да внесат поправка в закона, позволяваща екстрадирането на по-голям брой обвинени сърби в Хагския съд. Очаква се парламентът да одобри премахването на клаузата, изискваща заподозрените след април 2002 г. да бъдат съдени в местните съдилища.
В други новини, в неделя външният министър Горан Свиланович заяви отново, че бившият босненско-сръбски военачалник ген. Ратко Младич не е в страната. Съдейки по разговорите си с вътрешния министър Михайлович, Младич е напуснал страната, заяви Свиланович. Месеци наред прокурорите в Хага твърдяха, че Младич се укрива в страната и е под закрилата на висшестоящи в армията.
По друг повод, Свиланович заяви за телевизия БК, че смята твърденията за връзка между бившия югославски президент Воислав Кощуница и убийството на неговия политически опонент Зоран Джинджич за силно преувеличени. Според него Кощуница няма да бъде задържан във връзка със случая. (AП - 14/04/03; Б92, БK ТВ, Блиц, Taнюг, БиБиСи - 13/04/03)
