ЕС призова албанските партии да вземат дейно участие в подготовката на изборите 
					27/10/2006
					 
						ТИРАНА, Албания -- Ръководителят на делегацията на Европейската комисия Хелмут Лохан и германският посланик в Тирана Ханс-Петер Анен призоваха в четвъртък (26 октомври) всички политически партии да помогнат в подготовката за общинските избори тази зима. На отделни срещи с вицепремиера Илир Русмайли и с лидера на основната опозиционна Социалистическа партия, Еди Рама, дипломатите подчертаха, че Съюзът ще следи гласуването отблизо, в контекста на кандидатурата на Тирана за интеграция в ЕС. Основните партии продължават да спорят за точната дата на изборите. (Албейниън Нюз - 27/10/06; Фокус - 26/10/06)
