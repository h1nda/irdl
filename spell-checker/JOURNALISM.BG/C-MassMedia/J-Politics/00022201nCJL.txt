НАТО съветва Македония да даде силен тласък на политическия диалог 
					11/04/2007
					 
						СКОПИЕ, Македония -- Според представители на Алианса, присъствали на шестата сесия на Националния комитет за интеграция на Македония в НАТО във вторник (10 април), липсата на политически диалог в страната сериозно застрашава шансовете за получаване на покана за членство в НАТО през следващата година. Те призоваха всички политически партии и институции да увеличат усилията си за получаване на по-широка подкрепа за членството на Македония в НАТО. Като положителен аспект НАТО посочи напредъка в прилагането на Охридското мирно споразумение и решителността на правителството да се бори с корупцията и организираната престъпност. 
						Други новини -- Във вторник вътрешният министър Гордана Янкуловска беше на еднодневна визита в Словения. Тя обсъди с колегата си Драгутин Мате реформите в полицията. (Дневник - 11/04/07; Макфакс, МИА - 10/04/07)
