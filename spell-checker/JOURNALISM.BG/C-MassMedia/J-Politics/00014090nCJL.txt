САЩ изразяват загриженост във връзка с нарушенията в македонските избори
					01/04/2005
					 
						ВАШИНГТОН, Съединени щати -- Съединените щати са загрижени заради "сериозните нарушения", наблюдавани на втория тур на местните избори в Македония, заяви в четвъртък (31 март) говорителят на Държавния департамент Ричард Баучър. Вашингтон призова всички лидери на политически партии в засегнатите райони да заклеймят публично тези действия, които са опит за подкопаване на демокрацията. 
						Междувременно в петък в Скопие започна регионален форум за чуждестранни инвестиции, чиято основна тема ще са споразуменията за свободна търговия и икономическите реформи. В него участват представители на Албания, Босна и Херцеговина, България, Хърватия, Македония, Румъния, Сърбия и Черна гора, Турция и други страни. ( Макфакс - 01/04/05; AФП - 31/03/05)
