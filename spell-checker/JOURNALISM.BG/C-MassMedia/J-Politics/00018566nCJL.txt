Скопие е домакин на среща на председатели на парламентарни комисии на страните от Адриатическата харта
					14/05/2006
					 
						СКОПИЕ, Македония -- Председателите на парламентарните комисии за външна политика на Албания, Хърватия и Македония се срещнаха в Скопие в петък (12 май). Те потвърдиха очакванията на своите страни, че срещата на върха на НАТО в Рига ще даде ясен сигнал за перспективите за присъединяване към Алианса. И трите страни са подписали Американо-адриатическата харта, която цели укрепване на сътрудничеството за постигане на общата цел - членство в НАТО. В изявление председателите на парламентарните комисии потвърдиха и решимостта на своите страни да поддържат темпото на извършване на реформи и да допринесат за регионалната сигурност. (Дневник - 13/05/06; A1 ТВ - 12/05/06)
