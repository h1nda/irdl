Политическото и военното ръководство на БиХ ще обсъждат реформите на въоръжените сили
07/05/2003
 
САРАЕВО, Босна и Херцеговина (БиХ) -- Политически и военни ръководители ще се срещнат в петък (9 май) в Баня Лука, за да обсъдят бъдещата структура на въоръжените сили в БиХ, каза говорителят на СФОР Джеф Къвърдейл. По време на пресконференция във вторник той повтори, че командването на СФОР е предложило някои варианти на Република Сръбска и на Федерацията БиХ, но подчерта, че окончателният план трябва да бъде изготвен съвместно от двете административни области. (Източници на СВП - 07/05/03; ПБс БиХ, СРНА, ВВС - 06/05/03)
