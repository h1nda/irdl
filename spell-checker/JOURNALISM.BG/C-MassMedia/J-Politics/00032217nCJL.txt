Продължават преговорите за обединение на Кипър
					03/11/2009
					 
						НИКОЗИЯ, Кипър -- Президентът Деметрис Христофиас и кипърският турски лидер Мехмет Али Талят се срещнаха за два часа в понеделник (2 ноември), за да продължат обсъждането на обединението на разделения остров. Специалният съветник н генералният секретар на ООН Бан Ки Мун за Кипър, Александър Даунър, каза, че ударението е било поставено върху собствеността, която ще бъде тема на разговорите и в четвъртък, когато двамата ще се срещнат отново.
						Междувременно Христофиас се срещна в понеделник с бившия генерален секретар на ООН Бутрос Бутрос-Гали, който е на частна визита в Кипър. Бутрос-Гали изрази увереност, че ще бъде намерено решение на отдавнашния проблем на острова, и подчерта, че неуспехите в миналото не трябва да спират процеса. "Никога няма такова нещо като последен шанс", каза той. (Фамагуста Газет - 03/11/09; Анадолска информационна агенция, Синхуа - 02/11/09)
