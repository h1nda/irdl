Американски дипломат посети Скопие в опит да ускори преговорите по спора за името
					09/03/2008
					 
						СКОПИЕ, Македония -- Помощник-държавният секретар на САЩ Даниел Фрийд бе в Скопие в петък (7 март), за да обсъди различията между Македония и Гърция в отдавнашния им спор за името и отражението му върху кандидатурата на Скопие за членство в НАТО. Фрийд се срещна с премиера Никола Груевски, с външния министър Антонио Милошоски и с представителя на Македония в преговорите за името, Никола Димитров след отделна среща с президента Бранко Цървенковски. По-късно Фрийд заяви, че е призовал както Скопие, така и Атина да работят заедно с пратеника на ООН Матю Нимец за постигане на взаимноприемливо решение. Гърция заплаши да блокира кандидатурите на Македония за членство в евроатлантическите структури, ако тя не промени името си. (Maкфакс, Дневник, AНА-MПА - 08/03/08)
