Албанският президент Топи се срещна с представители на ЕС в Брюксел
					26/10/2007
					 
						БРЮКСЕЛ, Белгия -- В четвъртък (25 октомври) албанският президент Бамир Топи се срещна в Брюксел с председателя на Европейската комисия Жозе Мануел Барозу. Подчертавайки подкрепата за съдебните и избирателните реформи, предприети в Албания, Барозу отново подчерта, че е необходимо да се решат политическите проблеми на страната.
						Топи се срещна и с еврокомисаря по разширяването Оли Рен, който го поздрави за опитите му да внесе умереност в политическия климат на Албания чрез започване на траен диалог между мнозинството и опозицията. Топи увери Рен, че ще увеличи своите усилия в тази насока, за да бъдат незабавно започнати ключовите реформи в съдебната система. (Balkanweb, РТК, Топ-Ченъл, РСЕ, Уебсайт на албанския президент - 25/10/07)
