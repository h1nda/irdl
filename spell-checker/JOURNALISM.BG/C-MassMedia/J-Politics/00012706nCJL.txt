Албански миистър предупреждава за политическа намеса в работата на съдебната власт
					19/11/2004
					 
						ТИРАНА, Албания -- Министърът на правосъдието Фатмир Джафа изрази в четвъртък (18 ноември) загриженост от намесата на някои политици в работата на съдебната власт, добавяйки, че доказани случаи на намеса има на всеки етап от съдебния процес. Той призова за повече усилия за прекратяване на тази практика. 
						Също в четвъртък албанският премиер Фатос Нано се срещна с германския канцлер Герхард Шрьодер в Берлин. Шрьодер даде висока оценка на идеята на Нано за установяване на Балкански Шенген. Шрьодер заяви, че това ще помогне на страните от региона да изпълнят в по-кратки срокове стандартите на ЕС за свободно движение на хора и стоки. (Албейниън дейли нюз - 19/11/04; ATA, ДДП - 18/11/04)
