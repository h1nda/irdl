Румънският парламент отхвърля искането за вот на недоверие срещу правителството
					23/06/2005
					 
						БУКУРЕЩ, Румъния -- Парламентът отхвърли в сряда (22 юни) искането за вот на недоверие срещу коалиционния кабинет на премиера Калин Попеску Търичану. Опозиционната Социалдемократическа партия (СДП) внесе миналата седмица искането, като се позова на неуспехи, свързани с процеса на присъединяване към ЕС и в частност с неотдавнашните законопроекти на правителството за реформи в съдебната система и имуществените закони. 
						Също в сряда властите съобщиха за арестуването на Франческо Перспикаче, бивш шеф на италианска мафиотска групировка. Според съобщения предполагаемият ръководител на една от най-големите вериги за контрабанда на наркотици в Европа Перспикаче е влязъл в Румъния с фалшив паспорт преди два месеца. Той ще бъде екстрадиран в Италия. (Ромпрес, Найн о'клок - 23/06/05; AФП- 22/06/05)
