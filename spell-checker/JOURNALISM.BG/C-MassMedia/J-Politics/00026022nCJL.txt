Българските парламентарни партии се споразумяха за провеждането на общи избори и избори за ЕП през юни 2009 г.
					04/04/2008
					 
						СОФИЯ, България -- Всички партии в парламента се споразумяха в четвъртък (3 април), че следващите общи избори трябва да бъдат проведени едновременно с тези за Европейски парламент и че те ще се проведат на 14 юни 2009 г. Депутатите одобриха също и въвеждането на регистрация на гласоподавателите, практика, която до момента никога не е използвана в страната. Целта е да се предотврати всякаква възможност за манипулиране на резултатите в избирателните секции. Критиците посочват, че настоящите избирателни списъци съдържат грешки, както и имена на гласоподователи, които вече са починали, с което се отварят възможности за изборни измами. Партиите планират да се срещнат отново през следващата седмица, за да обсъдят смяна на сегашната пропорционална избирателна система с така наречената смесена система, която бе използвана за последен път през 1990 г. (Монитор, 24 часа - 04/04/08; Дневник - 03/04/08)
