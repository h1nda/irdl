Президентът на ЕС Ван Ромпой подкрепи действията на ЮЛЕКС в Косово 
					07/07/2010
					 
						ПРИЩИНА, Косово -- Президентът на ЕС Херман ван Ромпой похвали работата на ЮЛЕКС и изрази подкрепа за дейността на мисията. Той пристигна в Косово във вторник (6 юли) като част от обиколката си на Балканите, която включва също Словения, Сърбия и Хърватия. След разговор със заместник-ръководителя на ЮЛЕКС Рой Рийв Ван Ромпой каза, че „върховенството на закона е една от определящите ценности на ЕС и един от нашите най-важни приоритети в Косово. Мисията ЮЛЕКС постигна добри резултати. Нейната дейност отразява сериозните ангажименти на ЕС в борбата срещу организираната престъпност и корупцията.” В Прищина той се срещна и с висши представители на властта в Косово. (Танюг, Радио Свободна Европа, Алсат M - 06/07/10)
