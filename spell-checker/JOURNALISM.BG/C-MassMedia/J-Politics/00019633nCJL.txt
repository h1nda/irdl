Македонският президент Цървенковски повиши генерали от армията 
					17/08/2006
					 
						СКОПИЕ, Македония -- Президентът Бранко Цървенковски е подписал укази за повишение на няколко генерала от армията, се казва в съобщение от сряда (16 август). Това става в навечерието на военния празник, Деня на македонската армия (АРМ). Сред повишените е началник-щабът на АРМ Мирослав Стояновски и командващият на Първа пехотна механизирана бригада, Насер Сейдини. Командващият на Втора пехотна механизирана бригада, бригаден генерал Зоран Димов, ще бъде назначен на новосъздадената длъжност директор на генералния щаб на АРМ, отговарящ за тактическите и оперативните действия. Полковник Киро Галазовски ще поеме неговия пост в бригадата. Президентът подписа и указ за повишение на бившия представител на Македония в НАТО, полковник Здравко Поповски. (Вечер, Дневник - 17/08/06)
