Няма пробив в македонската политика 
					08/02/2011
					 
						СКОПИЕ, Македония -- Среща на политическите лидери, свикана от президента Георге Иванов, завърши в понеделник (7 февруари), без да бъде постигнат пробив във връзка с парламентарния бойкот на опозицията. Председателят на парламента Трайко Веляновски отново призова опозицията да се завърне и да обсъди различията. След разговорите министър-председателят Никола Груевски, лидер на управляващата ВМРО-ДПМНЕ, каза, че предварителните условия, поставени от опозицията - размразяване на банковите сметки на телевизия А1 и освобождаване на задържаните по случая - са неприемливи, тъй като биха довели до вмешателство в работата на съдебната система. Бранко Цървенковски, лидер на главната опозиционна СДСМ, определи срещата като неуспешна. (МИА, Макфакс, Канал 5, Сител, Алсат M - 07/02/11)
