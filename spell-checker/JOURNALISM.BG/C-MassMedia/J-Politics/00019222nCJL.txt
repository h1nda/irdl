Демократическата партия в Румъния изключи свой член, обвинен в приемане на подкуп
					11/07/2006
					 
						БУКУРЕЩ, Румъния -- В понеделник (10 юли) Демократическата партия (ДП), основен партньор в управляващата коалиция в Румъния, изключи от редовете си заместник-кмета на Ръмнику Вълча, Николае Дику, който бе обвинен, че е приел подкуп. Съобщава се, че ДП обмисля подобно наказание и за втори свой член, Мирча Гутъу, който също е замесен в скандала с подкупа.
						Други новини -- Независима комисия на ООН зае страната на Румъния в спора й с Украйна за канал, който преминава през делтата на Дунав. През 2004 г. Букурещ протестира, че не е бил консултиран относно проекта, както се изисква по силата на договорите на ООН. (Найн О'Клок - 11/07/06; Медиафакс, АФП - 10/07/06)
