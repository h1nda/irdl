Според премиера на РС възможно е споразумението за реформата в полицията на БиХ да бъде сключено до края на август
					18/08/2005
					 
						МРАКОВИЦИ, Босна и Херцеговина (БиХ) -- След срещата на представители на държавното правителство и правителствата на автономните области в Мраковици в сряда (17 август) премиерът на Република Сръбска Перо Букейлович каза, че е възможно да има окончателно споразумение за важните реформи в полицията на БиХ до края на август. Макар че преговорите в Мраковици не са довели до конкретно споразумение, Букейлович смята, че представителите на автономните области са демонстрирали готовност да намерят взаимноприемливо решение. Преговорите ще продължат следващата седмица в Мостар. (Независне новине, Дневни аваз - 18/08/05; АФП, РТРС, ПБС БиХ - 17/08/05)
