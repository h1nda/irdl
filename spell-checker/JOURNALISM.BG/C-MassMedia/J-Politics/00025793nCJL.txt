Спирич призова парламента на БиХ да одобри законите за реформа в полицията
					14/03/2008
					 
						САРАЕВО, Босна и Херцеговина (БиХ) -- Председателят на Министерския съвет Никола Спирич апелира в четвъртък (13 март) към парламента да одобри законите за реформа в полицията възможно най-скоро. Той изрази разочарованието си от липсата на консенсус по Споразумението за стабилизация и асоцииране (ССА), което по негово мнение отстъпва по важност единствено на Дейтънското мирно споразумение. Ако законите за реформата не бъдат приети, това би предотвратило подписването на ССА през април, както предлага ЕС. 
						На заседанието на правителството на държавно равнище в четвъртък кабинетът нареди на съответните министерства да подготвят проект за интеграция до 8 май. Част от документа предвижда създаването на график за прилагане на реформите, произтичащи от ССА. Те се натъкнаха на спънка по-рано тази седмица, когато парламентарна комисия отхвърли законопроекта за директората за координация на полицейските сили и помощните служби, както и законопроекта за независимите и надзорни органи за конторл на полицията. (Дневни Аваз - 14/03/08; РТРС, НТВ Хаят, Фена - 13/03/08)
