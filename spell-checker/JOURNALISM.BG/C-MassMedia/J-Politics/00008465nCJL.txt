СФОР призовава БиХ да приеме Закон за отбранителната реформа
24/09/2003
 
САРАЕВО, Босна и Херцеговина (БиХ) - Командващият СФОР генерал Уилям Уорд призова местните власти във вторник (23 септември) да приемат Закон за отбранителната реформа, насочен към стимулиране на интеграцията в НАТО и ЕС. Уорд заяви,че планираните реформи няма да променят армиите в рамките на двете автономни области, а ще спомогнат за обединяването им под един флаг.
Също във вторник бе съобщено, че висши представители на НАТО ще посетят Сараево в четвъртък и петък, за да съберат информация за дейността на СФОР в БиХ.
Други новини прокуратурата в БиХ потвърди във вторник, че разследва фирма със седалище в Република Сръбска, заподозряна в нелегален внос на нефт. Според БХТВ1 проверката в "Ореа Груп" касае фалшиви регистрации. (Онаса, ФЕНА, БХТВ 1, Би Би Си - 23/09/03)
