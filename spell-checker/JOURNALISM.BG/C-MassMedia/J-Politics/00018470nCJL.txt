Започна четвъртият кръг от преговорите за Косово
					05/05/2006
					 
						ВИЕНА, Австрия -- Четвъртият кръг от преговорите за децентрализацията на Косово, неразделна част от преговорите за бъдещия статут на Косово, започна в четвъртък (4 май). Делегациите на сърбите и на косовските албанци имат различни позиции относно броя на новите сръбски общини, които трябва да бъдат създадени. Косовските албанци предлагат две нови общини да се управляват от сърбите, а сръбските представители искат десет нови общини със значителна автономия и специални връзки с Белград. Заместник специалният пратеник на ООН Алберт Рохан, председател на заседанието, каза, че искането на Сърбия за общо 16 сръбски общини в Косово е неприемливо. Преговорите ще приключат в петък. (Бета, РТС, Танюг, Б92, AП - 04/05/06)
