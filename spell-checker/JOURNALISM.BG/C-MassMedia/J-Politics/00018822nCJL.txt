Македонската управляваща партия представи платформата на кампанията си 
					05/06/2006
					 
						СКОПИЕ, Македония -- Управляващият Социалдемократически съюз за Македония (СДСМ) представи в петък (2 юни) своята предизборна платформа за парламентарните избори на 5 юли. Програмата съдържа 50 цели, основните сред които са членството в НАТО и отмяната на визовия режим за македонските граждани. Лидерите на СДСМ обещават също стабилен и бърз икономически растеж, 10 % повишение на пенсиите и работните заплати на служителите в публичната администрация, 500 км нови магистрали, както и усилия за привличане на чужди инвестиции за над 12 милиарда евро. 
						Във връзка с това в петък ръководителката на делегацията на Европейския парламент за Югоизточна Европа Дорис Пак заяви, че честните и демократични избори ще бъдат важен тест за кандидатурата за членство на Македония в ЕС. По време на международен форум в Охрид тя изрази надежда, че изборните измами са останали в миналото. (Дневник, Вест - 04/06/06; A1 TВ - 03/06/06; A1 TВ, Макфакс - 02/06/06)
