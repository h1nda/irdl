Хърватският парламент проведе първото си заседание за годината
					26/01/2006
					 
						ЗАГРЕБ, Хърватия -- Парламентът проведе първото си заседание за годината в сряда (25 януари). Общо 68 нови законопроекта трябва да бъдат обсъдени и приети по време на сесията, която ще продължи до средата на февруари. Списъкът включва проектоспоразумения за уреждане на дълговете на Хърватия към Италия и Парижкия клуб.
						Други новини -- Правителствата на Хърватия и Унгария проведоха в четвъртък в Будапеща съвместно заседание. В центъра на дискусиите бяха двустранното сътрудничество, трансграничните проекти и съвместната кандидатура на страните за домакинство на Европейския шампионат по футбол през 2012 г. (ХРТ - 26/01/06; ХИНА - 25/01/06)
