Хърватия подкрепя регионално споразумение за река Дунав
11/08/2003
 
ПЛОЧЕ, Хърватия -- Президентът Стипе Месич заяви в събота (9 август), че подкрепя продължаващите преговори за река Дунав и опроверга съобщенията в печата, че е създавал пречки пред регионалните консултации по този въпрос. По време на посещението си в края на седмицата в Плоче Месич посочи, че страната ще продължи приноса си към изработване на ясен транспортен и граничен регламент за реката. " Дунав е споделена река, която свързва голям брой страни и.. за нас е жизнено важно да постигнем недвусмислено споразумение, " изтъкна Месич. Коментирайки твърденията на Сърбия-Черна Гора, че преговорите с Хърватия се оказват трудни, Месич посочи, че някои въпроси са уредени, а други предстоят да намерят своето решение. (ХИНА - 10/08/03; Блиц - 09/08/03)
