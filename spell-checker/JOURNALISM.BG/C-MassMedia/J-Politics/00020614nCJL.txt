Хърватският президент Месич започна двудневно посещение в Чешката република
					13/11/2006
					 
						ПРАГА, Чехия -- Хърватският президент Стипе Месич пристигна в понеделник (13 ноември) на двудневно официално посещение, което включва срещи с чешкия му колега Вацлав Клаус, премиера Мирек Тополанек, пражкия кмет Павел Бем и други. Основна тема на посещението са двустранните връзки и кандидатурата на Загреб за евроатлантическа интеграция. 
						В края на миналата седмица Месич посети Унгария, където заедно с колегата си Ласло Шойом взе участие в традиционното културно събитие "Дни на хърватите в Унгария". (ХИНА, Весник - 13/11/06; ХРТ - 11/11/06)
