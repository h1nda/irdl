ЕС подкрепя приключването на преговорите за присъединяване с България и Румъния през 2004 година
18/06/2003
 
ЛЮКСЕМБУРГ, Люксембург -- Външните министри на държавите-членки на ЕС заявиха във вторник (17 юни), че подкрепят целта на България и Румъния да приключат преговорите за присъединяване през 2004 година. Министрите препоръчаха оповестяването на график за приключване на преговорите по време на срещата на високо равнище в Гърция, която започва в четвъртък. Ако преговорите за присъединяване завършат през 2004 година, страните ще могат да станат пълноправни членове през 2007 година.
Други новини: България подписа споразумение за сътрудничество с Европейската полицейска служба (Европол) в областта на борбата срещу международната организирана престъпност. Споразумението ще позволи на България да назначи свой офицер за свръзка в щабквартирата на Европол в Хага. (Дневник, Труд, 24 часа - 18/06/03; БТА, БНТ, Нова ТВ, прес-съобщение на Европол - 17/06/03)
