Груевски бе преизбран за лидер на управляващата македонска партия ВМРО-ДПМНЕ
					19/03/2007
					 
						СКОПИЕ, Македония -- Премиерът Никола Груевски бе преизбран за лидер на управляващата партия ВМРО-ДПМНЕ на партиен конгрес в неделя (18 март). Той бе единственият кандидат за поста. В речта си, Груевски заяви, че следващите четири години ще бъдат трудни за правителството, поради очаквания напредък по отношение на кандидатурите за интеграция в НАТО и ЕС. Той също обеща да усили борбата срещу корупцията и организираната престъпност. 
						В събота Груевски се срещна с президента Бранко Цървенковски и с външния министър Антонио Милососки в опит за уеднаквяване на позициите по основните въпроси на външната политика. Те заявиха, че в общи линии са постигнали консенсус по отношение на спора с Гърция за името на Македония. (Утрински Весник, Нова Макединия - 19/03/07; МИА, Макфакс, A1 ТВ - 18/03/07; Вечер, Утрински Весник - 17/03/07; Макфакс, A1 ТВ - 16/03/07)
