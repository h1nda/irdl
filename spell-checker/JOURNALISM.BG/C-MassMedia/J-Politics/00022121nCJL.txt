Румънският президент предупреди, че предложението за ново правителство ще наруши волята на избирателите
					03/04/2007
					 
						БУКУРЕЩ, Румъния -- Президентът Траян Бъсеску остро разкритикува в понеделник (2 април) предложението на премиера Калин Попеску Търичану за нов кабинет, в който ще участват само представители на Националлибералната партия на Търичану и на етническата унгарска ДСУР, а Демократическата партия на Бъсеску е изключена изцяло. Ходът на премиера бе продиктуван от нестихващите разправии с Бъсеску, които обтегнаха отношенията между двете партии. След предложението на Търичану за ново правителство Бъсеску изпрати писмо до парламента, в което предупреждава, че одобряването на подобен състав на кабинета ще наруши волята на електората. Парламентът трябва да гласува за новия кабинет късно във вторник. (Адевърул, Зиуа, Котидианул, Зиарул Финанчиар - 03/04/07; Ромпрес, Медиафакс - 02/04/07)
