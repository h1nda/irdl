Президентите на Украйна и Македония дават висока оценка на военното сътрудничество
06/10/2003
 
КИЕВ, Украйна -- Президентът Леонид Кучма и неговият македонски колега Борис Трайковски се срещнаха в петък (3 октомври) и дадоха висока оценка на равнището на двустранното военно сътрудничество, особено по отношение на международните мироопазващи сили в Ирак. По време на срещата си в Киев президентите се споразумяха да интензифицират съвместните усилия за борба срещу международния тероризъм.
Други новини: Трайковски и финансовият министър Петър Гошев заминават за Япония във вторник. Токио се е съгласил да отпусне заем за строителството на водноелектрическа система в Македония. (МИА, Макфакс - 05/10/03; МИА, УНИАН- 03/10/03)
