Главната опозиционна партия в Турция се разцепи след поражението в изборите
					10/09/2007
					 
						АНКАРА, Турция -- Главната опозиционна Републиканска народна партия (РНП) е изправена пред разцепление след поражението си на парламентарните избори на 22 юли. Двата отделни митинга, проведени в неделя (9 септември) за отбелязване на 84-тата годишнина от създаването на партията, бяха знак, че ще има разцепление. Единият бе организиран от председателя на пратията Дениз Байкал, а другият от фракция в РНП, ръководена от Мустафа Саригул. Той призова Байкал да подаде оставка и да поеме отговорност за поражението през юли. 
						Също в неделя премиерът Реджеп Тайип Ердоган, лидерът на Партията за националистическо движение Девлет Бахчели и членове на кабинета присъстваха на церемонии в Билечик в района на Согут за отбелязване на 126-тата годишнина от смъртта на Ертугрул Гази. Той е баща на Осман І, основател на Османската империя. Според политическите анализатори присъствието им може да означава помирение в парламента. (Сабах, Заман, Хуриет - 10/09/07; НТВ - 09/09/07)
