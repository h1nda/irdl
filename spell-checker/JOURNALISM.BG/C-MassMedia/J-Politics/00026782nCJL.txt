БиХ подписва предприсъединително споразумение с ЕС
					16/06/2008
					 
						САРАЕВО, Босна и Херцеговина (БиХ) -- Премиерът Никола Шпирич ще подпише дългоочакваното Споразумение за стабилизация и асоцииране (ССА) с ЕС на церемония в Люксембург в понеделник (16 юни). Макар че действителното членство в ЕС може да не стане факт още десет години, междинното споразумение, с което ще бъдат наложени нови митнически тарифи и квоти, ще влезе в сила на 1 юли.
						В края на седмицата премиерът на Република Сръбска Милорад Додик заяви, че ССА ще разкрие нови възможности и ще привлече повече чужди инвеститори. Председателят на председателството на БиХ Харис Силайджич каза, че споразумението ще донесе редица придобивки и ще увеличи достъпа на БиХ до финансиране от ЕС. (Дневни Аваз, Независне Новине, Би Би Си - 16/06/08; Фена, РТРС - 15/06/08)
