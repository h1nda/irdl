Сръбски опозиционни партии организираха демонстрация с искане за предсрочни избори
					29/06/2010
					 
						БЕЛГРАД, Сърбия -- Три опозиционни партии проведоха голяма демонстрация в град Крушевац в понеделник (28 юни) с искания за предсрочни избори. Сръбската прогресивна партия, Демократичната партия на Сърбия и партията „Нова Сърбия” заявиха, че това е само първата от поредица демонстрации, които се планират в цяла Сърбия. По-рано тази година трите партии събраха един милион подписа в подкрепа на своята инициатива и ги връчиха на правителството в знак на символична демонстрация на недоволство. Трите партии нямат достатъчно гласове в парламента, за да свалят правителството. (Танюг, РТС, Б92 - 28/06/10)
