В Хърватия започва кампанията за местните избори 
					25/04/2005
					 
						ЗАГРЕБ, Хърватия -- Кампанията за местните избори в Хъратия започна официално в неделя (24 април) и ще продължи до датата на вота - 15 май. Според резулатите от проучване, направено от агенцията Mетрон/Вектура и публикувано в неделния брой на Вечерни лист, основните претенденти за места в общинските съвети са управляващата Хърватска демократична общност и основната опозиционна Социал-демократическа партия. Шестдесет и един процент от избирателите обаче заявяват, че все още не са решили дали изобщо да участват в изборите. 
						Други новини: Президентът Стипе Месич заяви в събота след заседание на Съвета за национална сигурност, че органът ще се занимае с всички открити проблеми, свързани със сътрудничеството с Трибунала на ООН за военни престъпления. Месич добави, че властите са интензифицирали дейностите по приключване на всички открити случаи и за издирване на всички бегълци, а не само на запасния генерал Анте Готовина. (Вечерни лист, ХИНА - 24/04/05; ХРТ, ХИНА - 23/04/05)
