Румънска опозиционна партия детронира своя основател 
					25/04/2005
					Противно на всички прогнози партията на румънските социалдемократи въстана срещу своя основател, бившия президент Йон Илиеску, който се смяташе за сигурен фаворит за лидерския пост. Вместо него, делегатите на партийния конгрес избраха за председател бившия външен министър Мирча Джоана. 
					От Джелу Трандафир за Southeast European Times в Букурещ – 25/04/05
 
					 
						
Бившият румънски външен министър Мирча Джоана бе избран за лидер на Социалдемократическата партия в четвъртък (21 април). [AФП]
						"Имате думата, другарю... господин Настасе," каза основателят на Социал-демократическата партия (СДП) Йон Илиеску в края на своите заключителни думи на партийния конгрес на 21 април. Някои делегати се засмяха, докато други започнаха да се въртят сконфузено на местата си. В момент, когато СДП се стреми да подобри имиджа си, гафът на Илиеску, използвайки дума, която извиква спомените от комунистическата епоха, напомни за нейното минало. 
						Това бе злополучен знак за бившия държавен глава, който искаше нов мандат като лидер на партията, която той изгради през 90-те години на миналия век. Миналото лято 75-годишният Илиеску приключи своя президентски мандат и бе поканен да се върне начело на партията. СДП, която мнозина разглеждат като наследник на бившите структури на комунистическата партия, бе отстранена от власт на изборите през ноемри 2004 г. на фона на обвинения в корупция и авторитарно поведение. Според Илиеску партията се нуждае от "надеждно ръководство с морален авторитет", за да спечели отново общественото доверие. 
						Никой не прогнозира, че стотици делегати ще организират "бунт" на конгреса срещу застаряващия основател на партията. След преброяването на гласовете и след интензивни преговори при закрити врати именно бившият външен министър Мирча Джоана се изкачи на председателския пост в партията, като спечели с 964 на 541 гласа. Илиеску бе втори далеч след него, получавайки 530 гласа "за" и 975 "против".
						Бившият премиер Адриан Настасе се отказа да се изправи срещу своя бивш покровител Илиеску реши в замяна на това да се кандидатира, практически без конкуренция, за изпълнителен секретар, пост номер 2 в партията. Именно 47-годишният Джоана се възползва от възможността да се противопостави срищу възрастния лидер. "Време е за промяна отдолу догоре", каза той в речта си пред делегатите, получавайки гръмки аплодисменти. Формиран бе неочакван съюз межу базираните в Трансилвания реформисти и т.нар. партийни "барони", което осигури победата на Джоана.
						Някои политически коментатори поставиха въпроса дали този обрат означава нещо повече от политически театър. В статия в &lt;I&gt;Jurnalul National&lt;/I&gt; Йон Кристою определи случилото се като "добре организиран спонтанен вот". Мак Персивал, директор на организацията Romanian Think Tank, междувременно изрази скептицизъм относно възможността за реална промяна. "Новото ръководство се доминира все още от старата гвардия. Изборът на Джоана, макар и изненадващо, не промени нищо фундаментално в ПСД," заявявва Персивал. 
						Нещо повече, новото ръководство на СДП има проблем с популярността, която се корени в слабото представяне на партията на последните избори. Джоана бе унизен по време на местните избори в Букурещ миналата година, тъй като загуби на първия тур от Траян Басеску. Басеску след това победи Настасе през 2004 г. на президентските избори. Вицепрезидентът на СДП Йон Рус, който е начело на реформаторския лагер, понеси загуба миналата година в надпреварата за кмет на Клуж. 
						Новият председател на партията вече търси начини да поправи отношенията с Илиеску, заявявайки, че "неговите съвети ще бъдат винаги ценни и мнението му уважавано". Илиеску е най-успешният представител на партията, след като спечели три президентски мандата от 1989 г. насам и е все още изключително популярен в селските райони и сред по-възрастните. Времето ще покаже колко успешна ще бъде промяната в СДП без основателя начело.
