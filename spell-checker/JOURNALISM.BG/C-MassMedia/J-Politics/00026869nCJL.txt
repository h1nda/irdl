ССП реши да сформира сръбски кабинет заедно с проевропейския блок от партии
					24/06/2008
					 
						БЕЛГРАД, Сърбия -- Сръбската социалистическа партия (ССП) ще сформира правителство заедно с коалицията, водена от Демократическата партия (ДП), реши в понеделник (23 юни) централният съвет на ССП. Признавайки, че ДП и ССП са били ожесточени противници от началото на 90-те години, лидерът на ССП Ивица Дачич определи решението като трудно, което поддръжниците на партията може и да не разберат. Събщения в местните медии сочат, че президентът Борис Тадич, лидер на ДП, може да номинира министър-председател във вторник. Според съобщенията новият кабинет ще включва четирима заместник министър-председатели, вместо досегашния един. (Блиц, Политика - 24/06/08; Ройтерс, Танюг, Бета - 23/06/08)
