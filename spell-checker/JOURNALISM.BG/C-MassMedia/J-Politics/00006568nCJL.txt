Турската парламентарна комисия не одобрява обвързването на американската финансова помощ с политически критерии
11/04/2003
 
АНКАРА, Турция -- Парламентарната комисията по външните отношения публикува в четвъртък (10 април) изявление, в което описва като неприемливо искането на американския Сенат да обвърже икономическата помощ с политически критерии. Комисията заседава след като кюрдските сили навлязоха в иракския град Киркук. По-рано през седмицата американският Сенат одобри 1 млрд. долара помощи за Турция, при условие че тя няма да изпрати войници в контролираните от кюрди райони на Ирак. В четвъртък външният министър Абдула Гюл поиска кюрдските части да се изтеглят от Киркук, обезпокоен че кюрдският контрол над града може да продължи неопределено дълго време. Гюл се свърза с американския държавен секретар Колин Пауъл, който го е уверил, че кюрдите ще започнат да се оттеглят от Киркук в петък сутринта. (Хюриет, Милиет - 11/04/03; Анадолска агенция - 10/04/03)
