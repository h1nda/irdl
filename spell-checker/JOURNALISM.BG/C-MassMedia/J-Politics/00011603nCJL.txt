Македонският парламент одобри ротацията на мироподдържащия си контингент в Афганистан
26/07/2004
 
СКОПИЕ, Македония -- В петък (23 юли) парламентът единодушно одобри ротацията на македонския мироподдържащ контингент в Афганистан. Понастоящем Македония има 11 военнослужещи в рамките на международните сили ИСАФ, но ще увеличи участието си с още осем души. Подразделението ще бъде включено в германския контингент от сили на ИСАФ. Военният министър Владо Бучковски подчерта, че по-нататъшното участие в ИСАФ показва решимостта на Македония да подпомогне международната борба срещу тероризма и е важна част от усилията на страната за членство в НАТО. (МИА - 23/07/04)
