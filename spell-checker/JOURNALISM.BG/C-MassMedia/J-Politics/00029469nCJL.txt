Кипър ще получи приоритет в ЕС по отношение на политическото убежище
					02/03/2009
					 
						НИКОЗИЯ, Кипър -- Вътрешният министър Неоклис Силикиотис заяви, че Кипър и Малта ще бъдет двете страни членки на ЕС, които ще получат приоритетна подкрепа от Съюза по въпроси, свързани с политическото убежище. В петък (27 февруари), Силикиотис заяви, че заместник-председателят на Европейската комисия Жак Баро го е уверил, че двете страни ще бъдат първите, с които ще се занимае Европейската служба за подкрепа в областта на политическото убежище, която скоро ще бъде създадена. "Това е много важно за нас, тъй като ние сме страни, които най-остро чувстват напрежението, свързано с молбите за политическо убежище", каза Силикиотис. Той описа Кипър като първата спирка по маршрутите на незаконните имигранти в район, който той окачестви като "политически най-нестабилния на планетата". (КНА, Фамагуста Газет, Сайпръс Мейл - 28/02/09)
