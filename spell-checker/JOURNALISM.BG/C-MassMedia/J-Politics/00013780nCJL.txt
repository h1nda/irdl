Председателят на ЕП Борел ще се застъпи за своевременно започване на преговорите на ЕС с Хърватия
					03/03/2005
					 
						БРЮКСЕЛ, Белгия -- Председателят на Европейския парламент (ЕП) Жозеп Борел посочи, че ще лобира за започване на присъединителните преговори между ЕС и Хърватия на 17 март, според определения график. Той се срещна с хърватския президент Стипе Месич в Брюксел в сряда (2 март). Борел обеща също да представи доклада на Месич за хърватското сътрудничество с Трибунала на ООН за военни престъпления пред лидерите на политическите фракции в ЕП. Месич заяви, че в документа от 150 страници са изложени подробно усилията за откриване на генерала в оставка Анте Готовина, един от най-издирваните от Трибунала обвиняеми. (ХИНA, ХРT, АФП, ФT, Индипендънт - 02/03/05)
