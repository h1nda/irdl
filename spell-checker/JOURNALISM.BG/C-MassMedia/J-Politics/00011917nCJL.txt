Румънският парламент одобрява ново избирателно законодателство 
					08/09/2004
					 
						БУКУРЕЩ, Румъния -- Камарата на депутатите прие нови закони във вторник (7 септември) за избор на членове на двете камари на парламента. Опозиционните Национал-либерална пратия и Демократическа партия не подкрепиха изменените проектозакони, отхвърляйки разпоредбата, която позволява на президента да се кандидатира в партийна листа за място в парламента преди изтичане на президентския му мандат. Партиите посочиха, че ще отнесат въпроса към Конституционния съд, ако президентът Йон Илиеску подпише влизането в сила на новото законодателство. 
						Други новини: УНИЦЕФ и ЕС призоваха румънското правителство да предприеме мерки срещу дискриминацията в училищата. УНИЦЕФ се оплака, че само 60 % от децата, болни от СПИН, завършват своето образование поради предубеждението на учителите и родителите на техните съученици. (Медиафакс, АФП - 07/09/04)
