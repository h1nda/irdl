Турция започва преговори в областта на земеделието с ЕС
		05/12/2005
		 
			АНКАРА, Турция -- Правителството започва официални преговори в областта на земеделието с Европейската комисия в понеделник (5 декември). Преговорите, които са част от присъединителните преговори на Анкара с ЕС ще обхванат три глави - "земеделие и селскостопанско развитие", "ветеринарна медицина, производство на зеленчуци и храни" и "риболов и свързани с него въпроси на земеделието". Делегация от около 50 официални лица ще бъде запозната със стандартите на ЕС в тези области. Същият процес започва и за Хърватия в понеделник.
			Други новини - Турските власти съобщиха през уикенда, че полицията е арестувала двама членове на терористичната организация Работническа партия на Кюрдистан (РПК), за която се подозира, че е планирала нападение над силите за сигурност в югоизточната част на страната. Двамата са били задържани в град Батман миналата седмица. (Вечерни лист, Нови лист - 05/12/05; Ройтерс, АФП, TurkishPress.com - 04/12/05; Ройтерс - 03/12/05)
