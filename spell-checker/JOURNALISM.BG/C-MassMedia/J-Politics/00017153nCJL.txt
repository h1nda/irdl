Румънското правителство внесе в парламента договора за базите на САЩ
					06/01/2006
					 
						БУКУРЕЩ, Румъния -- В четвъртък (5 януари) правителството внесе в парламента договора между Румъния и Съединените щати за разполагането на американски бази на румънска територия. Премиерът Калин Попеску Търичану призова законодателите да го разгледат бързо, като подчерта, че този договор ще бъде важна стъпка в укрепването на стратегическото партньорство между Букурещ и Вашингтон. Той каза, че националните интереси на Румъния са напълно защитени в договора, според който самолетите и корабите на САЩ изцяло ще спазват нормативната уредба на страната. (Найн о'клок - 06/01/06)
