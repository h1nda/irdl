Временно изпълняващият длъжността румънски президент обеща, че няма да има едностранно изтегляне на военните части от Ирак
					08/05/2007
					 
						БУКУРЕЩ, Румъния -- Изпълняващият длъжността президент Николае Вакарою настоя в понеделник (7 май), че Румъния няма да изтегли едностранно войските си от Ирак, без да се консултира със Съединените щати и с други коалиционни партньори. Вакарою се срещна в понеделник с американския посланик в Букурещ Никълъс Таубман за обсъждане на въпроса, както и на настоящата политическа ситуация в Румъния. Според съобщение за печата на президентството двамата са били единодушни по въпроса за важността на продължаването на двустранното стратегическо партньорство. 
						Други новини -- В понеделник Демократическата партия (ДП) на отстранения от длъжност президент Траян Бъсеску заяви, че ако избрателите го подкрепят на референдума за импичмънта на 19 май, ДП ще работи за разпускане на сегашния парламент и за предизвикване на предсрочни парламентарни избори. За целта ДП ще трябва да събере най-малко 500 000 подписа, а след това да получи и одобрение от две трети от депутатите в парламента. (Адевърул, Ромъния Либера, Найн о'клок - 08/05/07; Ромпрес, Медиафакс - 07/05/07)
