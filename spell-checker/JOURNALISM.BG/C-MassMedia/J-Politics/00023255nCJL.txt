Еврокомисарят Рен призова Турция да ускори реформите след изборите
					17/07/2007
					 
						БЕРЛИН, Германия -- В свое интервю за германския вестник "Ди Велт", публикувано във вторник, комисарят по разширяването на ЕС Оли Рен призова Турция да ускори реформите след парламентарните избори в неделя (22 юли). Рен заяви, че страната се нуждае от ново усилие за съживяване на процеса на интеграция в ЕС, който е в застой, след като миналата година ЕС замрази преговорите по осем от 35-те преговорни глави от европейското законодателство поради търговските и минически проблеми на Турция с Кипър. 
						Предсрочните парламентарни избори бяха насрочени, след като предишният парламент не успя да избере нов президент на страната и трябваше да бъде разпуснат. Министър-председателят Реджеп Тайип Ердоган е казал във вторник, че ще се оттегли от политиката, ако неговата управляваща Партия на справедливостта и развитието (ПСР) не успее да сформира еднопартийно правителство след изборите. 
						Други новини -- Трима души бяха арестувани във връзка с убийството на независим кандидат за депутат в парламента. Въоръжен мъж е стрелял по колата, в която е бил бизнесменът Тунджай Сейранлиоглу, на 42 г., след негово участие в телевизионно предаване в понеделник вечерта. Други трима души, които са се намирали в колата, са ранени. (Ди Велт, Ройтерс, Заман, Хюриет, Анадолска агенция, Интърнешънъл Хералд Трибюн, Ройтерс, Би Би Си - 17/07/07)
