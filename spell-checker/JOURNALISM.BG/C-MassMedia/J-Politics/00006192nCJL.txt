Споразумението между ЕС и НАТО за предаването на мисията в Македония ще бъде подписано следващата седмица
06/03/2003
 
СКОПИЕ, Македония -- Споразумението между ЕС и НАТО за поемането мисията на НАТО "Съюзническа хармония" от силите на ЕС за бързо реагиране вероятно ще бъде подписано следващата седмица. Очакваната дата е 14 март. В сряда (5 март) македонският посланик в НАТО Нано Ружин заяви, че споразумението ще включва обмен на военна документация и класифицирана информация между двете организации. Церемонията беше отложена за следващата седмица поради конфликти за графика с гръцкия външен министър Георгиос Папандреу, чиято страна понастоящем председателства ЕС. Силите на ЕС вероятно ще поемат мисията през април, а не през този месец, както беше планирано. (МИА, Макфакс - 05/03/03)
