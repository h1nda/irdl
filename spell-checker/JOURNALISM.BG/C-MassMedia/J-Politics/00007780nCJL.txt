Президентът на Албания Мойсиу направи оценка на първата година след встъпването си в длъжност
28/07/2003
 
ТИРАНА, Албания -- Президентът Алфред Мойсиу даде пресконференция в петък (25 юли), на която изложи основните моменти в дейността си през първата година след встъпването си в длъжност. Той каза, че е поставял акцент на създаването на "реален имидж на президент, който представлява единството на народа и който е лоялен на конституцията". Мойсиу заяви решимостта си да поддържа диалога чрез организирането на кръгли маси с политическите партии по ключови въпроси, като например собствеността и избирателните реформи. Той също така потвърди ангажимента си за борба с организираната престъпност, корупцията, бюрокрацията, а така също да съдейства за развитието на регионалното сътрудничество и приемането на мерки за приближаване на страната до членството в ЕС и НАТО. (ATA, Би Би Си - 25/07/03)
