Македонският президент отмени участието си в среща на високо равнище в Атина
					06/06/2008
					 
						СКОПИЕ, Македония -- Пресслужбата на президента Бранко Цървенковски съобщи в четвъртък (5 юни), че той е отменил свое посещение в Гърция, защото Гърция отказва да разреши на самолета му да се приземи. Самолетът носи символа на македонската държава, изображение, което е чувствителна тема в светлината на отдавнашния спор за името между Гърция и Македония. Цървенковски трябваше да присъства на среща на високо равнище с колегите си от Югоизточна Европа в края на следващата седмица. През април гръцките власти отказаха да разрешат на националния македонски превозвач, "Македонските авиолинии", да прелита през гръцкото въздушно пространство поради името на компанията. (МИА, Макфакс, A1 ТВ, АП - 05/06/08)
