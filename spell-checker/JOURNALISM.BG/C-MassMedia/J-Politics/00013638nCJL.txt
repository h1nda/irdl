Румънският президент заявява, че са необходими извънредни общи избори
					18/02/2005
					 
						БУКУРЕЩ, Румъния -- Президентът Траян Бъсеску заяви в четвъртък (17 февруари), че е убеден в необходимостта от провеждане на извънредни общи избори в страната през май-юни или през октомври-ноември. Премиерът Калин Попеску Търичану също е за извънредни избори, но не преди 2007 г. 
						Също в четвъртък властите повторно одобриха Предприсъединителната икономическа програма. Европейската комисия поиска повторно одобрение поради смяната на правителството след изборите в Румъния. Европейският комисар по разширяването Оли Рен възнамерява да посети Букурещ идния месец, за да присъства на среща на изпълнителния комитет за евроинтеграция. (Ромпрес, Найн о'клок - 17/02/05)
