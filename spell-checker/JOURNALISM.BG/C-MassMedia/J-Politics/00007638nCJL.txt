Седмият пакет с реформи, свързани с членството на Турция в ЕС, ще бъде представен в парламента тази седмица
15/07/2003
 
АНКАРА, Турция -- Външният министър Абдулах Гюл заяви в понеделник (14 юли), че седмият и последен пакет с реформи, свързани с членството в ЕС, ще бъде представен в парламента тази седмица, а гласуването по него ще се проведе през следващата седмица. Гюл добави,че ако са необходими още промени за хармонизиране на турското законодателство с това на ЕС, те ще бъдат осъществени чрез приемане на отделни закони. Той подчерта, че правителството продължава да разглежда сериозно становищата на военните по тези въпроси. Също в понеделник министърът на правосъдието Джемал Чичек посочи, че седмият пакет не предвижда намаляване броя на представителите на военните в турския Съвет за национална сигурност. (Хюриет - 15/07/03; Анадолска агенция, НТВ, ТРТ 2, МПА - 14/07/03)
