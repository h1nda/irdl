Месич очаква общи избори в началото на следващата година
26/06/2003
 
ЗАГРЕБ, Хърватия -- Президентът Стипе Месич се включи в дебата за времето на общите избори в сряда (25 юни), като каза, че те трябва да се проведат в началото на следващата година. Първоначално властите планираха вота за есента на тази година, но правителството обясни по-късно, че реформите, свързани с членството в ЕС могат да отдалечат изборите. Месич прогнозира, че Хърватия ще може да влезе в ЕС през 2007 г. в светлината на ангажимента на правителството да направи процеса приоритет в своята политика. (Весник - 26/06/03; ХИНА - 25/06/03)
