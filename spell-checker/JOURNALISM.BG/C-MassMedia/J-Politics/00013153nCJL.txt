Черногорският президент очаква в скоро време постигане на споразумение за федералните избори 
					04/01/2005
					 
						БЕЛГРАД, Сърбия-Черна гора -- Черногорският президент Филип Вуянович каза в понеделник (3 януари), че очаква скоро да се постигне споразумение относно парламентарните избори в Сърбия-Черна гора. Според Вуянович решение трябва да се намери по време на следващата сесия на федералния Съвет за европейска интеграция, която ще се проведе в края на този месец.
						Други новини от понеделник: Ръководителят на Интерпол-Белград Милош Опарница обяви, че е била издадена международна заповед за арест на четирима заподозрени за убийството през март 2003 г. на сръбския премиер Зоран Джинджич. (Танюг, бета, Б92 - 04/01/05; B92, Блиц - 03/01/05)
