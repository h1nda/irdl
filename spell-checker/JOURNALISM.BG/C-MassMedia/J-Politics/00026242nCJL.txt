Ердоган изключи възможността за предсрочни избори в Турция
					24/04/2008
					 
						АНКАРА, Турция -- Премиерът Реджеп Тайип Ердоган изключи възможността за предсрочни избори по време на среща с членове на своята управляваща Партия на справедливостта и развитието (ПСР) в сряда (23 април). Ердоган информира депутатите за стратегията на защита, която адвокатите, представляващи ПСР, пларинат да използват в аргументите си пред Конституционния съд. Главният прокурор на Турция Абдурахман Ялчинкая поиска от съда да забрани партията, тъй като, по негово мнение, тя е станала "център" на дейности, които подкопават секуларизма.
						Ердоган увери депутатите, че стратегията на защитата е солидна и че засега не са необходими предсрочни избори. Той добави, че ПСР планира да продължи с проектопромените в конституцията и Закона за политическите партии, които ще затруднят забраната на партии. (Заман - 24/04/08; АНКА - 23/04/08)
