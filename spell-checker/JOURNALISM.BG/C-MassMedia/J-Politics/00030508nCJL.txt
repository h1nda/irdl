Страните от ЮИЕ гласуват на избори за ЕП
					07/06/2009
					 
						НИКОЗИЯ, Кипър -- Кипърските гърци гласуваха в събота (6 юни) при рекордно ниска избирателна активност, за да изберат шестима членове на следващия Европейски парламент (ЕП). Само 58,8% от 526 000 регистрирани гласоподаватели упражниха правото си на глас. В Кипър гласуването е задължително за националните избори, но не и за европейските. Първите екзит полове показват, че опозиционната консервативна партия "Демократически сбор" (ДИСИ) е спечелила 35,5% от гласовете, следвана от управляващата Прогресивна партия на трудовия народ(АКЕЛ) с 33,7%. Всяка от тях ще получи по две места в ЕП. Другите две ще бъдат за коалиционните партньори на АКЕЛ - дясноцентристката Демократическа партия (ДИКО) и социалистическата партия (ЕДЕК). Изборите засягат само кипърските гърци; северната турска част от острова не членува в ЕС.
						Трите други балкански страни членки на ЕС - Гърция, България и Румъния - провеждат избори за ЕП в неделя. Гърция ще има 22 евродепутати; България - 17 и Румъния - 33 евродепутати. Предварителните разултати се очакват късно в неделя. (AП, AФП, РИА Новости, Реалитатеа ТВ, Зиаре - 07/06/09; КиБС, КНА, РИК, Фолелефтерос, Фамагуста Газет, Евронюз, ДПА, АНА-МПА, Етнос, AФП, Агенция "София нюз", БНР - 06/06/09)
