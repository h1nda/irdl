Президентът на Сърбия-Черна гора намекна, че може да подаде оставка
					18/09/2005
					 
						БЕЛГРАД, Сърбия-Черна гора -- Президентът на Сърбия-Черна гора каза в петък (16 септември), че може да подаде оставка, тъй като чувства, че е станал жертва на "фабрикации". Черногорецът Светозар Марович бе въвлечен в кофликт със сръбския финансов министър Младян Динкич. Динкич обвини министъра на отбраната на държавното обединение Първослав Давинич в корупция, като е разрешил сделка за покупка на оръжие за въорените сили зад гърба на сръбското правителство. Марович защити Давинич и бе също обвинен в корупция. Той също така се отказа да ръководи делегацията на съюза по време на срещата на високо равнище във връзка със 60-та годишнина на ООН. Черногорски официални лица междувременно предупредиха Сърбия, че свалянето на президента може да доведе до разпадане на и без това слабия федерален съюз. Президентът на Черна гора Филип Вуянович съобщи в събота, че представители на Белград и Подгорица ще се срещнат скоро, за да обсъдят въпросите, свързани с оръжейната сделка. (РТС - 18/09/05; Мина - 17/09/05; Ройтерс, AП - 16/09/05)
