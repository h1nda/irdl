Хърватия ратифицира протокол за общата политика в риболова в Централна и Източна Европа
07/09/2003
 
РИМ, Италия -- Хърватският посланик в Италия Драго Кралевич връчи документ в Организацията за храните и селското стопанство към ООН (ФАО) в Рим в петък (5 септември), удостоверяващи ратификацията от Хърватия на международното споразумение за учредяването на Еврофиш - организация за развитие на рибното стопанство в Централна и Източна Европа и за общата политика в този сектор в съответствие с директивите на ЕС. Хърватското посолство в Рим публикува заявление, в което се споменават още десет страни, подписали споразумението -- Албания, България, Дания, Естония, Унгария, Италия, Литва, Норвегия, Румъния и Турция. (ХИНА, Весник - 06/09/03; ХРТ, ХИНА - 05/09/03)
