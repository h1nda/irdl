Албанският президент Мойсиу сформира комисия, която да наблюдава спазването на кодекса на поведение в изборите
					23/01/2007
					 
						ТИРАНА, Албания -- В понеделник (22 януари) президентът Алфред Мойсиу и представители на местни неправителствени организации се договориха за сформирането на комисия, която да следи дали политическите партии спазват кодекса на поведение в кампанията за общинските избори, които ще се проведат на 18 февруари. В края на миналата седмица Мойсиу представи документа, който определя правилата на кампанията. На среща с представители на неправителствени организации той наблегна на ролята на обществото в изборния процес и призова всички партии да се придържат към демократичните стандарти и да се въздържат от провокации и насилие. (Албейниън Нюз - 23/01/07; Уеб сайт на албанския президент - 22/01/07)
