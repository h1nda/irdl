Българският президент разкритикува поставения под натиск министър на вътрешните работи
					07/04/2008
					 
						СОФИЯ, България -- Българският президент Георги Първанов разкритикува в неделя (6 април) министъра на вътрешните работи Румен Петков за неотдавнашните скандали в министерството. Все пак Първанов заяви, че вярва в способностите на Петков да осъществи реформи. В първия си коментар за разкритията, сочещи, че високопоставени представители на властта, в т.ч. и Петков, имат връзки с представители на сенчестия бизнес, Първанов хвърли основната вина върху бивши висши служители на полицията, които "не са имали поведение, подобаващо на ранга им". (24 часа, Стандарт, Сега, Дневник, Класа, Труд - 07/04/08; Дарик, БГНЕС - 06/04/08)
