Президентът на Косово очаква решение по статута в рамките на няколко месеца
					28/12/2006
					 
						ПРИЩИНА, Косово, Сърбия -- Президентът на Косово Фатмир Сейдиу заяви в сряда (27 декември), че очаква решението на ООН за определяне на окончателния статут на провинцията в рамките на няколко месеца до пролетта. Той заяви пред репортери, че очаква специалният пратеник на ООН за преговорите по статута Марти Ахтисаари да представи предложнието си веднага след парламентарните избори в Сърбия на 21 януари, а Съветът за сигурност на ООН да разгледа въпроса скоро след това. 
						В други новини от сряда се съобщава, че в изявление на КФОР се отхвърлят твърденията в сръбските медии, че войски на КФОР се оттеглят от Ораховац. Според съобщенията в медиите около 500 сръбски и ромски жители на селото са обезпокоени от оттеглянето на германските и австрийски мироопазващи сили от региона. (Албейниън Нюз - 28/12/06; KosovaLive, Танюг, A1 ТВ, РТС - 27/12/06)
