Румънският президент Бъсеску запазва малка преднина в президентската надпревара
					24/11/2009
					 
						БУКУРЕЩ, Румъния -- Президентът Траян Бъсеску от Либералдемократическата партия победи на първия тур на президентските избори с много малка преднина, според извадка от резултатите в 99,8 % от избирателните секции, публикувана от Централното избирателно бюро в понеделник (23 ноември). Бъсеску побеждава с 32,4 % от гласовете, изпреварвайки с малко Мирча Джоана от Социалдемократическата партия, който е получил 31,1 %. Крин Антонеску от Националлибералната партия (НЛП) е трети с 20 %. В края на класацията е Корнелиу Тудор от партията "Велика Румъния" с 5,5 %. Бъсеску и Джоана ще участват в балотаж на 6 декември. Проучванията на общественото мнение сочат, че Бъсеску ще загуби, тъй като НЛП обяви в понеделник, че ще подкрепи Джоана. (Евениментул Зилеи, Ромъния Либера - 24/11/09; Медиафакс - 23/11/09)
