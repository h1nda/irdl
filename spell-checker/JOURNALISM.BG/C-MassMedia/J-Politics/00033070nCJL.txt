Преговорите за Кипър получават зелена светлина
					17/01/2010
					 
						НИКОЗИЯ, Кипър -- Националният съвет съобщи в петък (15 януари), че президентът Деметрис Христофиас трябва да продължи преговорите за обединение въпреки липсата на резултати по време на тридневния кръг от интензивни преговори по-рано през седмицата. 
						Съветът, който е консултативен орган, съставен от лидери на политически партии и бивши президенти, също призова Христофиас да оттегли предложенията, които той направи за създаване на ротационно държавно президенство и разрешаване на около 50 000 заселници от Турция да останат в Кипър. Христофиас отхвърли исканията на Съвета.
						Преговорите между кипърските гърци и кипърските турци ще продължат в друг тридневен кръг, който започва на 25 януари. Междувременно Христофиас ще се срещне с гръцкия премиер Георгиос Папандреу в Атина в понеделник, за да го брифира за развитието на процеса. (AП - 16/01/10; Синхуа, КНА - 15/01/10)
