Гръцкият парламент одобри законопроекта за пенсионната реформа въпреки протестите 
					09/07/2010
					 
						АТИНА, Гърция -- Парламентът одобри в четвъртък (8 юли) основно преструктуриране на пенсионната система на страната, с което се орязват придобивки и се повишава възрастта за пенсиониране. Законопроектът бе приет със 157 на 134 гласа, докато пред сградата демонстрираха около 12 000 души. "Това е голяма реформа. С един замах поставяме системата на здрава основа и запазваме бъдещите пенсии," каза финансовият министър Георгиос Папаконстантину. Законопроектът предвижда повишаване на пенсионната възраст на 65 години за всички, като същевременно ще облекчи процедурата за уволняване на работници от фирмите. (Уол Стрийт Джърнъл, Ройтерс, ДПА, АФП - 08/07/10)
