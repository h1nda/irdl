Хърватия и Йордания подписват споразумения за сътрудничество
					27/08/2004
					 
						ЗАГРЕБ, Хърватия - Хърватия и Йордания подписаха в четвъртък (26 август) двустранно споразумение за сътрудничество в областта на науката и технологиите. Премиерът Иво Санадер и йорданският му колега Фейсал ал Файез се споразумяха също пристанището Риека да бъде използвано от Йордания като портал към европейските пазари, а Загреб да получи достъп до йорданското пристанище Акаба. Йордания предложи също и бъдещи споразумения за сътрудничество в селското стопанство и туризма, вноса на вода и нефтените проучвания. По-късно стопанските и търговските палати на двете страни подписаха споразумение за създаване на двустранен съвет по въпросите на бизнеса. (Виесник, Вечерни лист - 27/08/04; ХИНA - 26/08/04)
