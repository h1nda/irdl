Списъци с кандидатите за местните избори в Южна Сърбия бяха представени на избирателната комисия
					23/05/2006
					 
						БУЯНОВАЦ, Сърбия и Черна гора -- Имената на петима кандидати за кмет и 11 списъка с кандидати за членове на съвета бяха представени на избирателната комисия в Буяновац преди общинските избори на 4 юни. Официални лица съобщиха в понеделник (22 май), че партиите на етническите албанци са издигнали трима от кандидатите за кмет, включително сегашния кмет Нагип Арифи, както и Йонуз Муслиу и Сали Салиу. Двамата сръбски кандидати са Слободан Йованович и Светислав Стойменович. Що се отнася до изборите за общински съветници, листи с кандидати бяха представени от четири сръбски партии, четири партии на етническите албанци и три ромски партии. В Медвежа шестима кандидати се включиха в кметската надпревара, включително сегашният кмет Слободан Драшкович. Дванадесет сърби и двама етнически албанци участват в надпреварата за съвета. В Прешево, където ще се проведат само кметски избори, има двама кандидати: сегашният кмет Рагми Мустафа и Скендер Дестани. (Данас - 23/05/06; FoNet - 22/05/06)
