Албанската демократическа партия продължава преговорите с потенциални партньори
		22/07/2005
		 
			ТИРАНА, Албания -- Демократическата партия (ДП) продължава преговорите с партиите, които тя смята за потенциални партньори в една нова правителствена коалиция, ръководена от председателя на ДП Сали Бериша, се посочва в съобщения в пресата от петък (22 юли). Представителите на ДП Жозефина Топали и Генц Рули провеждат преговори с Републиканската партия, Новата демократическа партия и Християндемократическата партия. Партията "Съюз за човешки права" (ПСЧП) на етническите малцинства потвърди в сряда, че нейният лидер Ванджел Дуле ще се срещне с Бериша следващата седмица. ПСЧП е била партньор на управляващата Социалистическа партия. ДП е поканила на преговори и друг съюзник на СП, Аграрната екологична партия. Междувременно, окончателните резултати от парламентарните избори, проведени на 3 юли, все още се бавят поради многото подадени жалби. (Албейниън нюз - 22/07/05)
