Николич е начело според прогнозните данни за президентските избори в Сърбия
19/05/2004
 
БЕЛГРАД, Сърбия-Черна Гора -- Томислав Николич, кандидат за президент от Сръбската радикална партия, продължава да води в проучванията на общественото мнение с наближаване на изборите следващия месец. Резултатите от изследването, направено от агенцията "Мартен Борд Интърнешънъл", бяха публикувани във вторник (18 май). Изследването констатира, че Николич би спечелил 30.8 % от гласовете, леко покачване в сравнение с предходните проучвания. Кандидатът на Демократическата партия Борис Тадич зае второ място с 22.1 % подкрепа, също така регистрирайки леко повишение. Кандидатът на управляващата коалиция Драган Маршичанин заема трето място с 18.6 %. Боголюб Карич, независим кандидат, включил се на късен етап в надпреварата, получава 11.2 %. (Б92, Танюг - 18/05/04)
