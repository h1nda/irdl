Генералният секретар на ООН БАН е обезпокоен заради бавния ход на преговорите за обединение на Кипър
					06/03/2011
					 
						НЮ ЙОРК, Съединени щати - Генералният секретар на ООН Бан Ки Мун предупреди, че преговорите за обединение на Кипър не могат да продължават вечно, съобщиха медиите в петък (4 март). В доклад за напредъка на преговорите пред Съвета за сигурност на ООН той изрази загриженост за бавния ход на преговорите между кипърските лидери и предупреди, че бъдещите избори в Турция и Кипър могат да повлияят още повече на динамиката на преговорите. Бан каза, че той ще реши до края на месеца дали да свика нова среща между кипърнския президент Деметрис Христофиас и лидера на кипърските турци Дервиш Ероглу. (Сайпръс Мейл, Заман - 05/03/11; Aнадолска информационна агенция, Уърълд Бюлетин - 04/03/11)
