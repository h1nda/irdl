Министерството на сигурността на БиХ ще изготви нов закон за борба срещу екстремистките организации
					30/04/2007
					 
						САРАЕВО, Босна и Херцеговина (БиХ) -- Заместник-министърът по сигурността Мийо Кресич съобщи в неделя (29 април), че неговото министерство е готово да изготви нов закон за борба срещу екстремизма. Проектозаконът ще предвиди и забрана за всички организации, които прокламират екстремистки или радикални идеи. 
						Той също заяви, че след приемането на държавна стратегия за борбата срещу тероризма, правителството работи по планове за действие за осъществяване на стратегията. Властите на БиХ вече забраниха няколко хуманитарни организации, които са включени в списъка на ООН на организации, заподозрени за финансиране на тероризъм. (Независне новине - 30/04/07; Срна, РТРС - 28/04/07)
