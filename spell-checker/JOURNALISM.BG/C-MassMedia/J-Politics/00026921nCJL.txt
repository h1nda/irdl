Управляващата партия в България предлага промени във финансирането на предизборните кампании и указанията за регистрация.
					30/06/2008
					 
						СОФИЯ, България -- Управляващата Българска социалистическа партия (БСП) обяви в неделя (29 юни) плановете си да предложи пакет от мерки за повишаване на финансовите изисквания за участие в общи избори. БСП иска регистрационната такса да бъде повишена от 10 000 на 25 000 евро, като тя ще остане за сметка на партиите, които спечелят по-малко от 1 % на изборите. Освен това партиите ще трябва да доказват, че разполагат с районни структури, които покриват минимум две трети от страната. Успоредно с това държавната субсидия ще нарасне трикратно с цел намаляване на зависимостта на партиите от съмнително външно финансиране. Освен това БСП иска партиите, които са спечелили по-малко от 2 % на последните два парламентарни вота, да бъдат заличени от регистъра. БСП признава, че трябва да координира тези предложения с коалиционните си партньори. (Сега, Дневник, бТВ - 30/06/08)
