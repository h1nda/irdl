Сърбия потвърди споразумение относно срещата на върха ЕС-Западни Балкани
					17/05/2010
					 
						БЕЛГРАД, Сърбия -- Външният министър Вук Йеремич каза в неделя (16 май), че е постигнато споразумение с Испания - настоящия председател на ЕС - по силата на което институциите в Прищина ще бъдат представлявани на срещата на върха ЕС-Западни Балкани идния месец в Сараево съгласно Резолюция 1244 на Съвета за сигурност. Той заяви пред информационната агенция "Танюг", че Сърбия е настоявала, че Косово не може да се самопредставлява като независима държава и че Белград ще направи каквото може, за да гарантира успеха на конференцията в Сараево. През март сръбският президент Борис Тадич пропусна регионалната среща на върха в Бърдо, Словения, тъй като Косово бе изпратило свой представител. (Танюг, РТС, Б92 - 16/05/10)
