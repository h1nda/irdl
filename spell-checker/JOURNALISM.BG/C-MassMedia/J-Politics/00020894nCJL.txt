Македонският парламент отхвърли предложение за уволнение на министъра на образованието
					07/12/2006
					 
						СКОПИЕ, Македония -- В сряда (6 декември) парламентът отхвърли предложение за уволнение на министъра на образованието и науката Сулейман Рушити. То бе внесено от основната опозиционна коалиция на етническите албанци, която включва Демократичния съюз за интеграция (ДСИ) и Партията за демократичен просперитет (ПДП). ДСИ-ПДП заяви, че решението на Рушити да смени ръководството на Тетовския университет е политизирано и заплашва автономията на института. Управляващите партии обаче заявиха, че решението на Рушити е било правилно, като се имат предвид разкритите закононарушения в университета. (Вечер - 07/12/06; Телма ТВ - 06/12/06)
