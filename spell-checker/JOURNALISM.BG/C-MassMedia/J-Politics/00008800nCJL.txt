Основните партии в Македония излязоха с общ апел за доброволно разоръжаване
23/10/2003
 
СКОПИЕ, Македония -- Всички основни политически партии в Македония подписаха съвместен апел в сряда (22 октомври), призовавайки обществеността да предаде незаконно притежаваните оръжия. Единствено Демократическата партия на албанците и Партията за демократичен просперитет отказаха да подпишат документа, без да дадат официално обяснение за това. Кампанията за доброволно разоръжаване, която ще продължи шест седмици, започва на 1 ноември. Представители на военната мисия на ЕС "Конкордия" и на ОССЕ заявиха, че ще наблюдават развоя на кампанията, особено в бившите кризисни райони. (Дневник, Утрински весник - 23/10/03; МИА, A1 ТВ - 22/10/03)
