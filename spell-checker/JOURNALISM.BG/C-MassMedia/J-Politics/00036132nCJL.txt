Синът на Милошевич получи статут на политически бежанец в Русия
					23/09/2010
					 
						БЕЛГРАД, Сърбия -- Синът на Милошевич, Марко, е получил статут на политически бежанец в Русия, заяви в сряда (22 септември) говорителят на прокуратурата Томо Зорич. Зорич добави, че независимо от това Марко Милошевич ще бъде арестуван веднага щом се завърне в Сърбия или в която и да било друга страна, тъй като заповедта за арестуването му остава в сила. Сърбия води следствие срещу сина на Милошевич за контрабанда на цигари между 1996 и 2001 г. Във вторник прокуратурата обяви, че е решила да промени обвиненията срещу майката на Марко Милошевич, Миряна Маркович, за да не изтече техният срок. Бившата първа дама е обвинена в злоупотреба със служебно положение за незаконно даване на държавен апартамент на гледачката на внука й през 2000 г. (Танюг, Блиц, РТРС, Независне Новине - 22/09/10)
