Македонският президент се среща с новия представител на ЕС в Скопие
04/11/2002
 
СКОПИЕ, Македония -- Президентът Борис Трайковски се срещна в събота (2 ноември) с Алексис Бърнс, новоназначеният специален представител на ЕС в Македония. Трайковски изрази задоволство от сътрудничеството между Македония и съюза и потърси подкрепата на ЕС за специални икономически проекти и ускорено осъществяване на Споразумението на стабилизиране и асоцииране. Белгийският дипломат Бърнс, който наследява поста от французина Ален Лерой, повтори, че ЕС е решен да засили контактите и подчерта личната си ангажираност към укрепване на връзките. (МИА - 02/11/02)
