Румънският президент започва двудневна визита в САЩ 
					09/03/2005
					 
						ВАШИНГТОН, САЩ -- Румънският президент Траян Басеску започна двудневна визита във Вашингтон във вторник (8 март) с цел заздравяване на американо-румънското партньорство на политическо, военно и икономическо равнище. Басеску се срещна във вторник с водещия американски лобист Брус Джаксън. Двамата са обсъдили проблемите на сигурността в Черноморския регион, както и укрепването на демокрациите в този район. Джаксън е отбелязал, че предвид присъединяването към НАТО и очакваното влизане в ЕС през 2007 г. Румъния и България са станали един от символите на успеха в ЮИЕ и Черноморския регион. Басеску ще се срещне с американския си колега Джордж Буш в сряда. (Ромпрес, Найн о'клок - 09/03/05)
