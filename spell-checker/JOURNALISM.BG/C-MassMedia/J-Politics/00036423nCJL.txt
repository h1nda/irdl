Германският президент заяви, че турските имигранти трябва да научат немски език
					20/10/2010
					 
						AНКАРА, Tурция -- Германският президент Кристиан Вулф призова във вторник (19 октомври) турските имигранти в страната му да учат немски "от най-ранна възраст". По време на съвместна пресконференция с неговия турски колега Абдула Гюл в Анкара, Вулф бе запитан за мнението му за сложния въпрос, свързан с имиграцията. Той призна приноса на турските гастербайтери и успешното интегриране на много от тях, но в същото време посочи, че страховете на германците от "релизигозен фундаментализм и тероризм" не трябва да се пренебрегват. Гюл призова германските политици да не експлоатират въпроса за имиграцията за политически цели и ги помоли да работят за по-доброто интегриране на турската общност. Той също призова турските имигранти в Германия да научат немски "заради самите тях... заради семействата им, и така да бъдат полезни за своята среда и общество". След срещата Вулф стана първият германски президент, който говори пред турския парламент, където той подчерта значението на религиозната толерантност. (Заман - 20/10/10; Файненшъл Таймс, AП, Хюриет - 19/10/10)
