Румъния условно затвори две глави от преговорите с ЕС
					28/11/2004
					 
						БУКУРЕЩ, Румъния -- Румънското правителство съобщи в петък (26 ноевмри), че условно е затворило още две глави - "Околна среда" и "Други" - от присъединителните преговори с ЕС по време на сесия в Брюксел в петък (26 ноември). По молба на Букурещ глава "Данъчно облагане" бе отново отворена и затворена в същия ден. Според съобщение на правителството, на Румъния е предоставен преходен период за околната среда и данъчното облагане. Споразуменията по глава "Други" включват 500 млн. евро помощи през периода 2007-2009 г., основно за модернизация на границите. Разговорите по останалите две глави - "Конкуренция" и "Правосъдие и вътрешни работи" - ще бъдат проведени на 8 декември, което ще позволи преговорният процес да бъде завършен преди срещата на върха на ЕС в средата на декември. (Ромпрес, Медиафакс - 26/11/04)
