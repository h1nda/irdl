Вътрешни политически борби забавят преброяването на гласовете в Албания
					06/07/2005
					 
						ТИРАНА, Албания -- Централната избирателна комисия се оплака във вторник (5 юли), че вътрешните борби между двете основни политически партии бавят преброяването на гласовете от парламентарните избори в неделя. Според говорител преброителите на гласовете в 15 от общо 100 преброителни пункта в страната са напуснали работа по нареждане на своите партии, без дори да са отворили много от урните с бюлетини. До сряда сутринта 99 пункта са приключили с преброяването, но са се забавили с изпращането на резултатите на комисията. ЦИК съобщи в сряда, че опозиционната Демократическа партия води пред управляващата Социалистическа партия. (ДПА, A1 ТВ, Албейниън нюз - 06/07/05; Ройтерс, Уеб-сайт на албанския президент - 05/07/05)
