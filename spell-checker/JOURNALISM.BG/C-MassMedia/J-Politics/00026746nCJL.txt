Новият парламент на Сърбия проведе първото си заседание
					12/06/2008
					 
						БЕЛГРАД, Сърбия -- Депутатите, избрани на извънредните избори на 11 май, се събраха за първи път в сряда (11 юни) на сесия, която започна с проверка на мандатите на всичките 250 депутати в парламента. Изпълняващият длъжността председател на парламента Йован Къркобабич прекрати заседанието веднага след приключването на процедурата. Изборът на нов председател и на членове на различните парламентарни комисии ще стане след сключването на споразумение за управляваща коалиция. Крайният срок за сформирането на ново правителство е 90 дена след учредителното заседание, което означава, че коалиционните преговори могат да продължат до средата на септември. (Данас - 12/06/08; АФП, Бета, Б92, АП, ДПА - 11/06/08)
