Сърбия обяви окончателните резултати от референдума за конституцията 
					03/11/2006
					 
						БЕЛГРАД, Сърбия -- Републиканската избирателна комисия на страната обяви късно в четвъртък (2 ноември) окончателните резултати от проведения през уикенда референдум за новата конституция. Общо 53,04 % от всички регистрирани избиратели са подкрепили новата конституция, а избирателната активност е била 54,91 %. Най-вероятно парламентът ще направи официална декларация следващата седмица. Не толкова ясни са датите за президентските и парламентарните избори. Някои искат те да се проведат още идния месец. Неофициалните преговори между партиите започнаха в петък. (Блиц, Вечерне Новости- 03/11/06; Фонет, Б92, Бета, Танюг - 02/11/06)
