Косово получи похвали за усилията в областта на децентрализацията и подготовката на изборите
					06/10/2009
					 
						ПРИЩИНА, Косово -- Международната направляваща група (МНГ) похвали в понеделник (5 октомври) Косово за постиженията му в процеса на децентрализация и за подготовката за предстоящите местни избори на 15 ноември. По време на среща в Прищина МНГ призова местните институции да включат малцинствата, и по-специално сръбската общност, в процесите на децентрализация и подготовка на изборите, за гарантиране на успеха на Предложението за цялостно решение, или т.нар. контролирана независимост. МНГ насочва демократичното развитие на Косово и насърчава доброто управление, многоетничността и върховенството на закона в съответствие с плана за независимостта на Ахтисаари. Групата от 25 представители призова за по-голяма ангажираност с укрепването на върховенството на закона, регионалното сътрудничество, както и за подобряване на бизнес климата. (Косова Сот, Коха Диторе, Експрес, Лайм, Бота Сот - 06/10/09)
