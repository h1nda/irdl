Етническа албанска партия в Македония предупреждава за последствията от референдум
					25/08/2004
					 
						ТЕТОВО, Македония – Опозиционната Партия за демократичен просперитет (ПДП) предупреждава, че последиците от евентуален референдум по инициатива на Македонския световен конгрес могат да бъдат опустошителни. “Ако референдумът, насочен срещу Закона за териториално деление, успее, това може да бъде краят на Македония,” заяви на пресконференция във вторник (24 август) говорителят на ПДП Кенан Алиу. ПДП ще призове етническите албанци да бойкотират вота, каза той, добавяйки, че референдумът може да доведе до друг – този път по инициатива на етническите албанци. Представители на управляващата коалиция също предупредиха, че референдумът може да доведе до ново напрежение. (Вест, Утрински весник, Дневник - 25/08/04; A1 TВ - 24/08/04)
