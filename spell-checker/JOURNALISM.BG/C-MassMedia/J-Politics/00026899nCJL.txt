Косовският президент разкритикува плановете за паралелен сръбски парламент
					27/06/2008
					 
						ПРИЩИНА, Косово -- Президентът Фатмир Сейдиу каза в четвъртък (26 юни), че твърдолинейните сръбски лидери в бившата сръбска провинция се опитват да дестабилизират Косово с плановете си за сформиране на отделен, паралелен парламент в събота. След среща в Прищина с новоназначения ръководител на ЮНМИК Ламберто Заниер Сейдиу каза, че паралелен парламент в северната част на страната би бил част от "незаконни структури", които "не са приемливи". "Те имат за цел дестабилизирането на Косово", каза Сейдиу на пресконференция. Що се отнася до плановете за преструктуриране на ЮНМИК, Сейдиу каза, че напълно подкрепя тази стъпка и обеща да сътрудничи в предстоящия процес. Заниер заяви, че решението за преструктуриране на ЮНМИК е очаквано отдавна в светлината на разполагането на новата полицейска и съдебна мисия на ЕС, ЮЛЕКС. (Бега, АП, Синхуа, Ройтерс - 26/06/08)
