Шефът на турския парламент се срещна с германския външен министър
16/06/2004
 
БЕРЛИН, Германия -- Външният министър Йошка Фишер се срещна във вторник (15 юни) с председателя на турския парламент Бюлент Арънч. Двамата са обсъдили двустранните връзки и процеса на интеграция на Турция в ЕС. Арънч, който е на официално посещение в Германия, заяви пред Фишер и други официални представители, че Турция би била разочарована, ако не получи дата от ЕС за начало на предприсъединителните преговори.
Междувременно руският външен министър Сергей Лавров пристигна в Истанбул във вторник. Той участва в министерската среща на Организацията ислямска конференция и ще обсъди двустранните отношения с турски официални представители. (Анадолската агенция, НТВ, Търкиш дейли нюз - 15/06/04)
