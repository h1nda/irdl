Президентът на РС Додик се придържа към плана за референдум за съда и прокуратурата на БиХ
					01/05/2011
					 
						БАНЯ ЛУКА, Босна и Херцеговина (БиХ) -- Президентът на Република Сръбска (РС) Милорад Додик заяви в петък (29 април), че областта ще реагира, ако международната общност наложи санкции поради бъдещия референдум за съда и прокуратурата на БиХ. Додик се срещна в Баня Лука с Мирослав Лайчак, изпълнинтелен директор за Европа и Централна Азия на Службата за външно действие на ЕС, за да обсъдят сегашното полжение в БиХ. Върховният представител Валентин Инцко предупреди, че ЕС може да наложи санкции, ако босненските сърби не се откажат от плана си да проведат референдум за законите, наложени от Върховния представител. По време на срещата Лайчак изрази загрижеността на международната общност по повод решението на РС. (РТРС, Радио "Свободна Европа", Независне Новине - 29/04/11)
