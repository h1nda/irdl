Турският парламент взема решение за стартиране на наказателно-процесуални действия за корупция срещу бивши министри 
					10/11/2004
					 
						АНКАРА, Турция -- Парламентът гласува във вторник (9 ноември) за изправяне пред съда на двама бивши министри по обвинения в корупция. Корай Айдин и Ясар Топджу са обвинени,че са фалшифицирали тръжни документи и са натрупали незаконно значително лично състояние. Те ще бъдат съдени от турския Конституционен съд, който ще заседава в Анкара в другото си качество на Върховен съд. Парламентът вече гласува за изправяне на бившия премиер Месут Йълмаз и петима други бивши министри пред съда като част от кампанията на управляващата Партия на справедливостта и развитието за борба срещу корупцията. 
						Други новини: Един турски военнослужещ и трима кюрдски екстремисти-левичари бяха убити при престрелка в Тунджели във вторник. Сблъсъкът възникна по време на армейска операция в местно село. ( НТВ - 10/11/04; АФП- 09/11/04)
