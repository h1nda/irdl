Смята се за малко вероятно ЕС да открие отново преговорите си със Сърбия 
					13/12/2006
					 
						БРЮКСЕЛ, Белгия -- Малко вероятно е лидерите на ЕС да се отзоват на призива на Италия за подновяване на преговорите със Сърбия, когато се срещнат по-късно тази седмица. Премиерът Романо Проди изпрати писмо до колегите си от ЕС, предлагайки Съюзът да окуражи стремежите на Белград за европейска интеграция и да открие преговорите по Споразумението за стабилизация и асоцииране със Сърбия, независимо че Ратко Младич и други укриващи се от правосъдието обвиняеми във военни престъпения остават на свобода. Ян Кохоут, чешкият посланик в ЕС, заяви във вторник, че много страни се противопоставят на подобно действие, което прави приемането му слабо вероятно. (AП - 12/12/06)
