Етническата албанска опозиционна партия ДПА най-накрая се връща в македонския парламент
					01/02/2006
					 
						ТЕТОВО, Македония -- Опозиционната Демократична партия на албанците окончателно реши да прекрати бойкота си и да се завърне в парламента, обяви централният съвет на ДПА във вторник (31 януари). Партията отказваше да участва в работата на законодателния орган след миналия април в знак на протест срещу манипулираните според нея резултати от последните местни избори. Решението за подновяване на участието й бе взето след среща по-рано тази седмица между лидерите на ДПА и американския посланик в Македония Джилиън Милованович.
						Други новини -- Съединените щати дариха 14 военни автомобила на македонската армия. Официални представители казват, че това е част от програма за двустранно сътрудничество. (Уеб сайт на македонското правителство - 01/02/06; A1 TВ - 31/01/06)
