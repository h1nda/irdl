Хърватия постигна предварително споразумение с МВФ
14/06/2004
 
Вашингтон, САЩ -- Хърватската делегация и представители на МВФ постигнаха предварителна договореност по ново "стендбай" споразумение в събота (12 юни). Държавният министър в хърватското финансово министерство Мартина Далич заяви, че основният акцент на споразумението пада върху фискалните ограничения и нуждата да се сведат до взаимно приемливи нива външният и вътрешният дълг. Общият кредит по стендбай споразумението ще бъде около 99 млн. щ.д., каза Далич. Хърватия обаче няма да тегли средствата, тъй като споразумението ще бъде само предпазно, имащо за цел да укрепи надеждността на страната и позициите й в преговорите с ЕС. (Виесник, Вечерни лист, Дневник - 14/06/04; ХИНА - 12/06/04)
