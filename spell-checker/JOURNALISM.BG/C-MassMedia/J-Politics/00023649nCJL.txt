Българската партия ДСБ поиска оставката на двама министри от кабинета заради скока на цените на хранителните продукти
					23/08/2007
					 
						СОФИЯ, България -- Иван Костов, бивш премиер и лидер на дясната партия "Демократи за силна България" (ДСБ), съобщи в сряда (22 август), че партията му иска оставките на министъра на държавната политика при бедствия и аварии Емел Етем и на министъра на земеделието и продоволствието Нихат Кабил. ДСБ ги обвинява за скока на цените на хранителните продукти и недостатъчните зърнени доставки. Според Костов Етем носи отговорност за зърнената криза, а корупцията и некомпетентността в министерството на Кабил са довели до най-голямата инфлация от 1997 г. насам. (Дневник, БГНЕС, Фокус - 22/08/07)
