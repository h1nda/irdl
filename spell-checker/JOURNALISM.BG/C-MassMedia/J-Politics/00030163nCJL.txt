Бордът на МВФ одобри стендбай споразумение с Румъния
					05/05/2009
					 
						БУКУРЕЩ, Румъния -- Бордът на МВФ одобри ново стендбай споразумение с Румъния за 12,95 милиарда евро в понеделник (4 май). Споразумението бе сключено за период от две години. Първият транш от 5 милиарда евро се очаква до края на седмицата, останалата част ще се изпраща на траншове на всеки шест месеца. Стендбай споразумението цели да помогне на Румъния да се справи с последиците от "рязко спадане на капиталовите потоци в резултат на международната финансова криза", се казва в изявление.
						Други новини - Профсъюзите в сферата на образованието съобщиха в понеделник, че отлагат стачката, насрочена за вторник, след като постигнаха споразумение с правителството. Учителите планиха да бойкотират националните изпити във вторник, 13 май и на 21 май в знак на протест срещу съкращаването на бюджета за образованието и решението миналия месец за замразяване на заплатите от държавния сектор до края на годината. (Mедиафакс, Aгерпрес, Зиаре, Релитатеа, Aнтена 3, AФП, Дау Джоунс - 04/05/09)
