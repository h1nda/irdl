Христофиас и Ероглу се договориха да проведат нови преговори за Кипър 
					01/09/2010
					 
						НИКОЗИЯ, Кипър -- Президентът Деметрис Христофиас и турският кипърски лидер Дервиш Ероглу се договориха във вторник (31 август) да проведат нови интензивни преговори, имащи за цел обединяване на разделения остров. Двамата лидери ще проведат редовната си среща в петък, която ще бъде последвана от два кръга на интензивни преговори на 7 и 10 септември. Фокусът отново ще бъде поставен върху въпроса за собствеността, каза Александър Даунър, специалният съветник за Кипър на генералния секретар на ООН Бан Ки Мун, който добави, че Христофиас и Ероглу трябва „да разполагат с време и да успеят”. Забележките бяха направени, след като неотдавна Ероглу отбеляза, че крайният срок за преговорите - в края на тази година - наближава. В петък се навърши втората годишнина от началото на тези преговори, водени с посредничеството на ООН. (Фамагуста Газет - 01/09/10; Филелефтерос, Си Ен Ей, АП, Синхуа - 31/08/10)
