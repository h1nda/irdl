Американският дипломат Кънтриман призова Албания да уважава своята конституция 
					10/02/2011
					 
						ТИРАНА, Албания -- В сряда (9 февруари) заместник-помощникът на държавния секретар на САЩ Томас Кънтриман призова институциите в Албания да спазват конституцията. Подготовката за местните избори през май трябва да продължи според плана и всякакъв бойкот е неприемлив, заяви Кънтриман. Той отбеляза също, че Вашингтон дава пълната си подкрепа на прокурорите, разследващи демонстрациите от 21 януари, прераснали в насилие. Той се срещна с президента Бамир Топи, с лидери на правителството и опозицията и призова всички страни да започнат диалог и да намерят решение, което да демонстрира, че върховенството на закона се прилага в страната, членка на НАТО. Кънтриман трябваше да посети Косово, но това се промени поради „проблеми с пътуванията”, съобщи посолството на САЩ в Прищина. (Шекули, Топ Ченъл, Гласът на Америка, Balkan Web - 09/02/11)
