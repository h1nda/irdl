Македонски партии подписаха кодекс за честни и демократични избори
					14/06/2006
					 
						СКОПИЕ, Македония -- Общо 36 македонски партии подписаха кодекс за честни и демократични избори във вторник (13 юни), като обещаха да не допускат нередности, насилие или политически натиск по време на парламентарните избори на 5 юли. 
						В изявление за "Дневник" от вторник посланикът на САЩ в Скопие Джилиън Милованович предупреди, че всяка измама по време на изборите ще бъде предателство спрямо демокрацията и избирателите. ЕС и НАТО ще наблюдават внимателно изборния процес и ще го смятат за основна проверка за възможностите на страната за присъединяване към евроатлантическите структури, добави тя. (Макфакс, A1 ТВ, Телма ТВ, Дневник - 13/06/06)
