Очаква се председателят на сръбския парламент да обяви датата на президентските избори
11/03/2004
 
БЕЛГРАД, Сърбия и Черна гора -- Очаква се в четвъртък (11 март) председателят на сръбския парламент Предраг Маркович да обяви датата на президентските избори и да даде отчет за дейността по изготвяне на проект за нова конституция. По закон изборите трябва се обявят 60 дни след сформиране на парламента. Тъй като трябва да има период от 30 дни между тяхното обявяване и действителното им провеждане, изборите могат да се проведат между 9 май и края на юни. В сряда заместник-председателят на Демократическата партия Душан Петрович каза, че вероятно партията му ще реши следващата седмица дали да подкрепи някой от сегашните кандидати или да предложи свой собствен кандидат.
Други новини: Началник-щабът на военноморските сили на Сърбия и Черна гора контраадмирал Йован Гърбовац в сряда се срещна с високопоставени представители на военноморския флот на САЩ, включително военният аташе Гордън Дрейк и заместникът му Томас Нюкомб. Те обсъдиха темповете на реформите в армията и готовността на Сърбия и Черна гора за влизане в евроатлантическите структури. (Б92, Бета, Би Би Си - 11/03/04; Б92, Би Би Си, Танюг, Бета, Мина - 10/03/04)
