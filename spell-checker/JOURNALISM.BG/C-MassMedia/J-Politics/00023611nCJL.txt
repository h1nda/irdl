Австрия заяви, че предстоящите преговори са последният шанс за статута на Косово
					20/08/2007
					 
						БЕЛГРАД, Сърбия -- Предстоящите преговори за бъдещия статут на Косово предлагат последен шанс за споразумение между Белград и Прищина, каза в понеделник (20 август) австрийският външен министър Урсула Пласник. "Вече загубихме прекалено много време и имаме нужда от прозрачност," каза Пласник пред всекидневника "Виртшафтсблат". Тя каза още, че се надява Москва да си дава сметка, че блокирането на политиката в рамките на Съвета за сигурност на ООН няма да донесе решение. Международната тройка и Контактната група трябва да представят своите заключения на генералния секретар на ООН до 10 декември. 
						Междувременно Марко Якшич, лидер на Сръбския национален съвет на Северно Косово и член на белградския преговарящ екип, каза в неделя за "Глас явности", че Съединените щати държат ключа към решението. Той призова Вашингтон да "упражни влиянието си върху албанците да се съгласят да преговарят". (Танюг, РТС, Б92 - 20/08/07)
