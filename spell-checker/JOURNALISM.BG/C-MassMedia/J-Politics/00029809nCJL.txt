Върховният представител Инцко подчерта важността на политическите преговори в БиХ
					02/04/2009
					 
						САРАЕВО, Босна и Херцеговина (БиХ) -- Върховният представител и специален представител на ЕС Валентин Инцко подчерта важността на диалога и компромиса по време на своята първа среща във вторник ( 31 март) с членовете на председателството на БиХ Небойша Радманович, Желко Комшич и Харис Силайджич. "Няма алтернатива на политическите преговори, колкото и трудни да са те. Комюникето от миналата седмица на Съвета за прилагане на мира (СПМ) също изрично приветства принципите на съгласието и компромиса, тези същите принципи, на които се основава и ЕС и които трябва да бъдат водещ принцип, който да поведе БиХ напред и в ЕС", каза Инцко след разговорите. Той повтори, че ЕС иска да трансформира Службата на върховния представител в мисия на ЕС веднага, след като властите в БиХ отговорят на всички условия, поставени от СПМ. (РТРС, СРНА, Независне Новине, Дневни Аваз - 31/03/09)
