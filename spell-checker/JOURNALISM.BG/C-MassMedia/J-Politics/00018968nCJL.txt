Очаква се парламентът на БиХ да възобнови работата си тази седмица
					18/06/2006
					 
						САРАЕВО, Босна и Херцеговина (БиХ) -- Депутатите на Република Сръбска (РС) ще се върнат в парламента на БиХ и ще възобновят работата си тази седмица след няколкоседмичен бойкот. Съобщението бе направено след среща в петък (16 юни) между Върховния представител Кристиян Шварц-Шилинг и лидерите на Камарата на представителите на БиХ. Депутатите на РС спряха да присъстват на заседанията в знак на протест срещу отказа на правителството на БиХ да назначи специална комисия, която да разследва истината за сърбите в Сараево, изчезнали по време на конфликта през 1990 г. Сега, когато вече комисията е сформирана, босненските сърби, членове на парламента, се очаква да се завърнат на работа. Шварц.-Шилинг предложи депутатите, които блокират работата на парламента да бъдат санкционирани. (Независне новине - 17/06/06; Източници на СВП, ПБС БиХ - 16/06/06)
