Румънският политически съюз СДП-КП постигна минимална победа
					02/12/2008
					 
						БУКУРЕЩ, Румъния -- Според резултатите, публикувани във вторник (2 декември), политическият съюз между Социалдемократическата партия (СДП) и Консервативната партия (КП) е победил с малка разлика в гласуването на парламентарните избори в неделя. Централната избирателна комисия заяви, че коалицията СДП-КП е взела 33,1 % от гласовете на изборите за Камара на представителите и 34,16 % от гласовете за избор на Сенат. Следва Либералдемократическата партия с разлика от само 0,73 % за Камарата на представителите и 0,59 % за Сената. Разликата представлява около 40 000-50 000 гласа, което превръща тези избори в най-оспорваните през последните две десетилетия. Националлибералната партия е трета с около 18,7 % от гласовете, следвана от Демократичния съюз на унгарците в Румъния с 6,4 %. (NewsIn, Финанчиарул, Ромъния Либера, Гардианул, Би Би Си - 02/11/08)
