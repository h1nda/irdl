Югославска принцеса официално обявява кандидатурата си за президент
24/05/2004
 
Президентът на Сърбия-Черна гора Светозар Марович (вляво) и хърватският му колега Стипе Месич правят преглед на почетната стража в понеделник преди срещата си в Загреб. Разговорите ще се съсредоточат върху укрепване на двустранните отношения. [АФП]
БЕЛГРАД, Сърбия-Черна Гора -- Югославската принцеса Елисавета Караджорджевич официално обяви кандидатурата си за президент на Сърбия в неделя (23 май). "Ще направя всичко по силите си за по-доброто бъдеще и за една по-красива Сърбия," заяви тя след регистрацията си за изборите на 13 юни. Тя обеща да не се стреми към възстановяване на монархията. Караджорджевич се завърна в страната в началото на 90-те години на 20 век, след като бе избягала през 1941 г., когато комунистите отнеха цялото кралско имущество. Освен нея са регистрирани още 12 кандидати.
Други новини: Сръбското движение за обнова (СДО) заплашва, че ще напусне управляващата коалиция, ако измененията в Наказателно-процесуалния закон не се обсъдят на специално заседание на парламента. Представителят на партията Веролюб Стефанович заяви в неделя, че СДО ще напусне кабинета, ако това искане не бъде изпълнено. (АФП, Б92, Танюг - 23/05/04)
