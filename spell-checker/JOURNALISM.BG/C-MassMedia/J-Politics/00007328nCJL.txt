България и Обединеното Кралство подписват споразумение за сътрудничество в борбата срещу корупцията
17/06/2003
 
София, България -- Вътрешният министър Георги Петканов и Комисарят на Лондонската полиция Джон Стивънс подписаха споразумение за "туининг" проект в понеделник (16 юни). Споразумението за сътрудничество регламентира съвместните усилия в борбата срещу корупцията, които следва да се прилагат в рамките на програмата ФАР на ЕС. Експерти на Скотланд Ярд ще обменят опит с българските си колеги в продължение на 20 месеца, като използват средства, отпуснати от Европейската комисия.
Други новини: министърът на транспорта Пламен Петров и неговият италиански колега Пиетро Лунарди постигнаха споразумение в понеделник за увеличаване на броя на разрешителните, които Италия дава за български товарни автомобили, удвоявайки ги от 7,400 на 15,000. Увеличението ще влезе в сила в рамките на две седмици. (Труд, 24 часа, Стандарт, БТА - 17/06/03; БТА - 16/06/03)
