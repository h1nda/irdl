Додик от РС отрича споразумението за нов мост със Сърбия да нарушава конституцията на БиХ
					31/07/2006
					 
						БАНЯ ЛУКА, Босна и Херцеговина (БиХ) -- Премиерът на република Сръбска (РС) Милорад Додик отхвърли в неделя (30 юли) обвиненията на Сюлейман Тихич, член на Председателството на БиХ, че подписването на споразумение за построяване на нов мост над р. Сава представлява наршуение на конституцията на БиХ. Тихич разкритикува споразумението на основание, че то е било изготвено без одобрението на властите на БиХ. Додик обаче, който подписа договора със сръбския си колега Воислав Кощуница миналата седмица, твърди, че правителството на РС е поискало и получило одобрение от Министерството на транспорта и съобщенията на БиХ. (РТРС, Независне Новине - 31/07/06)
