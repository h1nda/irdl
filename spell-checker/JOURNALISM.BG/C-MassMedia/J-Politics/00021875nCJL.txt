Напрежение между румънския президент и премиер
					12/03/2007
					 
						БУКУРЕЩ, Румъния -- Конфликтът между президента Траян Бъсеску и премиера Калин Попеску Търичану се изостри в неделя (11 март), когато двамата политици си размениха гневни писма във връзка със заседание на правителството, насрочено за понеделник. Търичану е изпратил на президента писмо, в което му пише, че не е добре дошъл на заседанието на кабинета, което ще определи датата на изборите за депутати в Европейския парламент. В отговор Бъсеску е казал, че е негов дълг да присъства на заседанието. Конституцията разрешава на президента да председателства заседания на кабинета, на които се обсъждат въпроси, свързани с отбраната, обществения ред и външната политика. Бъсеску се опитва да попречи на Търичану да отложи изборите, планирани за 13 май. (ЮПИ - 11/03/07)
