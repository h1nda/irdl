Президентът на Хърватия Месич заяви, че е готов да даде показания пред Трибунала на ООН за военни престъпления
					12/08/2007
					 
						ЗАГРЕБ, Хърватия – Президентът Стипе Месич заяви в събота (11 август), че е готов да даде показания пред Хагския трибунал за военни престъпления в процеса срещу шест души, обвинени в етническо прочистване. Те са бившият босненски външен министър Ядранко Прлич, премиер на самообявилата се “Хърватска република Херцег-Босна” през 1993 г., генералите от резерва Миливой Петкович и Слободан Пралят, които командваха въоръжените сили на Херцег-Босна, бившият командир от военната полиция Валентин Корич, бившият военен министър на т.н. “република”, Бруно Стоич и Берислав Пушич, който оглавяваше комисията по размяна на военнопленници. Те бяха обвинени през март 2004 г. за участие в план за етническо прочистване, отчасти разработен, както се твърди, от бившия хърватски президент Франьо Туджман.
						Месич заяви по хърватското радио, че ако го призоват, той ще даде показания, “тъй като всички хърватски граждани са длъжни да го направят според конституционния закон за оказване на сътрудничество на Хагския трибунал ". (ХРТ, ХИНА - 11/08/07)
