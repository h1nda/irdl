Президентите на Хърватия и Македония обсъждат регионалното сътрудничество
18/07/2003
 
ЗАГРЕБ, Хърватия -- Регионалното сътрудничество има ключово значение за интеграцията в евроатлантическите структури, заявиха единодушно хърватският президент Стипе Месич и македонският му колега Борис Трайковски. Македонският държавен глава пристигна на тридневно посещение в Загреб в четвъртък (17 юли). Определейки напредъка на Хърватия като "насърчаващ и вдъхновяващ", той съобщи, че Македония планира да внесе официална молба за членство в ЕС до края на тази година. Според съобщения в медиите Хърватия има твърдото намерение да влезе в ЕС през 2007 г. заедно с България и Румъния. (Вест, МедиаСкен - 18/07/03; ХИНА, MИA, Би Би Си, A1 TВ - 17/07/03)
