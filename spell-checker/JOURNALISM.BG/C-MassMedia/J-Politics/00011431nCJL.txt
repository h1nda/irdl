Косовският парламент прие промени в конституционната рамка
09/07/2004
 
ПРИЩИНА, Косово, Сърбия и Черна гора -- Парламентът на Косово прие в четвъртък (8 юли) спорни промени в конституционната рамка, влизащи в противоречие с резолюцията за Съвета за сигурност на ООН за провинцията. Особено противоречиво е изменението, което разрешава на парламента да свика референдум за независимост от Сърбия и Черна гора. Веднага след това ЮНМИК заяви, че никакви промени няма да бъдат приети без съгласието на ООН. Макар депутатите да твърдят, че само подготвят провинцията за предстоящия й окончателен статут, според анализатори промените в конституцията още повече ще изострят отношенията между ЮНМИК и местните власти. (КосоваЛайв, Б92 - 09/07/04)
