Румънският парламент създава анкетна комисия по предложението за отстраняване на президента от длъжност
					01/03/2007
					 
						БУКУРЕЩ, Румъния -- В сряда (28 февруари) парламентът реши да създаде анкетна комисия, която да определи дали президентът Траян Бъсеску трябва да бъде отстранен от длъжност. Две опозиционни партии, Консервативната партия и по-голямата Социалдемократическа партия, обвиняват Бъсеску, че нарушава конституцията, не уважава парламента и е узурпирал външната политика. Очаква се комисията да представи своя доклад пред парламента до 21 март. След това документът ще бъде внесен в Конституционния съд, който трябва да го одобри или отхвърли. Ако документът бъде одобрен, парламентът ще трябва да реши дали да продължи с процедурата по импичмънт. Бъсеску може да бъде сменен с национален референдум. (Зиуа - 01/03/07; Ромпрес, Медиафакс - 28/02/07)
