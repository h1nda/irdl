Рен: БиХ трябва да осъществи ключови реформи преди подписването на споразумението с ЕС
					17/12/2006
					 
						БРЮКСЕЛ, Белгия -- Еврокомисарят по разширяването Оли Рен заяви в петък (15 декември), че Босна и Херцеговина (БиХ) трябва да осъществят ключови реформи - особено реструктурирането на сектора на полицията - преди официално да бъдат приключени преговорите по Споразумението за стабилизация и асоцииране (ССА) с ЕС. Изявлението на Рен бе предадено от Делагацията на Европейската комисия (ЕК) в Сараево един ден след провеждането на петия, последен кръг от техническите преговори по ССА в столицата на БиХ. 
						Рен оцени високо "професионалната и конструктивна" работа на екипа на БиХ по време на техническите преговори, но подчерта, че ЕК ще ратифицира ССА само когаго бъдат спазени изискванията за реформите. (Независне новине - 16/12/06; РТРС, ПБС БиХ - 15/12/06)
