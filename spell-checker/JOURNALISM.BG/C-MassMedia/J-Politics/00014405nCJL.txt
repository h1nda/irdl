Започва регистрацията на партиите за участие в общите избори в България
					29/04/2005
					 
						СОФИЯ, България -- Политическите партии и коалиции, които възнамеряват да участват в общите избори на 25 юни, започнаха регистрирането си в петък (29 април). Крайният срок за регистриране изтича на 13 май. Две седмици по-късно всички партии трябва да предадат своите окончателни листи на избирателната комисия. 
						Други новини: Националната служба за борба с организираната престъпност разби в четвъртък в Пловдив международна мрежа за трафик на хора. Главният секретар на вътрешното министерство Бойко Борисов заяви, че операцията е била планирана в продължение на шест месеца с участието на американските тайни служби и ФБР.
						Също в четвъртък софийски съд издаде заповед за освобождаване от ареста на полковника от сръбско-черногорската армия, който е издирван за военни престъпления в Хърватия. Съдията постанови, че Чедомир Бранкович е имал дипломатически имунитет като член на официална делегация, когато е пристигнал в България по-рано тази седмица. Вътрешното министерство в София каза, че ще обжалва решението. (бТВ, news.bg, Медиапул - 29/04/05; Медиапул, Новините, AФП, Файненшъл таймс, Би Би Си - 28/04/05)
