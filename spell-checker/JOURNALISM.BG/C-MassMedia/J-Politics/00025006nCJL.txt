Сърбия ще продължи преговорите по ключово енергийно споразумение с Русия
					30/12/2007
					 
						БЕЛГРАД, Сърбия -- На извънредно заседание в събота (29 декември) сръбското правителство реши да продължи преговорите с Русия по спорно енергийно споразумение. Между другото то включва и продажбата на мажоритарен дял от сръбския петролен и газов монополист "НИС" на Русия и включването на Сърбия в газопровода на Русия "Южен поток". В изявление, кабинетът съобщи, че преговорите ще продължат, за да се постигне споразумение, което ще бъде приемливо и за двете страни, както и че споразумението има потенциал да реши енергийните проблеми на Сърбия.
						Заседанието се проведе след силна критика от страна на министъра на икономиката Младан Динкич, който заяви, че 400-те милиона евро, предложени от Москва, са твърде малко. Той също предупреди, че споразумението ще постави сръбската енергетика в зависимост от Русия. "Аз съм за това да преговаряме с руснаците, а не да вървим с вдигнати ръце", коментира министърът след заседанието. (Блиц, Данас - 30/12/07; РТС, Бета, Б92, Ройтерс, ИТАР-Taсс, Синхуа - 29/12/07)
