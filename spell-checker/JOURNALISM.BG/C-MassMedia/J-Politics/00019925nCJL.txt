Румънският президент освободи министъра на отбраната и началника на ГЩ на армията 
					13/09/2006
					 
						БУКУРЕЩ, Румъния -- Президентът Траян Бъсеску подписа във вторник (12 септември) указ, с който освобождава от длъжност министъра на отбраната Теодор Атанасиу във връзка с наказателното производство, възбудено срещу него миналата седмица. При разследването, което трябва да установи дали Атанасиу е разкрил секретна информация относно разположението на румънските части в чужбина, вероятно ще се изискват показания от негови подчинени в министерството на отбраната, което може да доведе до конфликт на интереси, каза Бъсеску.
						Също във вторник той издаде указ, изискващ оттеглянето на началника на генералния щаб на армията, генерал Еужен Бадала. Прокурорите за борба с корупцията го разследват във връзка със сделка за военни доставки, за която е посредничил през 2000 г. 
						Други събития -- Бъсеску изпрати във вторник доклад до парламента, в който предлага преструктуриране на участието в мироподдържащите мисии на Балканите, в Афганистан и Ирак до края на тази година. В документа се посочва, че Бъсеску иска да намали присъстието в Ирак за сметка на това в Афганистан. (Гъндул, Адевърул - 13/09/06; Ромпрес, Медиафакс - 12/09/06)
