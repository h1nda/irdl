Гръцкият парламент ще гласува спорния законопроект за пенсионна реформа
					31/03/2008
					 
						АТИНА, Гърция -- Парламентът трябва да проведе в понеделник (31 март) гласуване по спорния законопроект, целящ реформиране на пенсионната система на страната. Плановете станаха причина за общонационални протести заради страховете, че реформата ще ореже пенсионните придобивки и ще увеличи пенсионната възраст. Първоначално гласуването бе предвидено за миналата сряда, но бе отложено поради искането на вот на недоверие на правителството, който се провали в неделя. 
						Опозиционните партии планират да внесат предложение за провеждането на референдум за пенсионната реформа. Предложението ще се нуждае от одобрението на най-малко три пети от 180-те депутати. Управляващата партия "Нова демокрация" има 152 депутатски места в парламента. (ЕРТ, Фокус - 30/03/08)
