Румънският Конституционен съд отново отхвърли закона за НАП 
					20/07/2010
					 
						БУКУРЕЩ, Румъния -- В понеделник (19 юли) Конституционният съд отново отхвърли закон, свързан с Националната агенция за прозрачност (НАП), заявявайки, че някои от разпоредбите все още са в нарушение на конституцията. Траян Бъсеску внесе искането, оспорващо относително късите срокове за извършване на проверките на имуществото на висши държавни служители. Бъсеску настоява, че крайният срок трябва да бъде удължен от една на три години и на НАП да й бъдат предоставени повече правомощия, което беше отхвърлено от парламента. 
						По-рано Конституционният съд лиши НАП от правомощията й да проверява имуществените декларации на висшите държавни служители с твърдението, че агенцията би се намесила в сфери, където други институции имат предимство според конституцията. В края на краищата бе направен опит за постигане на компромис, като част от правомощията за извършване на проверки от НАП бяха прехвърлени на прокуратурата и на данъчните власти. (Журналул Национал - 20/07/10; АФП, Медиафакс - 19/07/10)
