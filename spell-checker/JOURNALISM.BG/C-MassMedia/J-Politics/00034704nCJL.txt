ЕК е готова да започне преговорите по глава "Правосъдие" с Хърватия 
					26/05/2010
					 
						ЗАГРЕБ, Хърватия -- Европейската комисия (ЕК) е внесла проект за обща преговорна позиция в Съвета на ЕС, с което даде знак, че е готова да започне преговорите по глава "Правосъдие", съобщиха местните медии във вторник (25 май). Хърватия внесе своята преговорна позиция през февруари и сега очаква да започне присъединителните преговори по главата преди края на юли. Главният прокурор на Трибунала на ООН за военни престъпления Серж Брамерц понастоящем е на посещение в Хърватия и ще представи своя доклад за нивото на сътрудничество, оказвано от страната на Трибунала през юни. Той трябва да е положителен, за да могат Холандия и Великобритания да се съгласят да отворят преговорната глава. Хърватските власти твърдят, че са предоставили всички документи, поискани от Трибунала. (ХРТ, ХИНА, Пословни - 25/05/10)
