Хърватия провежда втория кръг от изборите за президент
					16/01/2005
					 
						ЗАГРЕБ, Хърватия -- Избирателите се отправиха към избирателните секции в неделя (16 януари), за да гласуват на втория тур от изборите за президент. Широко разпространено е предвиждането, че досегашният президент Стипе Месич ще спечели, след като получи почти 50% от гласовете на първия кръг на 2 януари. Неговият противник, вицепремиерът Ядранка Косор от управляващата консервативна партия Хърватски демократически съюз изостава с около 30% според проучванията на общественото мнение. Около 4.4 млн. хървати имат право да гласуват, от които 400000 живеят зад граница. Първите официални резултати се очакват някъде след полунощ. (AП, Ройтерс, АФП, Би Би Си, ХИНА - 16/01/05)
