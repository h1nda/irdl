Албания се приближава към промени в конституцията
					15/04/2008
					 
						ТИРАНА, Албания -- В понеделник (14 април) парламентарната комисия по правните въпроси и законодателството одобри промени в конституцията, имащи за цел реформа на избирателната система. Членовете на комисията се споразумяха да подкрепят регионално-пропорционална система и се съгласиха парламентът да се състои от 140 депутати от различни избирателни зони. Тези мерки бяха подкрепени както от управляващата Демократическа партия, така и от опозиционната Социалистическа партия. (Коха Йоне, Шекули, Шкип - 15/04/08; BalkanWeb, Топ-Ченъл - 14/04/08)
