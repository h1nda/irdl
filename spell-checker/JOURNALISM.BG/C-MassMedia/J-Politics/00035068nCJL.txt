Косовска парламентарна делегация посети Брюксел
					24/06/2010
					 
						БРЮКСЕЛ, Белгия -- Косовска парламентарна делегация, оглавявана от председателя на парламента Якуп Красничи, замина в сряда (23 юни) за Европейския парламент, за да присъства на третата междупарламентарна среща ЕС-Косово. Дневният ред включва теми като икономическото развитие на Косово, правата на малцинствата и спазването на върховенството на закона. Специалният представител на ЕС за Косово Питер Фейт подчерта необходимостта от борба с корупцията и организираната престъпност, особено ако сред заподозрените са и висши политически лидери. Заместник министър-председателят на Косово Хайредин Кучи каза, че трите цели на правителството са интеграцията в ЕС, икономическото развитие и укрепването на върховенството на закона. Той подчерта и ролята на добре функциониращия вътрешен пазар и регионалното сътрудничество. Участниците отбелязаха напредъка на Прищина в процеса на завръщане на разселените лица. Косовският сръбски депутат Слободан Петрович определи децентрализацията като ключов процес за сръбското малцинство. (Кохавижън, РТК, Телеграфи, Алсат, Уебсайт на ЕНП - 23/06/10)
