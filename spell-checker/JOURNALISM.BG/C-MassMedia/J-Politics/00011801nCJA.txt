Българските партии се готвят за парламентарните избори през 2005 г. 
					30/08/2004
					Според проучванията на общественото мнение парламентарните избори през следващата година могат да върнат БСП на власт. Междувременно правителството на Симеон Сакскобурготски е подложено на атака от двата края на политическия спектър. 
					От Светла Димитрова за Southeast European Times в Белград - 30/08/04 
 
					 
						
Българският премиер Симеон Сакскобурготски обеща да подобри жизнения стандарт, да се пребори с корупцията и да очисти партията си от “хора, които са поставили своите интереси над тези на обществото, както и от политическите хамелеони.” [АФП] 
						По-малко от година преди следващите редовни парламентарни избори в България основите политически сили в страната се подготвят за онова, което може да се окаже една трудна и удовлетворителна надпревара. Победителят ще отговаря за отвеждането на България до членството в ЕС, предвидено за януари 2007 г. 
						Неотдавна проведени сондажи показват, че вотът, който вероятно ще се проведе през юни 2005 г., може да върне БСП на власт по-малко от осем години след масовите улични протести, които принудиха тогавашното правителство на подаде оставка. 
						На 27 юли БСП и три други леви партии образуваха политическа коалиция под надслов “Нова Левица”, заявявайки, че ще започнат да формират екипи за всички нива на съдебната и изпълнителната власт. Според проучване, проведено от агенцията “Алфа Рисърч” по–рано тази година, 40 % от българите имат положително отношение към лидера на БСП Сергей Станишев. 
						Друго изследване, предложено от Националния институт за изследване на общественото мнение (НЦИОМ), констатира, че 21.7 % от интервюираните биха гласували за БСП, ако изборите се проведат днес. 
						Междувременно двете основни десни опозиционни сили – Съюзът на демократичните сили (СДС) и Демократи за силна България (ДСБ), остро разкритикуваха правителството на Симеон Сакскобурготски, бившият цар, станал премиер, за тригодишното му управление. 
						Бившият премиер Иван Костов, основал ДСБ в края на май, обвини управляващото Национално движение Симеон Втори (НДСВ) и младшия му партньор Движението за права и свободи (ДПС), че отслабват България и не изпълняват предизборните си обещания. 
						СДС междувременно разкритикува това, което той определи като безразсъдна правителствена политика, вземане на безотговорни решения и арогантност. 
						Критичните бележки на двете партии дойдоха само 10 дни след като Сакскобурготски обеща да подобри жизнения стандарт, да се бори с корупцията и да изчисти редовете на партията си от “хора, които са поставили своите интереси над тези на обществото, както и от политическите хамелеони.” 
						“Целта на моето ангажиране в обществения живот остава непроменена от 2001 г. досега – подобряване на жизнения стандарт и условия на всички българи,” заяви Сакскобурготски в свое отворено писмо, което мнозина характеризираха като начало на неговата кампания за изборите през следващата година. 
						Писмото бе публикувано няколко дни след като група либерални реформисти от НДСВ напуснаха движението и формираха своя центристка партия, наречена Новото време, която се ръководи от образовалия се в САЩ бивш дисидент Емил Кошлуков. Направеният в началото на юни опит да се формира коалиция от пет десни партии, вкл.СДС, ДСБ и партията на софийския кмет Стефан Софиянски Съюз на свободните демократи, се провали. 
						Проучването на НЦИОМ показа, че ДСБ привлича подкрепата на 3.8 % , СДС – 8.5% и НДСВ – 8.6 %. ДПС, създадено от представители на турското малцинство в България в началото на 90-те години на миналия век, поддържа своята традиционен електорат от малко под 6 %.
