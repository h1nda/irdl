Македонският парламент прие закон за политическите партии
					29/07/2009
					 
						СКОПИЕ, Македония -- Парламентът одобри във вторник (28 юли) измененията в Закона за финансиране на политическите партии - едно от условията за ускоряване на процеса на интеграция на страната в ЕС. Мярката, която беше приета без обсъждания, има за цел да засили прозрачността и контрола върху финансирането на партиите. Законодателите трябва да приемат още два законодателни акта - за самия парламент и за държавните служители - до есента, когато се очаква Европейската комисия (ЕК) да публикува следващия си доклад за напредъка на Македония. Скопие се надява да получи твърда дата за започване на преговори за присъединяване към ЕС, но ЕС предупреди, че това ще стане само ако Македония изпълни всички критерии. (Макфакс, МИА, A1 - 28/07/09)
