Демократическата партия на Сърбия (ДП) и Г17 Плюс настояват за разследване на заплахите срещу Тадич
					27/07/2008
					 
						БЕЛГРАД, Сърбия -- Демократическата партия (ДП) и Г17 Плюс заклеймиха в петък (25 юли) неотдавнашните заплахи, отправени срещу президента Борис Тадич от члена на Сръбската радикална партия (СРП) Верица Радета. Във връзка с арестуването на бившия босненски сръбски лидер Радован Караджич Радета заяви преди два дни, че Тадич би трябвало да знае, че предателите на Сърбия не остават ненаказани и предупреди, че президентът може да бъде сполетян от съдбата на премиера Зоран Джинджич, който бе убит през март 2003 г. ДП и Г17 Плюс поискаха от прокуратурата да предяви обвинения срещу Радета. "За съжаление, трябва да направим заключението, че изявлението може да се интерпретира като призив към насилие", заяви Нада Колунджия, официален представител на коалицията "За европейска Сърбия", ръководена от ДП на Тадич. (Вечерне Новости, Б92 - 26/07/08)
