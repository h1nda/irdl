Венецианската комисия на СЕ ще помогне за изработването на конституцията на Черна гора
					15/10/2006
					 
						ВЕНЕЦИЯ, Италия -- Съветът на Европа (СЕ) заяви в петък (13 октомври), че Венецианската комисия - юридическия консултативен орган на СЕ - ще помогне за изработването на новата конституция на Черна гора. Решението бе обявено след специална сесия на Комисията, на която присъства председателят на парламента на Черна гора Ранко Кривокапич. На пресконференция след сесията заместник-секретарят на Комисията Томас Маркерт заяви, че те било договорено да се организира публичен дебат в Черна гора с участието на експерти на Комисията за новата конституция. Маркрет подчерта, че трябва да бъде постигнат широк политически и обществен консенсус по този въпрос. (Победа, Виести - 14/10/06; Уеб-сайт на СЕ - 13/10/06)
