Румънският парламент одобри бюджета за 2010 г.
					15/01/2010
					 
						БУКУРЕЩ, Румъния -- Парламентът одобри в четвъртък (14 януари) закона за държавния бюджет за 2010 г. с 192 на 138 гласа, като на практика запази рамката, предложена от правителството. Тя включва редица непопулярни мерки, като замразяване на заплатите и пенсиите и съкращения в публичния сектор. Със 176 на 147 гласа парламентаристите гласуваха бюджета за социалното осигуряване. Опитите на опозицията за увеличаване на пенсиите се провалиха, така че размерите им ще продължат да отразяват поетите към МВФ ангажименти. 
						Също в четвъртък финансовият министър Себастиан Владеску каза, че съкращенията на персонал в публичния сектор ще възлязат на повече от 100 000 работни места през следващите четири години. Тази година близо 17 000 работни места ще бъдат съкратени, главно в местното самоуправление. Профсъюзите обещаха да организират протести към края на месеца. Синдикалният лидер Богдан Хосу каза, че финансовото министерство "гледа на въпроса от чисто счетоводен ъгъл, без да отчита повишената ефективност". (Медиафакс, HotNews, Агерпрес - 14/01/10)
