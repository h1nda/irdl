Румънска опозиционна партия предлага съюз с други партии 
					03/01/2011
					 
						БУКУРЕЩ, Румъния -- Крин Антонеску, председател на опозиционната Националлиберална партия (НЛП), предложи в неделя (2 януари) петгодишен съюз с другата голяма опозиционна партия, Социалдемократическата партия (СДП), и с по-малкия коалиционен партньор, Демократичния съюз на унгарците в Румъния (ДСУР). Съюзът ще вземе общо решение за единен кандидат за президентските избори в периода до 2014 г. Той ще подеме и инициатива за импийчмънт на президента Траян Бъсеску през тази година, заяви Антонеску в телевизионно интервю и обясни, че това ще се наложи поради вероятния отказ на Бъсеску да подкрепи министър-председател, подкрепян от бъдещата коалиция. Създаването на съюза ще осигури силно парламентарно мнозинство и ще остави сегашния кабинет с много слаба подкрепа, което ще направи свалянето му лесно, добави Антонеску. СДП реагира положително на изявлението на Антонеску и заяви, че ръководството на партията има мандат да преговаря по предложението този месец. (Адевърул, Котидианул, Евениментул Зилеи - 02/01/11)
