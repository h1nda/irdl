Партиите от опозицията в България ДСБ и СДС официално подписаха предизборно споразумение
					15/03/2009
					 
						СОФИЯ, България -- Дясноопозиционните партии Съюз на демократичните сили (СДС) и Демократи за силна България (ДСБ) официално подписаха предизборно споразумение в петък (13 март), след като първо изразиха подкрепапа си за това в началото на седмицата. Двете партии ще се обединят както за изборите за Европейски парламент, така и за парламентарните избори в България през лятото и посочиха, че и други партии ще се присъединят към тяхната коалиция. 
						Други новини - Около 10 000 полицейски служители организираха мирен протест в София в неделя с искания за по-добри условия на работа и увеличение на заплатите с около 50%. Около 2000 протестиращи се отправиха към посолството на Чешката република, за да връчат писмо с исканията си, тъй като тази страна в момента е ротационен председател на ЕС. Вътрешното министерство на България окачестви увеличението на заплатите с 50% като "абсурдно". (Дарик, БНР, Макфакс - 15/03/09; Дневник, Mедиапул, БНР - 13/03/09)
