Среща на върха за промени в конституцията на Румъния се провали 
					16/03/2010
					 
						БУКУРЕЩ, Румъния -- Среща на високо равнище между парламентарните партии в канцеларията на президента Траян Бъсеску се провали в понеделник (15 март), когато опозиционните Социалдемократическа партия и Националлиберална партия напуснаха предсрочно. Те се противопоставят на плана на Бъсеску за превръщане на двукамарния парламент в еднокамарен и намаляване на броя на депутатите от 471 на 300. Обществеността подкрепи идеята на необвързващ референдум в края на миналата година, но за да мине през парламента промяна в конституцията, се изисква мнозинство от две трети. Опозиционните партии заявяват, че промяната ще ограничи ролята на парламента и ще даде на президента повече правомощия. Управляващата Либералдемократическа партия подкрепя предложените промени. (Евениментул Зилеи, Гъндул, Котидианул, Адевърул - 16/03/10)
