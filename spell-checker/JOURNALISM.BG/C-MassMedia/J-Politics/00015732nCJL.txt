Грегориан предвижда, че двете общности в БиХ ще приемат законите по отбранителната реформа
					28/08/2005
					 
						САРАЕВО, Босна и Херцеговина (БиХ) -- Съпредседателят на комисията по отбранителната реформа Рафи Грегориан изрази увереност, че жизнено важната реформа в БиХ ще бъде проведена и съответните закони приети в парламентите на двете общности, както е планирано. В интервю в съботното (27 август) издание на Дневни аваз Грегориан заяви, че е изненадан от решението на правителството на Република Сръбска да отложи до понеделник гласуването на двата закона по военната реформа. Той изрази очакването си, че тези закони, които са жизнено важни за подписване на споразумението за стабилизация и асоцииране с ЕС, ще бъдат одобрени от правителството и парламента на РС. Планираното преструктуриране на въоръжените сили ще доведе до издигане на общодържавно равнище на командването на армията и отбраната и отговорностите по контрола. (Дневни аваз - 27/08/05; Уебсайт на правителството на РС - 26/08/05)
