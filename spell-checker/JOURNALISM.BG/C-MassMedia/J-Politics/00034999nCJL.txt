ЕК заяви, че албанските партии трябва да намерят решение на политическата криза 
					18/06/2010
					 
						ТИРАНА, Албания -- Европейската комисия (ЕК) заяви, че провалът на инициативата на Европейския парламент (ЕП) за намиране на решение на политическата криза в Албания прехвърля отговорността изцяло в ръцете на двете основни политически партии - управляващата Демократическа партия и опозиционната Социалистическа партия. Анджела Филоте, говорителка на еврокомисаря по разширяването Щефан Фюле, каза в четвъртък (17 юни): „Решението е необходимо за гражданите на Албания, които се стремят да станат европейски граждани”. В сряда представители на ЕП признаха, че въпреки тяхната помощ, албанските лидери все още се карат за прозрачността на общите избори от юни 2009 г. Застоят забави свързаните с ЕС реформи. (Топ Ченъл, Balkan Web, Телеграфи - 17/06/10)
