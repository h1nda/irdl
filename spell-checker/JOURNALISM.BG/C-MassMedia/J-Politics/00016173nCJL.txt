Партията на сръбския президент напусна парламента
					06/10/2005
					 
						БЕЛГРАД, Сърбия и Черна гора -- В сряда (5 октомври) опозиционната Демократическа партия (ДП) на сръбския президент Борис Тадич реши да напусне сръбския парламент и да поиска предсрочни избори. Ръководството на ДП взе това решение на специално заседание, проведено на фона на нарасналото напрежение в законодателния орган. Премиерът Воислав Кощуница изрази разочарованието си от решението на ДП и призова партията да го преосмисли, като вземе предвид факта, че страната се намира в много важен момент от процеса на интеграцията си в ЕС и предстоящите преговори за статута на Косово. (Политика - 06/10/05; Бета, Танюг, РТС - 05/10/05)
