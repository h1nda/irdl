Сръбският парламент одобри по-дълги срокове за задържане на лица, обвинени в сериозни престъпления
					23/12/2005
					 
						БЕЛГРАД, Сърбия и Черна гора -- Сръбският парламент прие в четвъртък (22 декември) промени в законопроекта за наказателното производство, като увеличи максималния срок на задържане от две на четири години за лица, обвинени в сериозни престъпления, с възможни присъди от десет и повече години. В момента само лицата, които са заплашени от евентуални присъди от 40 години затвор, могат да бъдат задържани за срок от четири години. Сред многото други закони, които бяха приети в четвъртък, парламентът одобри и промени в закона за връщането на държавния дълг на пенсионерите. Според тези изменения пенсионерите ще получат неизплатения дълг в брой вместо в облигации. (Данас, Политика, Глас явности - 23/12/05; РТС, Бета, Б92, Танюг - 22/12/05)
