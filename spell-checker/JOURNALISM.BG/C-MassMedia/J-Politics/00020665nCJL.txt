Албанският президент ще насрочи местните избори за януари
					17/11/2006
					 
						ТИРАНА, Албания -- Президентът Алфдред Мойсиу смята да насрочи местните избори за 14 или 21 януари, предадоха в петък (17 ноември) албанските медии, позовавайки се на изказвания, направени от президента по време на посещението му в Полша тази седмица. Той е заявил, че понеже основните партии не са успели да постигнат споразумение, той трябва да използва конституционните си правомощия и сам да насрочи датата. Основната опозиционна Социалистическа партия заплаши изборите с бойкот, ако те не бъдат отложени за пролетта. 
						Други новини -- Кабинетът прие в четвъртък нов законопроект, целящ подобряване на работата на полицията и засилване на гражданския контрол в сектора. (Албейниън Нюз, Победа - 17/11/06)
