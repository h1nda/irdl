Сръбският парламент обсъжда новия кабинет, гласуването се очаква във вторник
					15/05/2007
					 
						БЕЛГРАД, Сърбия -- Парламентът приключи в понеделник (14 май) дебатите по предложението за министерствата в кабинета, внесено от новосформираното демократично мнозинство на Демократическата партия, коалицията Демократическа партия на Сърбия - "Нова Сърбия" и "Г17 Плюс". Проектът предвижда увеличаване на броя на министерствата от 18 на 22. След вероятното гласуване във вторник се очаква законодателите да обсъдят и гласуват новото коалиционно правителство на номинирания за министър-председател Воислав Кощуница. Ако депутатите не го одобрят, ще трябва да бъдат насрочени нови парламентарни избори. (Данас - 15/05/07; Танюг, Бета, РТС, Б92, FoNet - 14/05/07)
