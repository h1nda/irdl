Президентът на Сърбия-Черна гора каза, че Младич ще бъде скоро арестуван
					17/07/2005
					 
						БЕЛГРАД, Сърбия-Черна гора -- Президентът на Сърбия-Черна гора Светозар Марович каза в петък (15 юли), че босненско-сръбският веонновременен командир Ратко Младич ще бъде скоро арестуван и изправен пред Хагския трибунал. Марович призна в разговор с австрийския си колега Хайнц Фишер, че Белград не може да напредва по пътя към членство в ЕС и НАТО, докато Младич остава на свобода.
						В други новини, синът на военновременния лидер на Република Сръбска Радован Караджич Александър Караджич бе освободен в неделя сутринта след 10-дневен арест, извършен от силите на НАТО в БиХ. Той бе задържан в Пале на 7 юли по обвинение, че е подпомагал военнопрестъпници.
						Междувременно в петък черногорската полиция арестува брата на Радован Караджич Лука след пътно-транспортно произшествие, в резултат на което един човек бе тежко ранен. Властите казаха, че употребата на алкохол вероятно е причина за произшествието. (РТРС, Фена, Независне новине - 17/07/05; Блиц, Независне новине - 16/07/05; AП - 15/07/05)
