Законодателите в Черна гора започват дебати по проекта за нова конституция
					27/03/2007
					 
						ПОДГОРИЦА, Черна гора -- В понеделник (26 март) парламентът започна дебатите по проекта за нова конституция, чието приемане бе наложено от обявяването на независимост и отделянето от съюза със Сърбия през миналата година. Очаква се депутатите да обсъдят около 40 предложения за промени, засягащи определeнията за държава, език, държавните символи и религиите. Председателят на събранието Ранко Кривокапич заяви в понеделник, че тъй като 85 % от проектотекстовете са съгласувани, той очаква дебатите да доведат до консенсус и по останалите предложения. След това конституцията ще бъде подложена на обществено обсъждане. (Виести - 27/03/07; Мина, РТЧГ - 26/03/07)
