Додик ще се кандидатира за президент на РС
					04/07/2010
					 
						БАНЯ ЛУКА, Босна и Херцеговина (БиХ) -- Както се очакваше, премиерът на Република Сръбска (РС) Милорад Додик ще се кандидатира за президент на общността на изборите на 3 октомври, потвърди на среща в събота (3 юли) неговият Съюз на независимите социалдемократи (СНСД). Партията също потвърди, че Небойша Радманович, сегашният сръбски представител в тристранното Председателство на БиХ, ще се кандидатира за втори мандат. Додик заяви пред участниците в срещата, че няма да позволи никакви значителни промени в Дейтънското споразумение. Най-силните опозиционни партии в РС вече сформираха коалиция и ще подкрепят кандидатурата на Огнен Тадич от Сръбската демократическа партия, докато лидерът на Партията на демократическия прогрес Младен Иванич ще се яви на изборите срещу Радманович. (Радио "Свободна Европа", Вечерне Новости, Независне Новине, Блиц, Национал - 03/07/10)
