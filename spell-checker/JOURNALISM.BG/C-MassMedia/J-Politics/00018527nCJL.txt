Албанският президент каза, че кандидатурата на Западните Балкани за членство в ЕС не трябва да се приема скептично
					10/05/2006
					 
						ТИРАНА, Албания -- Президентът Алфред Мойсиу призова Запада да не гледа скептично на кандидатурите за интеграция в ЕС на Албания и другите страни от Западните Балкани, в т. ч. и Косово, по време на реч във вторник (9 май) по случай Деня на Европа. Мойсиу каза, че перспективата за членство в ЕС е единственият начин да се гарантират мирът, стабилността и напредъкът в региона, а следователно и на целия континент. 
						Също във вторник, по време на донорска конференция в Тирана, премиерът Сали Бериша призова международната общност да помогне в реформите за децентрализация на Албания. Бериша предупреди, че страната изостава в тази област и забавянето ще има сериозни икономически последици. (Албейниън Нюз - 10/05/06; Уеб сайт на албанския президент - 09/05/06)
