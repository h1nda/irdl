Турските лидери отправиха критики към президента на Иракски Кюрдистан 
					28/02/2007
					 
						АНКАРА, Турция -- Лидерите на страната разкритикуваха в понеделник (26 февруари) президента на Иракски Кюрдистан Масуд Барзани, след като той призова за преки разговори с Турция, но същевременно заяви,че страните от региона трябва да признаят правото на кюрдите на независимост. "Неразумното лидерство и ... фантазьорството в Близкия Изток винаги са хвърляли народите в беди," каза пред репортери във вторник външният министър Абдула Гюл. Премиерът Реджеп Тайип Ердоган също осъди изказванията на Барзани и изрази безпокойство от така наречените от него опити на кюрдите да вземат под свой контрол богатия на петрол град Киркук. 
						Други новини -- Съд в югоизточната турска провинция Диарбекир осъди кмета на населеното предимно с кюрди селище Каяпинар да заплати глоба, вместо да лежи шест месеца в затвора, за оказана от него подкрепа на терористичната организация Кюрдска работническа партия (ПКК). Той е дал разрешение за ползване на общински автомобил за тържества за отбелязване на рождения ден на лидера на ПКК Абдула Йоджалан, който е в затвора. (Сабах - 28/02/07; НТВ, АФП - 27/02/07)
