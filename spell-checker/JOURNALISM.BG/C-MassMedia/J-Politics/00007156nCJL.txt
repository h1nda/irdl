Президентите на България, Румъния и Турция се срещат в понеделник
02/06/2003
 
БУКУРЕЩ, Румъния -- Тристранната среща между президентите на България, Румъния и Турция - Георги Първанов, Йон Илиеску и Ахмет Недждет Сезер - се очаква да започне в понеделник (2 юни) в румънския черноморски курорт Нептун. Тридневният форум ще бъде посветен на регионалното сътрудничество и отношенията с международни организации. По време на предишната среща в Чезме, Турция, тримата ръководители подписаха споразумение за сътрудничеството при природни бедствия. (Ромпрес - 02/06/03)
