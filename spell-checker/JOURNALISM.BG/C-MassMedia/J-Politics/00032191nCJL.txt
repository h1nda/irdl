Хърватският кабинет насрочи президентски избори за 27 декември
					01/11/2009
					 
						ЗАГРЕБ, Хърватия -- Президентските избори ще се проведат на 27 декември, реши кабинетът на заседанието си в петък (30 октомври). Ако се наложи провеждането на балотаж, той ще се проведе на 10 януари. Решението активизира потенциалните кандидати, като те разполагат с 12 дни, за да съберат подписи от своите поддръжници. След това властите разполагат с два дни, за да установят истинността на тези подписи, преди да започне официалната кампания,. Настоящият президент Стипе Месич е пред края на своя втори мандат и не може да се кандидатира отново. (ХРТ, Весник, Явно, AП, ДПА - 30/10/09)
