Балканският политически клуб призовава за засилване на институциите в БиХ
					08/05/2006
					 
						САРАЕВО, Босна и Херцеговина (БиХ) -- Декларация, приета в края на двудневна конференция на Балканския политически клуб в Сараево в неделя (7 май), призовава за засилване на държавните институции в БиХ като главно условие за евроатлантическа интергация. Подписалите декларацията заявяват също и подкрепата си за бъдещото либерализиране на търговията в Западните Балкани и призовават за облекчаване на визовите режими между страните на реципрочна основа. На форума говориха редица бивши и настоящи балкански политически лидери и изтъкнати интелектуалци, които се спряха на ролята на международната общност в БиХ и региона.
						Също в неделя външният министър на БиХ Младен Иванич се срещна в рамките на конференцията с румънския си колега Михай Разван Унгуряну. Двамата обявиха бъдещото откриване на посолство на БиХ в Букурещ. (Дневни Аваз - 08/05/06; ПБС БиХ, РТРС - 07/05/06)
