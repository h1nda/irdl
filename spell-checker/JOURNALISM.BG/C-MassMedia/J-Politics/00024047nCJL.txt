САЩ призовават за нови преговори за Кипър
					28/09/2007
					 
						НЮ ЙОРК, Съединени щати -- Помощник държавният секртар на САЩ по политическите въроси Никълъс Бърнс каза в четвъртък (27 септември), че Вашингтон скоро ще предложи генералният секретар на ООН Бан Ки Мун да инициира нови преговори за обединяването на Кипър. Бърнс направи това изявление след среща с кипърския президент Тасос Пападопулос в кулоарите на сесията на Общото събрание на ООН в Ню Йорк. Планирано е Пападопулос да се срещне с Бан Ки Мун в неделя, а лидерът на кипърските турци Мехмет Али Талят ще се срещне с генералния секретар следващия месец.
						Други новини -- Матю Нимиц, специалният пратеник на ООН, който се опитва да реши отдавнашния спор за името между Гърция и Македония, каза в четвъртък, че планира да поднови преговорите с посредничеството на ООН следващия месец. За разлика от предишните преговори новите ще се водят на правителствено равнище, а не на равнище посланици. Гърция се противопоставя на използването на името Македония, като твърди, че това предполага териториални претенции към северната гръцка провинция, която носи същото име. (Си Ен Ей, АФП, Филелефтерос, Макфакс, Скай, МРТ - 27/09/07)
