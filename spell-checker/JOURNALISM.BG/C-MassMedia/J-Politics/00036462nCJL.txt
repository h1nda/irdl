Иво Санадер се върна в парламента
					24/10/2010
					 
						ЗАГРЕБ, Хърватия -- Бившият премиер Иво Санадер се закле като депутат в парламента в петък (22 октомври) и след това заяви пред репортери, че "невероятни и недемократични събития" са го принудили да се върне в политиката. Санадер спечели депутатското място в изборите през 2007 г. като кандидат на управляващия Хърватски демократичен съюз (ХДС), но мандатът му бе замразен, след като бе назначен за министър-председател. 
						През юли 2009 г. той неочаквано подаде оставка. Той бе изключен от партията си, когато за пръв път загатна, че може да се опита да се върне в политиката през януари, така че сега той е независим депутат. (ХРТ, ХИНА, Ютарни Лист, Радио.нет - 22/10/10)
