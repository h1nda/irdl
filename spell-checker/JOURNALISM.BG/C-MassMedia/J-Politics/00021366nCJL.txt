Германия призова за възобновяване на преговорите по ССА със Сърбия
					24/01/2007
					 
						БРЮКСЕЛ, Белгия -- ЕС би искал да възобнови възможно най-скоро преговорите по Споразумението за стабилизация и асоцииране (ССА) със Сърбия, каза външният министър на Германия Франк-Валтер Щайнмайер във вторник (23 януари). Преговорите по споразумението, което се смята за първата стъпка към членство в Съюза, бяха замразени миналата година, след като Сърбия не успя да арестува Ратко Младич и други заподозрени във военни престъпления. Щайнмайер ясно посочи, че Белград трябва да покаже, че сътрудничи изцяло на Трибунала на ООН. Германия в момента е председател на ЕС. 
						Ерхард Бусек, координатор на Пакта за стабилност за Югоизточна Европа, също каза, че Сърбия може да възобнови преговорите по ССА скоро след сформиране на новото правителство. Изборите се проведоха в неделя. Той добави също, че има вероятност демократичните прозападни партии да сформират кабинет. (AП, AФП, РТС, Танюг - 23/01/07)
