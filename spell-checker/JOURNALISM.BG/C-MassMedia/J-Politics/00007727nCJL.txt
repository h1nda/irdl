Черногорски опозиционни партии образуват съюз
23/07/2003
 
ПОДГОРИЦА, Сърбия-Черна Гора -- Трите основни опозиционни партии в Черна Гора обявиха официално формирането на съюз във вторник (22 юли), който цели свалянето от власт на правителството на премиера Мило Джуканович. Социалистическата народна партия, Либералният Алианс и Сръбската народна партия публикуваха съвместно изявление, в което определят кабинета като " антидемократичен, престъпен и корумпиран". Те декларираха решимостта си да бойкотират заседанията на парламента, за да предизвикат провеждането на предсрочни избори.
Други новини: черногорският президент Филип Вуянович приключи двудневното си посещение в Хърватия във вторник, заявявайки, че между двете държави няма открити въпроси. Неговият хърватски колега Стипе Месич каза, че политическите въпроси и проблемите на сигурността се решават чрез диалог. Двамата лидери са подчертали готовността на двете страни да засилят икономическото сътрудничество. (АП, АФП, ХИНА, Хърватско радио, Радио Черна Гора, Би Би Си - 22/07/03)
