Депутат в Европейския парламент призова хърватския генерал Готовина да се предаде
22/06/2003
 
Председателят на комисията за Югоизточна Европа в Европейския парламент Дорис Пак призова укриващия се хърватски ген. Анте Готовина да се предаде на Трибунала на ООН за военните престъпления. Генералът от запаса се укрива в продължение на две години, след като Трибуналът повдигна обвинение във военни престъпления, извършени срещу сръбски цивилни по време на операция на хърватската армия през 1995 г. По-рано този месец той каза, че може да се предаде при известни условия. По време на реч в Загреб в събота (21 юни) Пак изрази задоволство от факта, че всички обвиняеми във връзка с разстрелите край Вуковар са в центъра за задържане в Хага. (ХИНА, Би Би Си - 21/06/03)
