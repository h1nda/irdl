Премиерът на Румъния Нъстасе: Опозицията трябва да прояви гъвкавост в разговорите за изборите
23/11/2003
 
БУКУРЕЩ, Румъния -- Премиерът Адриан Нъстасе каза в петък (21 ноември), че опозицията трябва да бъде по-гъвкава в разговорите за предстоящите избори. В противен случай правителството ще приеме самостоятелно решение по въпроса за датата на изборите, заяви той. Нъстасе направи това изявление, след като опозицията отхвърли предложенията на правителството. Либералите и демократите заплашиха, че ще напуснат парламента, ако управляващата партия не се откаже от намеренията си да проведе местните и парламентарните избори по едно и също време - през юни 2004 г. (Найн О клок - 21/11/03)
