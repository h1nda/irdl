Руският президент Медведев ще посети Сърбия през октомври
					06/08/2009
					 
						МОСКВА, Русия -- Президентът Дмитрий Медведев ще посети Белград през октомври по покана на президента Борис Тадич, съобщи Кремъл в сряда (5 август). Медведев ще участва в руско-сръбска среща на високо равнище за "стратегическо партньорство". Разговорите ще обхващат двустранните отношения, но също и съвместните енергийни проекти, които Русия подкрепя. Медведев ще присъства също и на церемониите, отбелязващи освобождаването на Белград през Втората световна война. Той ще бъде първият руски президент, който посещава Белград от години насам.
