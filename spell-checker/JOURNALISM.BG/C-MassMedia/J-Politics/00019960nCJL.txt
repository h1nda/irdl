Пратеникът на ООН е песимистично настроен по отношение на преговорите за статута на Косово
					17/09/2006
					 
						БЕЛГРАД, Сърбия -- Заместник-пратеникът на ООН за преговорите по статута на Косово Алберт Рохан заяви в петък (15 септември), че преговорите могат да продължат още десет години, без да се постигне нищо. "Перспективата за успех в тези преговори става все по-нищожна", отбеляза той. Рохан изказа предположението, че може скоро да се наложи Съветът за сигурност да се намеси, за да се реши проблемът. Той направи това изявление след още един безрезултатен кръг от преговори между представителите на сърбите и на етническите албанци по въпроса за децентрализацията..
						Други новини - Бомба избухна под колата на министъра на вътрешните работи на Косово Фатмир Реджепи рано в петък, причинявайки щети, но без жертви. В събота бомба унищожи четири автомобила, включително автомобила на Министерството на местното самоуправление на Косово. (РТС - 17/09/06; Б92 - 16/09/06; AП, ЮПИ, Би Би Си, Танюг, AП - 15/09/06)
