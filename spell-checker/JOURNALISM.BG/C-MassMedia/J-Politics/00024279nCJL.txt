Пет държави подписаха споразумение за разполагане на европейска жандармерия в БиХ
					19/10/2007
					 
						ВЕЛСЕН, Холандия -- Пет европейски държави подписаха в четвъртък (18 октомври) договор за разполагане на Европейски жандармерийски сили в Босна и Херцеговина. Споразумението бе подписано от Франция, Италия, Холандия, Испания и Португалия. Според него петте страни ще изпратят 140-членна полувоенна полицейска част в БиХ, която ще оказва съдействие на полицейските сили на ЕС, ООН, ОССЕ и НАТО.
						Други новини -- Армията на БиХ заплаши с колективен бойкот, ако министерският съвет приложи на практика плановете за намаляване на заплатите на военнослужещите. Началникът на генералния щаб генерал-лейтенант Сифет Поджич предупреди, че БиХ ще остане без армия, ако законопроектът за 35-процентно намаление на заплатите бъде одобрен. (АФП, Фокус, Макфакс - 18/10/07)
