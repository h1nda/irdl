Еврокомисарят Фюле призова Тирана да намери решение на политическата криза 
					31/03/2010
					 
						БРЮКСЕЛ, Белгия -- Във вторник (30 март) еврокомисарят по разширяването Щефан Фюле отново подчерта своята загриженост във връзка с продължаващата политическа криза в Албания. В безизходица се намират отношенията между управляващата Демократическа партия (ДП) и опозиционната Социалистическа партия (СП). „Изразих загриженост за стабилността на демократичните институции и липсата на политически диалог в парламента. Всички закони се приемат там и няма да има никакви реформи без приемането на подходящите закони”, каза Фюле в интервю за „ЮрАктив”. ДП отказва да приеме исканията на СП за разследване на общите избори от юни 2009 г., което доведе до бойкот на СП на повечето от заседанията на парламента. (Шекули, Топ Ченъл, Лаймифундит, Топ Нюз - 30/03/10)
