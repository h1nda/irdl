Върховният представител на ЕС Аштън е разочарована от позицията на Иран по време на ядрените преговори
					23/01/2011
					 
						ИСТАНБУЛ, Tурция - Върховният представител на ЕС за външната политика Катрин Аштън изрази разочарованието си в събота (22 януари) от резултата от преговорите между големите световни сили - Съединените щати, Великобритания, Франция, Русия, Китай и Германия от една страна и Иран от друга. В края на двудневните преговори в Истанбул по спорната ядрена програма на Техеран тя заяви, че не се планират по-нататъшни преговори. Аштън, която водеше т.н. група P5+1, посочи, че условията, поставени от Иран за обогатяването на уран и за санкциrте са неприемливи. "Процесът може да продължи, ако Иран реши да реагира позитивно", каза тя. Главният преговарящ за Иран Саид Джалили заяви, че исканията на Техеран не са неразумни. (Ройтерс, AФП, Хюриет, Гласът на Америка - 22/01/11)
