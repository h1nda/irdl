Нимиц призова Македония и Гърция да ускорят преговорите
					24/02/2010
					 
						СКОПИЕ, Македония -- Посредникът на ООН в спора за името между Македония и Гърция, Матю Нимиц, призова двете страни да ускорят преговорите за решаване на отдавнашния спор. „Смятам, че е от особена важност преговорите да бъдат ускорени и да бъдат взети определени решения”, каза Нимиц след среща във вторник (23 февруари) с министъра на външните работи Антонио Милошоски в Скопие. Нимиц добави, че ако има необходимата политическа воля, въпросът може да бъде решен в относително кратки срокове. Той каза, че не е дошъл с някакво определено ново предложение, а по-скоро с идеи за придвижване на процеса напред. Нимиц трябва да посети Гърция в петък. (МИА, Макфакс, A1, Алсат, АФП - 23/02/10)
