Лайчак заяви, че преговорите за реформа в полицията на БиХ трябва да продължат
					12/02/2008
					 
						САРАЕВО, Босна и Херцеговина (БиХ) -- В изявление от понеделник (11 февруари) върховният представител на ЕС Мирослав Лайчак каза, че очаква всичките шест управляващи партии да продължат преговорите за реформа в полицията в съответствие със споразумението, подписано в Мостар миналата година. Говорителят на Лайчак Олег Милишич подчерта, че единствено конкретни резултати, постигнати до края на февруари, ще позволят на страната да подпише Споразумение за стабилизация и асоцииране с ЕС. Изявлението бе публикувано, след като работната група за реформа в полицията съобщи, че не е постигнала споразумение по законопроекта за новите полицейски сили. (РТРС, НТВ Хаят - 11/02/08)
