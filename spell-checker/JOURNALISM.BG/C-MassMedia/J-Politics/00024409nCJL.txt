Парламентът на БиХ отхвърли искането за освобождаване на външния министър
					31/10/2007
					 
						САРАЕВО, Босна и Херцеговина (БиХ) -- Във вторник (30 октомври) Камарата на представителите на БиХ отхвърли искането, внесено от Социалдемократическата партия (СДП), за освобождаване на министъра на външните работи Свен Алкалай от поста му. СДП се аргументира с двойното му гражданство, босненско и хърватско, факт, който според твърденията той е скрил, когато е бил назначаван за външен министър. СДП заяви, че се надява с това да даде началото на по-мащабна реорганизация на кабинета. (Независне Новине - 31/10/07; РТРС, Фена, ПБС - 30/10/07)
