Македонският президент дава висока оценка на напредъка, постигнат две години след подписването на Охридското споразумение
13/08/2003
 
СКОПИЕ, Македония -- Във вторник (12 август) президентът Борис Трайковски приветства напредъка, който е отбелязала Македония през двете години след подписването на Охридското мирно споразумение. В реч по повод втората годишнина от споразумението, сложило край на конфликта между правителствените сили и бунтовниците, етнически албанци, Трайковски подчерта, че " всички участници в охридските преговори са действали отговорно и мъдро, в пълно съответствие с дългосрочните интереси на страната и с оглед бъдещето на всички нейни граждани." Той изтъкна, че прилагането на споразумението е единственият път към постигане на членство в ЕС. (МИА, А1 ТВ - 12/08/03)
