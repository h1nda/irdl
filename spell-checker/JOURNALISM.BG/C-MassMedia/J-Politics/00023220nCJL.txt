Министър-председателят на БиХ и премиерите на автономните области подписаха ключово споразумение за реформа в публичната администрация 
					13/07/2007
					 
						САРАЕВО, Босна и Херцеговина (БиХ) -- Председателят на министерския съвет Никола Спирич, министърът на финансите Драган Вранкич, министър-председателите на Република Сръбска и на Федерация БиХ, Милорад Додик и Наджад Бранкович, и кметът на окръг Бръчко Мирсад Джапо подписаха в четвъртък (12 юли) меморандум за разбирателство за Фонда за реформа в публичната администрация. Реформата в публичната администрация е основно предварително условие за предоставянето на 4,5 млн. евро безвъзмездна помощ от ЕС и шведското и холандското правителство. След церемонията върховният представител Мирослав Лайчак каза, че споразумението е също и предварително условие за подписването на Споразумение за стабилизация и асоцииране с ЕС. (Независне Новине, Дневни Аваз - 13/07/07; РТРС, Фена, НТВ Хаят, Уебсайт на СВП - 12/07/07)
