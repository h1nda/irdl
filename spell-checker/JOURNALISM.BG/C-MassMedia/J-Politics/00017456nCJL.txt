Специалният пратеник Лайчак посочи, че има известен напредък в преговорите за референдума в Черна гора
					02/02/2006
					 
						ПОДГОРИЦА, Сърбия и Черна гора -- В сряда (1 февруари) Мирослав Лайчак, специален пратеник в Подгорица на върховния представител на ЕС за външната политика и сигурността Хавиер Солана, посочи, че има известен напредък в преговорите по условията на референдума за независимост на Черна гора. Той обаче отбеляза, че преговорите между управляващата коалиция и опозицията продължават и изходът все още не е ясен. Черногорският президент Филип Вуянович поиска спешно заседание на парламента на 7 февруари, на което да се обсъди предложението за отделяне от федералния съюз със Сърбия. Референдумът вероятно ще се проведе през април. (Мина, РТС - 01/02/06)
