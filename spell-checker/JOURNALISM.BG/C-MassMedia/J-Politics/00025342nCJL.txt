Управляващите партии в БиХ ще продължат преговорите за конституционната реформа след подписването на ССА
					03/02/2008
					 
						ШИРОКИ БРИЕГ, Босна и Херцеговина (БиХ) -- Лидерите на шестте партии от управляващата коалиция в БиХ се споразумяха в събота (2 февруари) да започнат преговори по конституционната реформа след като БиХ подпише Споразумението за стабилизация и асоцииране (ССА) с ЕС. Партиите решиха да изпълнят всички условия за подписване на споразумението в рамките на определения срок и по-специално да приключат работата по ключовата реформа в полицията до 15 февруари.
						Партията на демократичното действие (ПДД) на Сюлейман Тихич обаче съобщи, че ще напусне преговорите за реформа в полицията, тъй като усилията в момента изглежда са насочени към запазване на статуквото. Тихич обаче призна, че законът може да бъде гласуван и без подкрепата на ПДД. Лидерите на другите партии порицаха този ход, особено в момент, когато се решава толкова важен въпрос като интеграцията в ЕС.
						Други новини - Служители от Държавната агенция за разследване и защита на БиХ, на граничната полиция на БиХ и на съдебната полиция във Федерация БиХ заплашиха да обявят стачка в събота, ако не получат по-добро възнаграждение. Те заявиха, че получават много по-ниски възнаграждания от колегите си в областта и кантоналните звена. (Дневни Аваз, Независне Новине - 03/02/08; РТРС, ПБС, НТВ Хаят - 02/02/08)
