Албанска партия настоява за спешна среща на опозицията
					26/08/2004
					 
						ТИРАНА, Албания – Дясната Републиканска партия (РП) обяви в сряда (25 август), че е свикала спешна среща на всички опозиционни партии за обсъждане на позициите им с оглед на предстоящите общи избори през 2005 г. Заместник-председателят на РП Неритан Алибали заяви, че партията ще се кандидатира самостоятелно, ако опозиционните партии не приемат обща позиция.
						Други новини: Сръбският президент Борис Тадич изпрати послание до албанския премиер Фатос Нано, в което изразява готовността на републиката за укрепване на връзките с всичките й съседи, включително и с Албания, предадоха местните медии в сряда. Тадич е заявил, че всички страни, поели по пътя на евроатлантическата интеграция, споделят целите за стабилност и напредък. (Албейниън дейли нюз - 26/08/04; ATA - 25/08/04)
