Според съобщения ДСИ може да се завърне в македонския парламент след седмица 
					23/05/2007
					 
						СКОПИЕ, Македония -- Основната етническа албанска партия в Македония, Демократичният съюз за интеграция (ДСИ), скоро ще се завърне в парламента след продължилия дълго бойкот, предаде във вторник (22 май) А1 ТВ. Според лидера на ДСИ Али Ахмети решението й се дължи на натиск от страна на ЕС и НАТО във връзка с необходимостта от диалог и търпимост. Той обаче разкритикува управляващата ВМРО-ДПМНЕ, заявявайки, че като е поканила в управлението Партията за демократичен просперитет, бивш съюзник на ДСИ, ВМРО-ДПМНЕ се опитва да създаде напрежение между албанските партии. (Дненвик - 23/05/07; A1 TВ - 22/05/07)
