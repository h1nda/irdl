Внукът на Тито оглави Комунистическата партия на Сърбия
					23/11/2009
					 
						БЕЛГРАД, Сърбия -- Йосип Броз, внукът на бившия югославски комунистически лидер Йосип Броз Тито, бе избран в неделя (22 ноември) за лидер на новоучредената Комунистическа партия на Сърбия. "Сигурен съм, че ще съумеем да съберем 10 000 подписа, за да регистрираме нашата партия," е казал Броз, цитиран от местните медии. Той е добавил, че партията ще бъде модерна лява политическа формация, която ще поддържа интеграцията в ЕС. (Блиц, РТС, РИА Новости - 22/11/09)
