Албанският президент отказва да уволни главния прокурор
					15/10/2006
					 
						ТИРАНА, Албания -- Президентът Алфред Мойсиу съобщи в петък (13 октомври), че няма да уволни главния прокурор Теодори Солаку въпреки твърденията от страна на правителството, че е поддържал връзки с организираната престъпност. "В представения доклад не открих никакво нарушение на законите на албанската конституция", заяви Мойсиу. През май парламентът призова за разследване на твърденията за злоупотреба с власт и корупция от страна на Солаку. Социалистите, които са в опозиция, твърдят, че премиерът Сали Бериша и управляващите демократи се опитват да добият контрол върху прокурорите, който да използват срещу своите политически опоненти. (Албейниън нюз, Уеб-сайт на албанския президент - 14/10/06; AФП - 13/10/06)
