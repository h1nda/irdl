ЕС поставя арестуването на Готовина като предусловие за началото на предприсъединителните преговори
					15/03/2005
					 
						ЛЮКСЕМБУРГ -- ЕС няма да започне предприсъединителни преговори с Хърватия, преди укриващият се генерал Анте Готовина да бъде арестуван и прехвърлен в Хага, заяви в специална декларация люксембургският премиер Жан Клод Юнкер в понеделник (14 март). Понастоящем Люксембург е ротационен председател на ЕС. Според Юнкер външните министри на ЕС ще обсъдят въпроса във вторник и сряда, като ще оповестят окончателното си решение в четвъртък, когато се очакваше да започнат преговорите. ЕС даде висока оценка на решението на Загреб да замрази авоарите на Готовина, но каза, че това действие не е достатъчно, за да удовлетвори изискванията за сътрудничество с Трибунала. Хърватският премиер Иво Санадер все още настоява, че предприсъединителните преговори ще започнат навреме. (Ройтърс, АФП, Вечерни лист - 15/03/05; AФП, ХИНА - 14/03/05)
