Касумович води в надпреварата за поста министър-председател на ФБиХ
					05/06/2009
					 
						САРАЕВО, Босна и Херцеговина (БиХ) -- Лидерът на Партията на демократичното действие (ПДД) Сюлейман Тихич се е срещнал със заместник-министъра на финансите Фуад Касумович, който се смята за вероятния нов министър-председател на Федерация БиХ (ФБиХ), съобщиха местните медии в четвъртък (4 юни). Преди срещата Касумович каза, че ако бъде номиниран, той би приел поста. Председателството на ПДД ще вземе решение по въпроса след седмица. Сегашният министър-председател Неджад Бранкович подаде оставка миналата седмица, когато беше обвинен в злоупотреба с власт във връзка със сделка за недвижим имот през 2000 г. (БХРТ, Пинком, Независне Новине - 04/06/09)
