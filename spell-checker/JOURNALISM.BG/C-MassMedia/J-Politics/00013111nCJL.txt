Турският парламент приема бюджета за 2005 г. 
					29/12/2004
					 
						АНКАРА, Турция -- Парламентът гласува във вторник (28 декември) за приемането на държавния бюджет за 2005 г., една трета от който ще отиде за изплащане на лихвите по публичния дълг. Между 40 и 50 % от разходите за 2004 и 2003 г. бяха заделени за изплащане на дългове. Бюджетът, основан на прогнозни приходи от 68,6 млрд. евро и на дефицит от 15,8 млрд. евро, е изчислен посредством новата турска лира, която става законно платежно средство на 1 януари. 
						Други новини: Турция е изпратила официална нота до ЕС, в която се противопоставя на възможни ограничения върху свободното движение на турци в Европа, съобщи Външното министерство във вторник. 
						Също във вторник министерството съобщи, че външният министър Абдулах Гюл ще посети Израел и палестинските територии в първата седмица на януари. Миналата седмица Турция обяви желанието си да участва в мирния близкоизточен процес. (АФП - 29/12/04; АФП, НТВ - 28/12/04)
