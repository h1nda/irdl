СВП призова парламента на БиХ да приеме новия закон за образованието до есента
					23/08/2006
					 
						САРАЕВО, Босна и Херцеговина (БиХ) -- Във вторник (22 август) Службата на върховния представител (СВП) призова парламента на БиХ да приеме новия закон за висшето образование преди началото на новата академична година. Очаква се Камарата на представителите на БиХ да започне дебати по него в четвъртък. Целта на този закон е да се стандартизират дипломите в страната и те да отговарят на изискванията на ЕС. 
						Също във вторник външното министерство на БиХ съобщи, че членката на ЕС Унгария ще въведе визи за гражданите на БиХ от 1 септември. Хората, които вече имат виза за т. нар. шенгенски страни, няма да се нуждаят от специална виза за Унгария. (Източници на СВП, ПБС БиХ, НТВ Хаят - 22/08/06)
