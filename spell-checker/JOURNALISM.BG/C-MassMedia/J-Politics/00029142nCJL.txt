ЕС изрази загриженост във връзка с лустрационния закон в Албания
					29/01/2009
					 
						ТИРАНА, Албания -- В сряда (28 януари) ЕС изрази загриженост във връзка със закон, приет миналия месец, който отваря досиетата на тайната полиция от комунистическата епоха в Албания. В комюнике на своето посолство в Тирана Чешката република, настоящият ротационен председател на ЕС, заявява, че най-голяма загриженост пораждат процедурните въпроси. По-нататък там се казва, че ЕС иска да се срещне с албанските лидери за обсъждане на въпроса. Решението за отваряне на тайните досиета, известна като "лустрационен закон", предвижда освобождаване на държавните служители, които са сътрудничили на тайната полиция по времето на комунистическия режим в периода 1944-1990 г. Той беше приет с гласовете на управляващата Демократическа партия. Опозицията, водена от Социалистическата партия, бойкотира гласуването и обвини министър-председателя Сали Бериша в опит за използване на закона за освобождаване на някои служители от съдебната система, които работят по дела за корупция. (Алсат, Гласът на Америка, Топ Ченъл, Шекули, АФП - 28/01/09)
