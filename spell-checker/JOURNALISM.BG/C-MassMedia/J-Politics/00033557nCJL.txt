Албанската опозиция се завръща в парламента
					25/02/2010
					 
						ТИРАНА, Албания -- Опозиционната Социалистическа партия (СП) съобщи в сряда (24 февруари), че нейните членове се завръщат в парламента в четвъртък след почти шестмесечен бойкот. „Предприемаме тази стъпка, за да покажем, че наша цел не е спъването на реформите, и да дадем на мнозинството шанс за намиране на изход от политическата криза”, каза лидерът на СП Еди Рама. Партията взе това решение, за да внесе два законопроекта, имащи за цел да хвърлят светлина върху начина на проведените общите избори от юни 2009 г. напълно прозрачно. СП настоява за щателно разследване, заявявайки, че изборите са били манипулирани. (НОА, Шекули, АФП, Balkanweb - 24/02/10)
