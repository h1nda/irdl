Според мироопазващите сили на ООН в Кипър техническите преговори започнаха конструктивно
					24/04/2008
					 
						НИКОЗИЯ, Кипър -- Екипи от експерти, представляващи общностите на кипърските турци и гърци в Кипър работят конструктивно, заяви в сряда (23 април) говорителят на мироопазващите сили на ООН в Кипър Хосе Диас. Шестте работни групи и седем технически комисии започнаха работа във вторник и ще положат основите на евентуалното възобновяване на преговорите за обединение на острова, който е разделен от десетилетия. "Членове на всички технически комисии и работните групи дискутираха и изразиха позициите си по много позитивен начин", заяви Диас. Официални представители създадоха комисиите според споразумение, постигнато миналия месец между новия кипърски президент Деметрис Кристофиас и лидера на кипърските турци Мехмет Али Талат. (КНА, Файненшъл Мирър - 23/04/08)
