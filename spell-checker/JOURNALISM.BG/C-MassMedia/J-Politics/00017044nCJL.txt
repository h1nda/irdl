Дипломат от САЩ е оптимистично настроен за вероятността от споразумение по конституционните реформи в БиХ
					23/12/2005
					 
						САРАЕВО, Босна и Херцеговина (БиХ) -- Посланикът на САЩ в БиХ Дъглас Макелхъни каза в четвъртък (22 декември), че все още не е песимист по въпроса дали политическите лидери в БиХ ще постигнат споразумение за преструктуриране на председателството. Макар и местните политици да не успяха да постигнат консенсус след 14 часа преговори, Макелхъни каза, че не смята последния кръг от преговорите за провал. Той обаче подчерта, че Вашингтон смята идеята за един президент -- вместо сегашното тристранно председателство -- за най-доброто решение.
						Други новини -- Камарата на народите на Федерация БиХ прие в четвъртък бюджета за 2006 г., ден, след като бюджетът бе приет от долната камара. Тъй като версиите се различават, съвместен комитет ще работи по хармонизиране на текста. Правителството на Република Сръбска обяви, че е приело ревизиран проектобюджет за 2006 г. с увеличена разходна част и ще го внасе в парламента за одобрение. (Дневни аваз, Независне новине - 23/12/05; Фена, ПБС БиХ, РТРС - 22/12/05)
