Премиерът на Албания Бериша е готов да води разговори с опозицията за нов президент
					02/05/2007
					 
						ТИРАНА, Албания -- Премиерът Сали Бериша, лидер на управляващата Демократическа партия (ДП) изрази готовността си във вторник (1 май) да проведе разговори с опозицията за следващия президент на страната. Петгодишният мандат на сегашния президент Алфред Мойсиу изтича следващия месец. На пресконференция Бериша призна за първи път публично, че коалицията, ръководена от ДП, няма необходимото мнозинство от две трети - 84 гласа в 140-местния парламент, за да избере сама кандидата. ЕС даде ясно да се разбере, че очаква наследникът на Мойсиу да бъде избран с широк политически консенсус. Бамир Топи е изборът на ДП за поста, а и бившият премиер Фатос Нано е проявил интерес да бъде кандидат на Социалистическата партия. (Коха Йоне, Шекули, Болкануеб - 02/05/07; Топ-Ченъл - 01/05/07)
