Шефът по външната политика на ЕС Солана заяви, че ЮЛЕКС ще започне да действа тази седмица
					07/12/2008
					 
						БРЮКСЕЛ, Белгия -- Шефът по външната политика на ЕС Хавиер Солана съобщи в петък (5 декември), че ръководената от ЕС мисия в Косово ЮЛЕКС ще започне да действа във вторник, след като вече постигна "първоначалния си оперативен капацитет". Главната задача на мисията аще бъде да укрепи върховенството на закона, заяви Солана. "Първоначално в ЮЛЕКС ще има 1300 международни представители. Ще разполагаме с няколко месеца, през които мисията трябва да постигне пълен оперативен капацитет от 1900 души плюс още 1000 местни официални представители, които ще работят с нас", обясни Солана. Междувременно помощник-държавният секретар на САЩ Даниел Фрийд заяви в петък, че ЮЛЕКС ще действа според Резолюция 1244 на Съвета за сигурност на ООН, но няма да бъде неутрална по отношение на статута на Косово. В Косово няма да бъде разделено тихомълком, заяви Фрийд за Радио "Свободна Европа". (РТС, Блиц, Свободна Европа, Б92, Бета - 05/12/08)
