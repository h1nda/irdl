Хърватският парламент единодушно прие резолюция за присъединителните преговори с ЕС
					17/10/2005
					 
						ЗАГРЕБ, Хърватия -- Парламентът единодушно прие в петък (14 октомври) резолюция за стратегическите насоки на страната в преговорите за присъединяване с ЕС. Резолюцията гласи, че трябва да бъде направено всичко, за да се гарантира влизането на Хърватия в ЕС преди 2009 г., както и че хърватските преговарящи трябва да търсят най-добрите възможни условия за хармонизиране на националното законодателство със законите на ЕС. 
						Междувременно в края на миналата седмица вътрешното министерство обяви, че през последните пет години са били предотвратени близо 58000 случаи на незаконна миграция. Говорителят на министерството Йосип Параджик заяви, че в повечето случаи е ставало въпрос за албанци и косовски албанци. (Вечерни лист - 16/10/05; ХИНА, ХИК - 14/10/05)
