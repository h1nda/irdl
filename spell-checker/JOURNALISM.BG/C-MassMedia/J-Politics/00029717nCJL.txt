Българската БСП официално се противопостави на провеждането на общите избори на 5 юли
					25/03/2009
					 
						СОФИЯ, България -- Българската социалистическа партия (БСП), най-голям партньор в управляващата коалиция, във вторник (24 март) официално се противопостави на провеждането на общите избори на 5 юли. Тя обаче ще поиска намаляване на периода на предизборната кампания от 30 дена на три седмици. По този начин двете кампании - за европейския и националния парламент - няма да съвпаднат. Ако парламентът отхвърли съкращаването на предизборната кампания, по всяка вероятност общите избори ще бъдат отложени със седмица, за 12 юли.
						Междувременно лидерите на БСП и основния й опонент за изборите, "Граждани за европейско развитие на България" (ГЕРБ), се срещнаха в публичен дебат, излъчен във вторник по националната телевизия. Фокус на дебата беше икономическата политика и мерките за справяне със световната икономическа криза. (Дарик - 25/03/09; Дневник, БНТ, Актуално, Фокус - 24/03/09)
