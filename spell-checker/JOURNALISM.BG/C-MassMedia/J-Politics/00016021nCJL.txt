Румънското правителство предлага на профсъюзите данъчно споразумение
					22/09/2005
					 
						БУКУРЕЩ, Румъния -- В сряда (21 септември) премиерът Калин Попеску Търичану предложи данъчно споразумение със социалните партньори като част от стратегията на кабинета за борба с укриването на данъци. Той обясни, че в момента министерството на публичните финанси изготвя комплект от мерки, насочени отчасти към санкционирането на компании, които не плащат данъчните си задължения. Той добави, че профсъюзите ще играят важна роля в усилията за ликвидиране на близо 1 милион незаконни работни места в сивата икономика, които не се облагат с данъци.
						Други новини -- Поройни дъждове наводниха части от Букурещ за втори пореден ден в сряда. Съобщава се, че нивото на водата по някои улици е достигнало 50 см. (Ромпрес - 22/09/05; АФП, АП - 21/09/05)
