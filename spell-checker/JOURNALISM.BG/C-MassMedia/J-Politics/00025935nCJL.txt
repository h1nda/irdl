Водещи неправителствени организации в Турция призоваха партиите да намалят напрежението
					27/03/2008
					 
						АНКАРА, Турция -- Седем от водещите неправителствени организации в Турция излязоха в сряда (26 март) с изявление, в което призовават политическите партии да намалят напрежението около съдебния процес за забрана на управляващата Партия на справедливостта и развитието (ПСР). В изявление, разпространено в 81 провинции в цяла Турция, неправителствените организации предупреждават, че нацията рискува да бъде поляризирана и че лесният начин, по който политическите партии могат да бъдат закривани, представлява риск за демокрацията. Те призовават всички страни по спора "да отстъпят от досегашните си позиции". (Заман - 27/03/08; Си Ен Ен Търк, Ройтерс - 26/03/08)
