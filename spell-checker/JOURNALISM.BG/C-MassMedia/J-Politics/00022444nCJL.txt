Посланик загатва, че ЕС не подкрепя провеждането на предсрочни избори в Албания
					03/05/2007
					 
						ТИРАНА, Албания -- Посланикът на Европейската комисия в Тирана Хелмут Лохан загатна в сряда (2 май), че ЕС не одобрява възможността да бъдат проведени предсрочни парламентарни избори, смятайки това за стъпка назад в развитието на страната. "Албания се нуждае от период на политическа стабилност, за да постигне напредък в осъществяване на реформите, предвидени в Споразумението за стабилизация и асоцииране", заяви Лохан след среща с министъра на интеграцията Майлинда Брегу. Някои опозиционни лидери намекнаха, че могат да настояват за предсрочни общи избори, ако следващият президент не бъде избран с консенсус. (Болкънуеб, Топ-Ченъл, Макфакс - 02/05/07)
