Ръководството на СПМ призова за споразумение по конституционните промени в БиХ и прилагане на реформата в полицията
					16/03/2006
					 
						ВИЕНА, Австрия -- На заседание в сряда (15 март) политическите директори от Управителния съвет на Съвета за прилагане на мира призоваха за споразумение по важните конституционни реформи в БиХ, чиято цел е да се укрепят държавните институции. В изявление след заседанието те призоваха и за завършване на преструктурирането в полицейския сектор в съответствие с постигнатото през октомври 2005 г. споразумение, както и за изпълнение на останалите задължения към Трибунала на ООН за военни престъпления. 
						Във Вашингтон американският Сенат прие резолюция за БиХ, в която се настоява за постигане на политическо споразумение по конституционните реформи до април, за да могат промените да се осъществят преди парламентарните избори през октомври. Председателят на председателството на БиХ Сюлейман Тихич каза пред вестник "Дневни Аваз", че преговорите вероятно ще продължат в събота в Сараево. (Дневни Аваз, Независне Новине - 16/03/06; Източници на СВП, Фена, ПБС БиХ - 15/03/06)
