Турция иска нови преговори по Кипър под егидата на ООН
					28/12/2004
					 
						АНКАРА, Турция -- Говорителят на правителството и правосъден министър Джемил Чичек заяви пред журналисти в понеделник (27 декември), че Турция иска да даде нов живот на преговорите под егидата на ООН за обединението на Кипър. Той освен това изрази надежда, че преговорите ще се основават върху плана на ООН за острова и ще приключат до 3 октомври, когато Турция би следвало да започне присъединителни преговори с ЕС. Кипърските гърци отхвърлиха плана на ООН по време на референдум през април. (Kатимерини - 28/12/04; НТВ, AФП - 27/12/04)
