Съветът на Европа разкритикува албанския закон за лустрацията
					12/02/2009
					 
						ТИРАНА, Албания -- В сряда 11 февруари) докладчиците на Съвета на Европа (СЕ) Дейвид Уилшиър и Яако Лааксо разкритикуваха управляващото мнозинство за методите, използвани за приемането на спорния закон за лустрацията през декември. Двамата представители приключиха своята мисия за установяване на фактите в Тирана, като заявиха, че "СЕ не е против лустрационния закон, тъй като Албания е в правото си да има такъв, но ние сме против методите и съдържанието на закона". Уилшиър добави, че албанските законодатели не са се консултирали със СЕ във връзка със закона. Въпросът ще бъде предаден на Венецианската комисия за преглед. Така нареченият закон "чисти ръце" забранява заемането на държавна длъжност от всеки, който е работил за тайната полиция от комунистическата епоха. (Шекули, Лайме, Телеграфи, Топ Ченъл, BalkanWeb - 11/02/09)
