Македонският президент започва тридневно посещение в България
					30/08/2004
					 
						СОФИЯ, България -- Македонският президент Бранко Цървенковски започва тридневна визита в България в понеделник (30 август). Засилените двустранни връзки между съседите, както и евроатлантическата интеграция се очаква да бъдат в центъра на разговорите с българския президент Георги Първанов и други официални лица. Преди това посещение Първанов заяви пред македонската информационна агенция МИА, че страната му ще предприеме конкретни инициативи за подкрепа на кандидатурата на Македония за членство в НАТО. 
						Междувременно Цървенковски се постара да омаловажи ефекта на един евентуален референдум върху новите македонски закони за децентрализацията. Той заяви пред Българското национално радио в неделя, че един референдум не би хвърлил страната в гражданска война или териториална подялба. “Категорично смятам, че Македония може да се справи с това предизвикателство и нямам съмнение, че народът ще направи верния избор,“ изтъкна той. (БТВ, Сега, Макфакс – 30/08/04; Медиапул, МИА, АФП – 29/08/04)
