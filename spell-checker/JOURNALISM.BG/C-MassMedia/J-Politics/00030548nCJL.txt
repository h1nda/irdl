Президентът на Македония смени шефа на Агенцията за разузнаване
					10/06/2009
					 
						СКОПИЕ, Македония -- Президентът Георге Иванов уволни шефа на Агенцията за разузнаване Виктор Димовски, който бе назначен от бившия президент Бранко Цървенковски. Според основната опозиционна партия, Социалдемократическия съюз на Македония (СДСМ), решението от вторник (9 юни) не е изненадващо. Александър Боцинов ще замени Димовски.
						Други новини -- Сръбският министър на отбраната Драган Шутановац ще бъде в сряда на посещение в Скопие, за да се срещне с Иванов, с премиера Никола Груевски и с министъра на отбраната Зоран Коняновски. Очаква се тема на дискусиите да бъдат събитията в региона и двустранното сътрудничество. (Бета - 10/06/09; Танюг, Макфакс, A1, МРТ - 09/06/09)
