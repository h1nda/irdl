Бившият черногорски министър-председател Джуканович заведе дело за клевета срещу журналист
					14/09/2007
					 
						ПОДГОРИЦА, Черна гора -- Бившият министър-председател Мило Джуканович е завел дело за клевета срещу журналиста Желко Иванович заради твърдението му, че Джуканович и неговото семейство стоят зад неотдавнашния побой, нанесен на Иванович в ресторант в Подгорица. Искът на Джуканович е за 1 млн. евро обезщетение за вреди, нанесени на репутацията му. Той е завел също и паралелно дело срещу главния редактор на "Виести" Любиша Митрович, както и срещу издателите на вестника, компанията "Дейли Прес", се съобщава в кореспонденция на "Виести" от четвъртък (13 септември). (БМРР, Виести - 13/09/07)
