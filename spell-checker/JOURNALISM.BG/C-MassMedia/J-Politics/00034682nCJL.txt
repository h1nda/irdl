Сръбският президент Тадич заяви, че ЕС планира да ускори процеса на разширяване
					24/05/2010
					 
						БЕЛГРАД, Сърбия -- Президентът Борис Тадич каза в неделя (23 май), че официални представители на ЕС са го уверили неотдавна, че блокът ще ускори процеса на разширяване, след като отмине световната икономическа криза. Той обвини за застоя в интегрирането на нови членове пренасочването на вниманието на ЕС към икономическите проблеми. Тадич също каза, че очаква срещата на върха следващия месец в Сараево между ЕС и Западните Балкани да даде нов тласък на различните кандидатури. Сърбия внесе кандидатурата си за членство през декември и се надява да получи статут на страна канадидатка за членство в ЕС до юни 2011 г., и да започне присъединителните преговори през 2012 г. (РТС, Б92, Бета - 23/05/10)
