Албанският премиер отхвърли политически промени в Избирателната комисия 
					04/10/2004
					 
						ТИРАНА, Албания -- Премиерът Фатос Нано заяви в събота (2 октомври), че се противопоставя срещу политическото балансиране на Централната избирателна комисия (ЦИК), заявявайки, че управляващата Социалистическа партия (СП) не упражнява контрол върху този орган. Основната опозиционна демократична партия подкрепя предлаганото от ОССЕ балансиране на състава на ЦИК, но представители на СП отхвърлиха тази идея, посочвайки, че ЦИК е конституционен орган и партиите не бива да го променят. Според Нано СП е отворена за всякакви други предложения за преодоляване на сегашната задънена улица в дейността на двупартийната ЦИК. Той подчерта ангажиментите на правителството да се гарантират свободни и честни избори. (АТА - 02/10/04)
