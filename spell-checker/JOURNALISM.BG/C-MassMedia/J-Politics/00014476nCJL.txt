Ръководителят на ЮНМИК очаква скоро среща между сръбския и косовския президенти
					08/05/2005
					 
						ПРИЩИНА, Косово, Сърбия-Черна гора -- Ръководителят на ЮНМИК Сьорен Йесен-Петерсен очаква, че скоро ще се проведе среща между сръбския президент Борис Тадич и косовският му колега Ибрахим Ругова. В интервю за агенция КосоваЛайв в петък (6 май) Йесен-Петерсен е казал, че Ругова и косовският премиер Байрам Косуми са готови да се срещнат със сръбските ръководители в рамките на международна конференция. Според белградската медия Йесен-Петерсен е изразил очакване за положителна оценка на изпълниението на стандартите в Косово и за започване на дискусиите за бъдещия статут на Косово тази есен. Той е добавил, че в близките месеци ЮНМИК и КейФОР ще бъдат в бойна готовност, за да предотвратят инциденти, провокирани от отделни групи в Косово. Представителят на ООН в повторил, че насилието няма да доведе до никъде и диалогът между Белград и Прищина е главното условие за изграждането на доверие. (КосоваЛайв , Танюг, Б92 - 06/05/05)
