Официални лица от НАТО заявяват, че реализирането на мирното споразумение и съдебната реформа са ключ към присъединяването на Македония
					14/10/2004
					 
						СКОПИЕ, Македония -- Командващият на главната квартира на НАТО в Скопие, бригаден генерал Денис Блийс, заяви в сряда (13 октомври), че прилагането на Охридското мирно споразумение и реформите са важните предварителни условия за членство на страната в НАТО. Блийс, който също така оглавява консултативния екип на НАТО в Македония, заяви на пресконференция, че към Скопие може да бъде отправена покана за следващата вълна на разширяване, ако реформите продължат. 
						Други новини: Ново проучване, проведено от македонското правителство и Амерканската агенция за международно развитие, сочи за широко обществено недоволство от работата на местните управи. Голяма част от оплакванията са свързани с безработицата и лошата инфраструктура. (Утрински весник, Вест - 14/10/04; A1 TВ, Макфакс - 13/10/04)
