Турският президент Гюл предупреди, че евентуален процес ще се отрази на президентството
					21/05/2009
					 
						АНКАРА, Турция -- В сряда (20 май) президентът Абдула Гюл изрази загриженост, че възможното дело за злоупотреби срещу него може да навреди на имиджа на неговата институция, съобщиха медиите. "Президентството е най-висшата институция в Турция и олицетворява единството на турската нация. Това са въпроси, засягащи престижа на Турция", каза Гюл на пресконференция. Той отхвърли отправените му обвинения в измама. В понеделник съд в Анкара излезе с решение, че Гюл трябва да бъде съден по дело за измама, включващо изчезнали фондове на партията, въпреки имунитета му като държавен глава. Измамата, за която става дума, датира от края на 90-те години на 20-и век и в него е замесена Партията на благоденствието, предшественик на управляващата Партия на справедливостта и развитието. (Хюриет, Милиет, Радикал, Йени Шафак - 21/05/09; НТВ, ТРТ2, Анадолска информационна агенция, Ройтерс, АФП - 20/05/09)
