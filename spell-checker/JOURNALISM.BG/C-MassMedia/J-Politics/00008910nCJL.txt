Сръбската избирателна комисия проверява списъка с кандидатите за президент
02/11/2003
 
БЕЛГРАД, Сърбия-Черна Гора -- Сръбската избирателна комисия провери в петък (31 октомври) списъка с издигнатите кандидатури за участие в изборите за президент на 16 ноември. Кандидати са Драган С. Томич, номиниран от Социалистическата национална партия, Драголюб Мичунович от Демократическата опозиция на Сърбия, Мариян Ристечевич от Националната аграрна партия, Радослав Авлияш, предложен от Демократическата отечествена партия, Томислав Николич от Сръбската радикална партия и Велимир Илич, издигнат от Новата сръбска партия. От тях за фаворити се считат Мичунович и Николич. Това ще бъде третият опит да бъде избран президент. Предишните опити през септември и декември миналата година се провалиха поради слабото избирателно участие. (Танюг, Б92, БТА, АФП - 31/10/03)
