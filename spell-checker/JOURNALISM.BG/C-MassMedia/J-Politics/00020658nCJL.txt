Черногорският премиер Щуранович каза, че тази година ще бъдат подписани споразумения за преговорите по ССА и Партньорство за мир
					16/11/2006
					 
						ПОДГОРИЦА, Черна гора -- Възстановяването на преговорите по Споразумението за стабилизация и асоцииране с ЕС и приемането в програмата на НАТО "Партньорство за мир" до края на тази година са основните цели на новото правителство на Черна гора, каза премиерът Желко Щуранович в сряда (15 ноември). Това ще е началната точка, от която след това страната ще се насочи към ускоряване на реформите за постигане на пълноправно членство в НАТО и ЕС, добави той.
						Също в сряда представители на правителствата на Германия и Черна гора подписаха протокол за сътрудничество за 2006 г., предвиждащо предоставянето на средства на стойност 63 млн. евро. Парите ще се използват за финансиране на структурните реформи и развитие на финансовия сектор, както и за инфраструктурни проекти. (Победа - 16/11/06; МИНА - 15/11/06)
