Лидер на албанска партия в Македония подава оставка
12/05/2003
 
СКОПИЕ, Македония -- Лидерът на Партията за демократичен просперитет (ПДП) Абдурахман Алити подаде оставка в неделя (11 май) по време на партиен форум в Тетово. ПДП е подписала Охридското мирно споразумение през 2001 година, но оттогава загуби голяма част от своето влияние.
В други новини: в неделя в общините Суто Оризари, Кочани, Оризари, Василево и Демир Хисар се проведоха предсрочни кметски избори при ниска избирателна активност. Най-високият процент на участие бе регистриран в Сито Оризари, където почти 54% от избирателите се явиха пред урните. Резултатите ще бъдат обявени по-късно тази седмица.
Междувременно вътрешният министър Хари Костов каза в събота, че ще подаде оставка, ако преговорите с етническото албанско население на Вейче се провалят. Около триста жители на Вейче блокираха пътя към града, опорочавайки церемония, с която бе почетена паметта на 8 македонски представители на силите за сигурност, убити от бунтовници през април 2001 година. (Утрински весник - 12/05/03; МИА, Макфакс, А1 ТВ - 11/05/03; МИА, А1 ТВ - 10/05/03)
