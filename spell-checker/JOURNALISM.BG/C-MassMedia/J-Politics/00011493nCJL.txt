Бави се решението за извънредни избори в турската част на Кипър
15/07/2004
 
НИКОЗИЯ, Кипър -- Нов законопроект, предложен от по-малък коалиционен партньор, бе внесен на мястото на предходен законопроект, внесен от основния член на управляващата коалиция, Републиканската турска партия (РТП). Законопроектът, представен от Демократическата партия в сряда (14 юли) пред парламентарната съдебна комисията, предвижда вземане на решение през септември за датата на провеждане на изборите. В законопроекта на РТП се предвиждаха извънредни избори през септември. Анализатори предсказаха, че извънредни избори най-вероятно ще бъдат насрочени за следващия април, когато ще се състоят и президентските избори. (Анадолска агенция - 14/07/04)
