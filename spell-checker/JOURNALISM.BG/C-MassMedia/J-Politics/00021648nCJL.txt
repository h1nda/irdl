Според наблюдателите изборите в Албания не отговарят на международните стандарти
					20/02/2007
					 
						ТИРАНА, Албания -- Местните избори не отговарят на международните стандарти, заявиха наблюдателите от ОССЕ и Съвета на Европа в съвместна декларация от понеделник (19 февруари). По-конкретно те посочиха проблеми с избирателните списъци, които в неделя са лишили мнозина от правото им да гласуват. Освен това наблюдателите се оплакаха, че изборите са се провели в атмосфера на напрежение и недоверие между основните участници в политическия процес. Изборите са "пропусната възможност" за Албания да покаже, че е способна да проведе свободни и честни избори, каза ръководителят на мисията на ОССЕ Йорген Грунет на пресконференция в Тирана.
						Премиерът Сали Бериша даде добра оценка на изборите малко преди да бъде публикуван докладът на наблюдателите, определяйки ги като "най-добре проведените в посткомунистическа Албания". (Албейниън Нюз - 20/02/07; AФП, AП, Уеб сайт на ОССЕ, Уеб сайт на СЕ, РСЕ - 19/02/07)
