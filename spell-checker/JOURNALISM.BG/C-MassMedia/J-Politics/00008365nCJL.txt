Гръцкото правителство представи проект на избирателен закон
16/09/2003
 
АТИНА, Гърция -- Правителството официално представи в понеделник (15 септември) проект на избирателен закон, който ще бъде обсъден с други политически партии през следващите месеци. Измененията спрямо досегашния закон целят да модернизират съществуващата система, да опростят изборните правила, да засилят пропорционалния елемент и същевременно да създадат предпоставки за формиране на силно правителство. Законопроектът предлага поделяне между партиите на 80-85% от местата в парламента, като се използва системата за пропорционално представителство и лансира два алтернативни метода за разпределение на останалите места. Правителството се очаква да одобри промените до края на ноември. (AНА, MПA - 15/09/03)
