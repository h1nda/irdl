Серия от регионални споразумения подписани в четвъртък
17/10/2003
 
БЕЛГРАД, Сърбия и Черна гора -- Гръцкият президент Костис Стефанопулос подписа в четвъртък (16 октомври) споразумение със Сърбия и Черна гора относно строежа на автомагистрала между Белград и Атина, както и за предоставяне на помощ за поддръжката на електропреносната мрежа в Южна Сърбия и за подпомагане на болници в Черна гора. Атина предлага 238 млн. евро помощ за възстановяването на Сърбия и Черна гора.
Също в четвъртък България и Босна и Херцеговина подписаха споразумение за свободна търговия, както и споразумение за улесняване на визовите правила за притежателите на официални и дипломатически паспорти. (Труд, Дневник - 17/10/03/; АФП, БНТ, БТА, БНР - 16/10/03)
