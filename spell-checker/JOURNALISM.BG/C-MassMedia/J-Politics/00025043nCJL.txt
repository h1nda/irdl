Управляващата партия в Албания призова малките опозиционни партии да сътрудничат по ключовите реформи
					04/01/2008
					 
						ТИРАНА, Албания -- Управляващата Демократическа партия (ДП) съобщи в четвъртък (3 януари), че тъй като Социалистическата парртия не желае да сътрудничи по ключови реформи в съдебната и избирателната система, мнозинството ще търси подкрепа от по-малки партии в парламента. Депутатът от ДП Александър Биберай заяви, че партията ще започне със Социалистическото движение за интеграция, преди да проведе разговори с всички други опозиционни партии. Той добави, че ДП е решена да осигури 84-те гласа, необходими за финализиране на реформите, изисквани от НАТО и ЕС. (Коха Йоне, Панорама - 04/01/08; Болкънуеб - 03/01/08)
