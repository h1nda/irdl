Антонеску спечели втори мандат начело на румънската Либерална партия 
					10/03/2010
					Националлибералната партия, втората по големина опозиционна партия в Румъния, преизбра Крин Антонеску за свой председател. Той надделя убедително над съперника си Лудовик Орбан с 986 на 357 гласа. 
					От Паул Чокою за Southeast European Times от Букурещ -- 10/03/10 
 
					 
						
Либералният лидер Крин Антонеску спечели убедителна победа в събота (6 март) на конгреса на Националлибералната партия. [Гети Имиджис]
						Крин Антонеску, кандидатът на Националлибералната партия (НЛП) на президентските избори в Румъния миналата година, спечели нов мандат като председател на партията на партийния конгрес в събота (6 март). Той победи бившия заместник-председател Лудовик Орбан, а третият кандидат, Виорел Катарама, се оттегли. 
						Крайна цел на Антонеску е да спечели румънското президентство за партията си и нейния либерален дневен ред. 
						Той работи, за да събере поне 30 % от гласовете на тазгодишните местни и парламентарни избори, с което да направи НЛП управляваща партия. Либералите бяха на трето място на изборите през 2008 г., спечелвайки малко над 15 % от гласовете, или 95 места в двукамарния парламент. 
						"Това е момент от изключителна важност," каза Антонеску, след като официално бе преизбран за председател на партията. "Призовавам всички, които гласуваха за нас, които се надяват и които очакват решение от нас, да имат вяра", че ще спечелим най-високия пост в страната. 
						"Аз съм убеден," каза Антонеску, че "ако всеки либерал в тази страна, от президента до стоте хиляди либерали във всяко кътче, знае как да се чувства, живее и се надява в общността, към която принадлежи, ние ще победим в края на този път." 
						Виктор Понта, лидер на Социалдемократическата партия, заяви, че "поздравява Крин Антонеску, но също и Лудовик Орбан". Той отбеляза, че е важно за групи като неговата "да представляват десните идеи в Румъния... няма съмнение в това; ние ще бъдем партньори в защитата на демокрацията в парламента". 
						Преди президентските избори Антонеску даде ясно да се разбере, че ако събере гласове под известен праг, ще подаде оставката си като лидер, пост, който той заема от март 2009 г. След като спечели 20 % от гласовете на първия тур, той осигури мястото си. 
						За да си гарантира победата, Антонеску измисли нова система на гласуване на партийния конгрес, представляваща гласуване за екипи, а не за отделни кандидати. Всеки кадидат за председател на партията трябваше да доведе свой собствен екип от сътрудници. 
						Системата за гласуване на практика изключи Орбан от всяка водеща позиция. 
						Т.нар. "гласуване за листа" бе одобрено с убедително мнозинство от делегатите либерали в петък, първия ден на конгреса. След гласуването в първия ден един либерал депутат обяви, че напуска партийните редици, осъждайки опитите на Антонеску да наложи "просветен абсолютизъм". 
						НЛП е основана през 1875 г. и е играла важна роля в историята на Румъния. Дейността на партията е прекратена от комунистическия режим през 1947 г., но бе възстановена след революцията от 1989 г.
