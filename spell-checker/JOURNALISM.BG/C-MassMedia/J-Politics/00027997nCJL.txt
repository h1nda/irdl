Изгоненият член на управляващата партия в Гърция беше приет обратно
					08/10/2008
					 
						АТИНА, Гърция -- Министър-председателят Костас Караманлис обяви във вторник (7 октомври), че парламентарната група на управляващата "Нова демокрация" (НД) е приела обратно в своите редове изгонения депутат Ставрос Дайлакис. Миналата седмица НД изгони Дайлакис заради критики срещу високопоставени членове на партията. В телевизионно интервю той поиска оставката на говорителя на правителството Теодорос Русопулос във връзка с предполагаемото му участие в корупционни скандали. По-късно Дайлакис се извини за своето изявление и поиска членството му да бъде възстановено. (ЕРТ, Катимерини, АНА-МПА, Нафтемборики, In.news, СКАЙ - 07/10/08)
