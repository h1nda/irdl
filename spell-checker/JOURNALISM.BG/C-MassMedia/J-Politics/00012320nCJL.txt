ОССЕ приветства резолюцията на сръбския парламент за евроатлантическа интеграция
					15/10/2004
					 
						БЕЛГРАД, Сърбия и Черна гора -- Посланикът на ОССЕ в Белград, Маурицио Масари, приветства в четвъртък (14 октомври) новата резолюция на сръбския парламент в подкрепа на евроатлантическата интеграция. Масари я нарече важна стъпка напред за Сърбия, като отбеляза че документът дава на правителството официален мандат за изготвяне на национална стратегия за евроинтеграция с ясни ангажименти и задачи. 
						Също в четвъртък продължи спорът между сръбския президент Борис Тадич и правителството по свързани с Косово проблеми. Правителството отхвърли твърдението на Тадич, че държавни служители или институции са замесени в организирането на митинга в сряда в Белград против участието на сръбското население на изборите в Косово следващата седмица. Вярната на Милошевич Социалистическа партия на Сърбия и Сръбската радикална партия също повториха призивите си за дискредитиране на Тадич. (Данас - 15/10/04; Уеб-сайт на ОССЕ, Танюг, Бета - 14/10/04)
