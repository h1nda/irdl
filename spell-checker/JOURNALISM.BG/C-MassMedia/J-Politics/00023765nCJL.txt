Румънският премиер Таричану призова за парламентарна република
					03/09/2007
					 
						БУКУРЕЩ, Румъния -- Премиерът Калин Попеску Таричану, лидер на Националлибералната партия, призова в събота (1 септември) за поправка в конституцията, която ще осигури повече права на правителството. Таричану обясни, че настоящата конституция осигурява права в изпълнителната власт както на президента, така и на правителството, което води до конфликти. Вместо това той иска да се създаде парламентарна република, в която президентът ще се избира от парламента. Демократичният алианс на унгарците в Румъния и Консервативната партия подкрепят идеята, докато главната опозиционна Социалдемократическа партия и Либерално-демократическата платформа я отхвърлят. (НюзИн, Hotnews.ro, Гандул, Котидианул - 03/09/07)
