Кипърският президент каза, че са възможни нови срещи с Талят
					14/04/2008
					 
						НИКОЗИЯ, Кипър -- Президентът Деметрис Христофиас каза в неделя (13 април), че не изключва друга среща с лидера на турската общност на разделения остров Мехмет Али Талят преди провославния Великден на 27 април. По време на реч, произнесена след възпоменателна служба в памет на двама членове на неговата партия АКЕЛ, убити през 1965 г., Христофиас каза, че очаква техническите комисии, съставени съвместно от двете общности, да започнат работа тази седмица. Ако това стане, той предположи, че преките преговори по кипърския въпрос могат да започнат в края на юни. (Си Ен Ей, Файненшъл Мирър, Фамагуста Газет - 13/04/08)
