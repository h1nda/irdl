Вуянович насрочи черногорските избори за 10 септември
					12/07/2006
					 
						ПОДГОРИЦА, Черна гора - Президентът Филип Вуянович обяви във вторник (11 юли), че е насрочил парламентарните и местните избори за 10 септември. По закон политическите партии трябва да предадат своите кандидатски листи на избирателните комисии до 16 август. Следващият черногорски парламент ще има 81 депутати вместо сегашните 75 и е натоварен да приеме нова конституция на страната. 
						Други новини -- Черна гора ще чества в четвъртък Деня на държавността. Очаква се да присъстват президентите на Сърбия, Хърватия и Словения, заедно с представители на ЕС. (Виести, Победа, Нови Лист - 12/07/06; Мина - 11/07/06)
