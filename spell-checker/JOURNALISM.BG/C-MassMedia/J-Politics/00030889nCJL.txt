Румънска парламентарна комисия препоръча разследване на Ридзи
					10/07/2009
					 
						БУКУРЕЩ, Румъния -- Публикуваният в четвъртък (9 юли) окончателен доклад на парламентарната комисия, която проучваше дейността на министъра на спорта Моника Ридзи, препоръчва тя да бъде разследвана за злоупотреба със служебно положение, като в доклада се заявява, че тя трябва да подаде оставка. Само депутатите от Либералдемократическата партия отказаха да гласуват за доклада. Според комисията Ридзи не е била изцяло честна във връзка с обвиненията, че е изразходвала парични средства незаконно чрез държавни компании. Поради това комисията препоръчва Сметната палата да проучи договорите, които тя е подписала. Министър-председателят Емил Бок заяви, че ще освободи всеки министър, който е обект на официално разследване. (Медиафакс, Адевърул, Hotnews.ro, Котидианул - 09/07/09)
