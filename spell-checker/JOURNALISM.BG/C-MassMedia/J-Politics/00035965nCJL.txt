Румънският президент Бъсеску обвини Франция в пренебрегване на нормите на ЕС 
					09/09/2010
					 
						БУКУРЕЩ, Румъния -- Френският министър на имиграцията Ерик Бесон и държавният секретар по европейските въпроси Пиер Льолуш пристигнаха в Букурещ в четвъртък (9 септември) за разговори с представители на румънските власти на фона на спорното, но продължаващо и в момента репатриране на български и румънски роми от Франция. Преди тяхното пристигане румънският президент Траян Бъсеску обвини Париж в пренебрегване на европейските норми с депортирането на имигрантите. Освен това той каза, че визитата на Бесон и Льолуш ще бъде „безполезна”, ако тяхната цел е да „поучават” Румъния. Ако обаче те идват, за да бъде намерено решение, то ще бъде намерено, добави Бъсеску. Въпреки критиките си към френското правителство той призна, че румънското правителство и ромите носят известна отговорност за създалата се ситуация. (АФП, АП, Hotnews.ro, Адевърул, Антена 3, Евениментул Зилеи - 09/09/10)
