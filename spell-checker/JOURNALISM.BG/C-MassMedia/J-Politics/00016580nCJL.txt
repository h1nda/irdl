Албанският министър на вътрешните работи обеща да прекъсне връзките на мафията с политиката
					11/11/2005
					 
						ТИРАНА, Албания -- В четвъртък (10 ноември) министърът на вътрешните работи Сокол Олдаши обеща да прекъсне всички връзки между мафията и политиката, като заяви, че има доклад с имената на конкретни леви политици, подкрепяни от групировки на организираната престъпност. Той не даде повече подробности. Освен това той каза, че докато маршрутите на трафикантите на наркотици са известни на министерството, трафикантите на хора отскоро използват нови маршрути през Черна гора, Хърватия, Словения и Италия.
						Също в четвъртък министърът на отбраната Фатмир Медиу се срещна с австрийския си колега Гюнтер Платер в Тирана. Двамата обсъдиха възможните пътища за засилване на военното сътрудничество. (Албейниън нюз - 11/11/05)
