Заради политически разногласия гласовете, подадени в Гниляне, останаха непотвърдени
					12/01/2010
					 
						ПРИЩИНА, Косово -- В понеделник (11 януари) разногласия между членовете на Централната избирателна комисия (ЦИК) доведоха до отлагане на обявяването на резултатите от повторното преброяване на гласовете в община Гниляне. Осем от членовете на ЦИК подкрепиха резултатите от повторното преброяване, според което кандидатът на Демократическата партия (ДП) беше обявен за победител с малка преднина, но председателят на комисията се въздържа, с което на практика блокира процедурата. Представителите на Демократичната лига на Косово (ДЛК) поискаха повтаряне на гласуването в Гниляне, вместо извършване на повторно преброяване. Други две общини, Призрен и Липлян, искат прегласуване поради сериозните нарушения по време на двата тура на изборите на 15 ноември и 13 декември. (Косова Сот,Коха Диторе, Зери, Експрес - 12/01/10)
