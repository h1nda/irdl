Сръбските партии не успяха да се споразумеят за възобновяването на учредителната сесия на парламента
					03/04/2007
					 
						БЕЛГРАД, Сърбия -- Парламентарните партии в страната се срещнаха в понеделник (2 април), но не успяха да се споразумеят за възобновяване на учредителната сесия на законодателния орган, която бе прекъсната на 14 февруари. Консултациите се проведоха по искане на Демократическата партия (ДП) и имаха за цел избор на постоянен председател на Скупщината, както и разрешаване на временно бюджетно финансиране. Партиите от сръбския демократичен блок се опитват да постигнат споразумение за ново правителство от общите избори на 21 януари насам. 
						Други новини -- Генералният секретар на Съвета на европа (СЕ) Тери Дейвис започна във вторник двудневно посещение в Белград. Посещението е част от подготовката за поемане на ротационното председателство на Комитета на министрите на СЕ от Сърбия през май. (Блиц, Глас явности - 03/04/07; Танюг, РТС, Бета, Б92, Уебсайт на СЕ - 02/04/07)
