Министърът на правосъдието на РС коментира споразумението за отношенията на собственост
					07/08/2005
					 
						БАНЯ ЛУКА, Босна и Херцеговина (БиХ) -- Министърът на правосъдието на Република Сръбска (РС) Джерард Селман каза в петък (5 август), че правителството на РС не е против подписването на споразумения за отношенията на собственост между БиХ и Хърватия, но иска документът да бъде прецизен и да съответства напълно на правните процедури. Селман участва в пресконференция в Баня Лука, след като правителството на БиХ отложи подписването на споразумението, първоначално планирано за 4 август в Загреб, по молба на кабинета на РС. Според Селман всички министерства на РС се очаква да представят своите виждания по проекта до 17 август. Правителството след това ще изготви окончателната си позиция и ще я връчи на президенството и Съвета на министрите на БиХ. (Фена, Уебсайт на правителството на РС - 06/08/05)
