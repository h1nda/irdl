Македонският парламент прие нов избирателен кодекс
					30/03/2006
					 
						СКОПИЕ, Македония -- В сряда (29 март) парламентът прие нов избирателен кодекс на страната, който се смята за една от основните предпоставки за честни и демократични избори по-късно тази година. Според кодекса законодателите трябва да изберат седемчленна Държавна избирателна комисия (ДИК) с мнозинство от две трети от гласовете, както бе предложила опозицията. Членовете на ДИК ще бъдат назначавани за петгодишен мандат с възможност да бъдат преизбирани. Новият кодекс предвижда и преструктуриране на общинските избирателни комисии, които ще включват по трима представители на държавната администрация -- един от управляващата партия и по един от основните опозиционни партии.
						Също в сряда в Скопие приключиха двудневните преговори по либерализирането на визовия режим с ЕС за македонски граждани. Като аргумент в своя полза Скопие посочи напредъка, постигнат в реформирането на секторите на вътрешните работи и съдебната система. ЕС не е обявила още решението си. (Уеб сайт на македонското правителство - 30/03/06; Телма ТВ, A1 ТВ - 29/03/06)
