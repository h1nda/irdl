Aлбанската опозиция се очаква да се завърне в парламента
					24/05/2010
					 
						ТИРАНА, Aлбания -- Депутатите от опозиционната Социалистическа партия (СП) се очаква да присъстват на парламентарните заседания тази седмица след започването на преговорите за решаване на продължаващата политическа криза. Местните медии съобщиха през уикенда, че на лидера на СП Еди Рама е било казано на масата на преговорите в Страсбург да върне депутатите от своята партия на работа, като част от споразумението да продължат преговорите с правителството. Депутатите на опозицията бойкотират повечето парламентарни заседания от месеци след общите избори през юни 2009 г., които те твърдят, че са опорочени от множество нарушения. Това се отрази негативно на някои реформи, свързани с интеграцията в ЕС. Този месец около 200 депутати от СП и техни поддръжници организираха 19-дневна гладна стачка с искания за прозрачност по отношение на изборите. Те прекратиха стачката в сряда (19 май), след като политическите лидери се съгласиха да преговарят. (Старт, Шекули, Teлеграфи, Коха Йоне, Toп Нюз - 21/05/10)
