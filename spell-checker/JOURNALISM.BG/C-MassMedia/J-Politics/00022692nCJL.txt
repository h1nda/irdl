Главната опозиционна партия в Хърватия настоява за уволнението на вътрешния министър
					27/05/2007
					 
						ЗАГРЕБ, Хърватия -- Главната опозиционна Социалдемократическа партия (СДП) поиска в петък (25 май) уволнението на министъра на вътрешните работи Ивица Кирин, обвинявайки го в неприемливи изявления и в злоупотреба с власт. Призивът на партията дойде след качването на видеоматериал в ЮТюб, в който се твърди, че Кирин притежава вещи като скъпи часовници или къщи, чиято стойност далеч надвишава неговия доход, загатвайки за корупция. Кирин веднага реагира, като заяви, че видеоматериалът може би е дело на СДП. Когато други висши служители от Вътрешното министерство заявиха, че не е имало официално разследване по отношение на източника на видеоматериала, СДП изказа предположението, че компютрите на партията може би са следят. Партията поиска или Кирин да покаже съдебно решение, с което се разрешава наблюдение на нейните офиси или да подаде незабавно оставка. (Весник - 26/05/07; ХРТ - 25/05/07)
