България подкрепя резолюцията на ООН за имунитета на миротворците. Хърватска отхвърля споразумението със САЩ
13/06/2003
 
БРЮКСЕЛ, Белгия -- Българският външен министър Соломон Паси каза в четвъртък (12 юни), че неговата страна категорично подкрепя последната резолюция на СС на ООН за продължаване с още една година на имунитета на миротворците на ООН пред Международния наказателен съд (МНС). Паси отбеляза, че това решение дава възможност на ЕС и САЩ да постигнат споразумение по въпроса.
Междувременно, изглежда, че Хърватска е решила да не подписва споразумението за взаимен имунитет със САЩ, което би изключило гражданите на двете страни от юрисдикцията на МНС. Зам.-външният министър Иван Симонович заяви обаче, че преговорите с Вашингтон ще продължат. (Сега, Труд, 24 Часа - 13/06/03; БТА, ХИНА, Би Би Си , АФП - 12/06/03)
