Турция и МВФ преустановиха преговорите помежду си
					11/03/2010
					 
						АНКАРА, Турция -- Министър-председателят Реджеп Тайип Ердоган съобщи в сряда (10 март), че Анкара и МВФ са се договорили да преустановят преговорите по ново стендбай споразумение. Той каза, че двете страни са имали различия по някои от строгите условия на МВФ, и добави, че сега Турция може „да стои на краката си”. Предишното стендбай споразумение за 10 милиарда долара между Турция и МВФ изтече през май 2008 г. и беше последвано от преговори за нов заем, които не доведоха до резултат. МВФ заяви, че ще изпрати своя мисия в Турция през май да направи нова оценка на ситуацията. Това ще бъде първата подобна мисия от три години насам. (Заман, Сабах - 11/03/10; АФП, АП, Ройтерс, Хюриет - 10/03/10)
