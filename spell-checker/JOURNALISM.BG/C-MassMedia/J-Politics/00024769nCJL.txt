Румънска парламентарна комисия одобри номинацията на нов шеф на разузнаването
					05/12/2007
					 
						БУКУРЕЩ, Румъния -- Парламентарната комисия, отговаряща за контрола на дейността на Службата за външно разузнаване, одобри във вторник (4 декември) номинацията на Михай Разван Унгуряну за началник на службата. Очаква се парламентът да обсъди кандудатурата в сряда. Унгуряну, на 39 г., понастоящем представлява Румъния в Инициативата за сътрудничество в Югоизточна Европа и е бил министър на външните работи.
						Други новини -- Демократичният съюз на унгарците номинира Борбели Кароли за министър на далекосъобщенията на мястото на Илиу Винклер. Винклер подаде оставка миналата седмица, за да заеме депутатското си място в Европейския парламент. (Медиафакс, Ромпрес - 04/12/07)
