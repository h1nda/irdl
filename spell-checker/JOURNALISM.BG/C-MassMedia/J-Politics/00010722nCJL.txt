Ашдаун разпорежда разследване на финансирането на сръбска партия
07/05/2004
 
САРАЕВО, Босна и Херцеговина (БиХ) -- Пади Ашдаун, върховният представител на международната общност в БиХ, обяви в четвъртък (6 май), че е наредил на ОССЕ да разследва финансирането на управляващата партия в Република Сръбска, Сръбската демократическа партия (СДП). "Сведенията, с които разполагаме в момента, сочат, че СДП е участвала във финансови дейности, за които е доста вероятно да се окажат престъпни, свързани с екстремистки националистически групировки и със сигурност дълбоко тревожни," каза той пред журналисти. Ашдаун прекрати държавното финансиране на СДП през април поради отклоняване на средства към заподозрени във военни престъпления. (AФП, БХТВ 1, Пресслужба на СВП - 06/05/04)
