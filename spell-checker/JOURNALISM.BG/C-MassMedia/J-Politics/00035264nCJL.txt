Македонската ДПА ще продължи парламентарния си бойкот
					12/07/2010
					 
						СКОПИЕ, Македония -- Опозиционната Демократична партия на албанците (ДПА) реши в неделя (11 юли) да продължи парламентарния си бойкот, започнал миналия август. Лидерът на ДПА Мендух Тачи заяви по време на заседание на централния комитет, че управляващите партии продължават да прокарват закони, които са само в техен интерес, и отчете факта, че международните организации призовават от месеци ДПА да се завърне в парламента. Партията започна своя бойкот в знак на протест срещу пренебрегването, според нея, на правата на етническите албанци. Едно от исканията на партията е албанският език да бъде приет за втори официален език в Македония. (Алсат М, Алфа ТВ - 11/07/10)
