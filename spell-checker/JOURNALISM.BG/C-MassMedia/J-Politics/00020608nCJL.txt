Сръбските партии започват подготовка за изборите 
					13/11/2006
					 
						БЕЛГРАД, Сърбия -- Политическите партии в страната започнаха да се подготвят за парламентарните избори на 21 януари, съгласно медийни репортажи от понеделник (13 ноември). Сръбският президент Борис Тадич, който ръководи основната опозиционна Демократическа партия, излезе c изявление, в което изразява увереност, че избирателите ще подкрепят неговата партия пред ултранационалистическата Сръбска радикална партия.
						Междувременно външният министър Вук Драшкович, лидер на Сръбското движение за обновление, заяви в неделя, че неговата партия ще води преговори за евентуална коалиция с проевропейски партии. Партията на Драшкович е член на сегашното коалиционно правителство, ръководено от премиера Воислав Кощуница. 
						В края на миналата седмица управителният съвет на "Г17 Плюс", партия, която наскоро напусна управляващата коалиция, реши да не се включва в предизборни коалиции. Лидерът на партията Младжан Динкич заяви, че кампанията на Г17 ще бъде фокусирана върху икономическите проблеми. (Блиц, Данас - 13/11/06; Бета, РТС - 12/11/06)
