НАТО назначава турския политик Четин за политически представител в Афганистан
20/11/2003
 
АНКАРА, Турция -- Генералният секретар на НАТО лорд Джордж Робъртсън назначи в сряда (19 ноември) бившия външен министър на Турция и председател на парламента Хикмет Четин за политически представител на алианса в Афганистан. В официално изявление Анкара приветства решението и предложи пълната си подкрепа за бъдещата дейност на Четин. В изявлението също така се дава висока оценка за ролята на НАТО в Афганистан, а присъствието й там се окачествява като важна стъпка в посока на възстановяване на сигурността. (Анадолска агенция, НТВ - 19/11/03)
