България, Русия и Гърция ратифицираха споразумението за Бургас-Александруполис
					13/01/2008
					 
						АТИНА, Гърция -- Представителите на България, Русия и Гърция ратифицирата тристранното споразумение за създаването на международна компания, която ще построи и управлява нефтопровода Бургас-Александруполис късно в четвъртък (10 януари) в Атина. Официалната церемония по подписването се очаква да се проведе по-късно този месец в София. Новото съоръжение ще позволи транспортирането на нефт от черноморските пристанища до европейските, американските и азиатски пазари по нов маршрут през България и Гърция. Румъния ще държи 51% от консорциума, докато Гърция и България ще имат по 24,5% всяка.
						Междувременно в петък турският министър на енергетиката и природните ресурси Хилми Гюлер съобщи, че около 280 милиарда кубически метра запаси от иракски природен газ ще се изнасят за Европа през Турция. Газът ще ще произвежда от пет полета на север от Багдад. Гюлер заяви за телевизия Си Ен Ен Търк, че Турция, Съединените щати и Ирак са се споразумели да засилят сътрудничеството в областта на енергетиката по време на среща в Истанбул през март миналата година. (Синхуа, Утрински Весник, Прес ТВ - 12/01/08; ИТАР-ТАСС, РИА Новости, Prian.ru, Си Ен Ен Търк, Агенция Анадолу - 11/01/08)
