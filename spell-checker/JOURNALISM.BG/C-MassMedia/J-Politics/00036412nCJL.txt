Кипърски турци отмениха годишните учения заради преговорите за обединение
					19/10/2010
					 
						НИКОЗИЯ, Кипър -- Официалният представител на кипърските турци Осман Ертуг съобщи в понеделник (18 октомври), че общността е рашила да отмени тазгодишните военни учения "Торос", за да демонстрира подкрепа за продължаващите преговори за обединение на разделения остров. Решението да се отменят ученията е взето след консултации с Турция, каза Ертуг. Кипърските гърци също са отменили годишните учения "Никифорос", които се провеждат от 2007 г. 
						Междувременно кипърският президент Деметрис Христофиас и лидерът на кипърските турци Дервиш Ероглу проведоха още един кръг от преговори в понеделник, в центъра на които отново бе сложният проблем със собствеността. (Информационен център на ООН, КНА, Уърълд Бюлетин, Хюриет, Анадолска информационна агенция - 18/10/10)
