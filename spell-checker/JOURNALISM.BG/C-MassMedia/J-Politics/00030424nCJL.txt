Бошковски основа нова партия в Македония
					29/05/2009
					 
						СКОПИЕ, Македония -- Бившият вътрешен министър Любе Бошковски официално обяви в четвъртък (28 май) основаването на нова политическа партия, „Обединени за Македония”. Той посочи като приоритети на партията присъединяването към ЕС и НАТО и заяви, че тя ще подкрепя реалния диалог и търпимостта. Партията ще проведе учредителното си събрание в петък. Бошковски напусна бившата си партия ВМРО-ДПМНЕ през юли, след като Трибуналът на ООН в Хага го оправда по обвиненията във военни престъпления. По-рано тази година той участва в президентските избори като независим кандидат. (A1, Алсат М - 29/05/09; Дневник, Утрински Весник - 28/05/09)
