Словения вече не блокира присъединителните преговори на Хърватия
					28/10/2009
					 
						ЛЮКСЕМБУРГ -- Словенският външен министър Самуел Збогар каза във вторник (27 октомври), че неговата страна вече не блокира никоя от преговорните глави в присъединителните преговори на Хърватия с ЕС, но все още има възражения по някои от тях. Збогар каза това в кулоарите на срещата на външните министри от ЕС в Люксембург. Той осведоми еврокомисаря по разширяването Оли Рен и шведския външен министър Карл Билд за напредъка по споразумението за арбитраж между двете страни във връзка с техния отдавнашен граничен спор. Хърватия възобнови своя присъединителен процес на 2 октомври с отваряне на шест преговорни глави и затварянето на пет други. Любляна обаче не одобри отварянето на други три преговорни глави, заявявайки, че това няма нищо общо с граничния спор. (ХИНА, Пословни, Нова ТВ, СТА - 27/10/09)
