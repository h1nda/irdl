Белград бе домакин на първия кръг от преговорите по ССА между Сърбия и Черна гора и ЕС
					08/11/2005
					 
						БЕЛГРАД, Сърбия и Черна гора -- Първият кръг от преговорите по Споразумението за стабилизация и асоцииране между Сърбия и Черна гора и ЕС се проведе в Белград в понеделник (7 ноември). Всички участници го определиха като добро начало. Директорът за Западните Балкани към Европейската комисия Райнхард Прибе похвали "перфектната" подготовка на другата страна и каза, че втората среща трябва да се проведе през декември, преди коледните празници.
						Също в понеделник черногорският премиер Мило Джуканович подчерта за пореден път, че републиката ще проведе референдум за независимост въпреки притесненията на ЕС. Той каза също, че Черна гора ще напусне институциите на държавно ниво след май 2006 г., дори и ако властите бъдат възпрепятствани да проведат референдума. (Бета, Танюг, РТС - 07/11/05)
