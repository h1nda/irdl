Албанските депутати от СП напуснаха парламента
					21/09/2007
					 
						ТИРАНА, Албания -- Депутатите от лявата Социалистическа партия (СП) демонстративно напуснаха парламента в четвъртък (20 септември), по време на изказване на бившия министър на благоустройството, транспорта и далекосъобщенията Лулзим Баша, който разясняваше обстоятелствата около процеса на подаване на оферти за изграждане на автомагистралата, свързваща Дуръс и Кукеш, които доведоха до обвинения в корупция срещу девет албански държавни служители. Депутатите от опозицията заявиха, че тези неща той би трябвало да ги каже на прокуратурата, а не пред тях. Баша, който сега е министър на външните работи, настоя, че всичко, свързано с проекта, е законно и прозрачно. (Панорама, Коха Йоне, Шекули, Шкип, Стардарт - 21/09/07; Balkanweb - 20/09/07)
