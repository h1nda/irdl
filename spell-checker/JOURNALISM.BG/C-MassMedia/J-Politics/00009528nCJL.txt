Продължават преговорите за съставяне на сръбско правителство
16/01/2004
 
БЕЛГРАД, Сърбия и Черна гора -- Преговорите между сръбските партии за съставяне на кабинет ще бъдат подновени в петък (16 януари). Демократичната партия на Сърбия, оглавявана от Воислав Кощуница, е съгласна да предложи правителство на малцинството, но Демократическата партия все още не е решила дали да се присъедини. Очакваше се, че дискусиите в петък ще разкрият повече подробности около това кой на практика ще участва в кабинета. Всички партии бяха единодушни относно провеждането на учредителната сесия на парламента на 27 януари - датата, насрочена от Наташа Мичич, председател на парламента и временно изпълняваща длъжността президент на Сърбия, чийто мандат изтече. (Б92, Би Би Си, Танюг - 15/01/04)
