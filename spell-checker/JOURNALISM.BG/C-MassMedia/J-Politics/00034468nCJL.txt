Пахор призова словенците да гласуват в полза на пограничното споразумение
					09/05/2010
					 
						ЛЮБЛЯНА, Словения -- Премиерът Борут Пахор призова словенците в петък (7 май) да подкрепят пограничното споразумене на тяхната страна с Хърватия на референдум на 6 юни. В реч, произнесена през първия ден от кампанията преди вота, Пахор каза, че споразумението ще подобри отношенията със Загреб, ще гарантира словенските национални интереси и ще допринесе за стабилизирането на региона. Той отхвърли твърденията на опозицията, че споразумението - което ще разреши пограничния спор между двете страни чрез арбитраж - е било сключено под международен натиск. Словенското правителство е задължено да се съобрази с резултатите от референдума. (Хина, ХРТ, Нова ТВ - 07/05/10)
