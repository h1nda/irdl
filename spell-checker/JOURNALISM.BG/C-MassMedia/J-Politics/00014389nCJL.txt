Македония и Турция сключват споразумение за икономическо сътрудничество 
					28/04/2005
					 
						СКОПИЕ, Македония -- Заместник министър-председателят Минко Йорданов и турският държавен министър Гюлдал Акшит подписаха в сряда (27 април) в Скопие споразумение за насърчаване на икономическото и търговско сътрудничество между двете страни. Протоколът обхваща широк спектър от дейности, в т. ч. банково дело, стандартизация, енергия, туризъм, здравеопазване и опазване на околната среда. Йорданов изрази надежда, че споразумението ще даде тласък на двустранните икономически отношения и ще доведе до големи турски инвестиции в Македония. (MИA, A1 TВ - 27/04/05)
