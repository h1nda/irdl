Сръбски партии се регистрират за косовските избори
					24/08/2009
					 
						ПРИЩИНА, Косово -- Централната избирателна комисия обяви в събота (22 август), че шест сръбски политически партии са подали заявления за участие в общинските избори на 15 ноември. Всички заинтересовани партии трябва да се регистрират най-малко 60 дни преди изборния ден. Представителката на Сръбския национален съвет за Косово Рада Трайкович каза, че децентрализацията и участието в изборите ще вдъхнат увереност на сърбите в Косово и ще насърчат повече от тях да се преместят там. Белград призовава косовските сърби да бойкотират изборите.
						Други новини -- Директорът на USAID за Косово, Патриша Рейдър, каза в събота, че Косово е осъществило напредък, но трябва да положи още усилия, за да гарантира функционирането на съдебната си система, което на свой ред би укрепило демокрацията и икономическото развитие, предадоха в неделя местните медии. Агенцията отбелязва десет години от работата си в Косово. (Гласът на Америка - 23/08/09; Експрес, ТВ 21, Косова Сот, Лайм - 22/08/09)
