НПО призовава Албания да насърчава участието на повече жени в политиката
					05/08/2005
					 
						ТИРАНА, Албания -- Властите трябва да полагат повече усилия, за да се увеличи участието на жените в политиката, заяви НПО "Мяфт!" ("Стига!") в четвъртък (4 август). Според нейните данни около 8 % от политиците са жени, в сравнение с 18 до 22 % в другите балкански страни. Неправителствената организация (НПО) цитира също доклад на Международния парламентарен съюз за жени в управлението, в който Албания е поставена на 106-о място от 120 страни, включени в проучването. "Мяфт" призова Демократическата партия (ДП) да направи така, че повече жени да могат да участват в управлението, както бе обещала по-рано Жозефина Топали, заместник-председател на ДП . (Албейниън нюз - 05/08/05)
