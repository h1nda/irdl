Македонска парламентарна комисия одобри състава на Държавната избирателна комисия
					12/04/2006
					 
						СКОПИЕ, Македония -- Парламентарната комисия по изборни въпроси и назначения одобри във вторник (11 април) законопроект за състава на Държавната избирателна комисия (ДИК) и го внесе за одобрение от целия парламент по късно тази седмица. Според предложението Йован Йосифовски ще бъде назначен за председател на ДИК. Заместник-министърът на правосъдието Супхи Якупи ще бъде заместник-председател на ДИК, а Александър Новаковски, Таня Алтанджиева, Джемали Саити, Снежана Калеска и Александър Дастевски ще бъдат членове на ДИК. 
						Други новини -- Македонският премиер Владо Бучковски посети във вторник Люксембург и увери колегата си Жан-Клод Юнкер, че Скопие е решено да организира честни и демократични избори по-късно тази година. Това е условие за интеграцията на Македония в ЕС и НАТО. 
						Също във вторник правителството прие пакет от законопроекти, целящи преструктуриране на съдебния сектор. Промените предвиждат, наред с друго, откриване на специални съдилища за разделно съдопроизводство по граждански и криминални дела, създаване на специални съдебни състави за сериозни престъпления и повишаване на професионалната квалификация на съдиите. (Уеб сайт на македонското правителство - 12/04/06; Макфакс А1 ТВ, Телма ТВ, Уеб сайт на македонското правителство - 11/04/06)
