Висши представители на САЩ се срещат с македонския президент и министър-председател
02/02/2003
 
СКОПИЕ, Македония -- В петък (31 януари) заместник помощник-държавните секретари на САЩ по въпросите за Европа и Евразия Джанет Боуг и Робърт Брадке проведоха срещи с македонския президент Борис Трайковски и премиера Бранко Цървенковски. Разговорите се фокусираха върху интеграцията на Македония в НАТО и мерките, които трябва да предприеме за придобиване на членство. Брадке заяви, че Македония е постигнала напредък, но е необходимо да се извърши още работа, включително по осъществяването на Рамковото споразумение. (Дневник - 01/02/03; МИА - 31/01/03)
