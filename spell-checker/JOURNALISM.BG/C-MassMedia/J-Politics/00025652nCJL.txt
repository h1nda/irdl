Последните преговори между Македония и Гърция за името не дадоха резултат
					02/03/2008
					 
						НЮ ЙОРК, Съединени щати -- Още едно усилие да се реши отдавнашния спор за името между Гърция и Македония завърши без резултат в Ню Йорк в събота (1 март). Специалният пратеник на ООН Матю Нимец заяви, че нито Скопие, нито Атина са приели последното му предложение. То се е основавало на двойна формула - едно конституционно име, което да се използва в двустранното общуване с Гърция и друго, което да се използва в отношенията с международните организации и като конституционно име за използване вътре в страната. 
						В петък гръцкият премиер Костас Караманлис е призовал Скопие да се откаже от "безкомпромисната си позиция" и е заплашил, че в противен случай Атина ще наложи вето на кандидатурата на страната за членство в НАТО. След преговорите в събота, македонският преговарящ Никола Димитров е заявил, че неговата страна не може да жертва националната си идентичност срещу покана за членство в НАТО. 
						В отделно изявление в събота Генералният секретар на НАТО Яп де Хоп Схефер е заявил, че той очаква Македония и Гърция да проявят гъвкавост. (Вечер, A1, АНА-MПА, БГНЕС, Гласът на Америка, Maкфакс - 01/03/08)
