Шварц-Шилинг предупреди, че БиХ няма време за губене в сформиране на нови парламентарни съюзи
					21/11/2006
					 
						САРАЕВО, Босна и Херцеговина (БиХ) -- Върховният представител Кристиан Шварц-Шилинг предупреди в понеделник (20 ноември), че вече няма време за губене в сформирането на съюзи и блокове в парламента. В понеделник учредителната сесия на долната камара трябваше да се отложи заради продължаващите междупартийни преговори с цел сформиране на мнозинство. Беше отложен и изборът на нов председател на парламента. Общите избори бяха проведени на 1 октомври. (Дневни Аваз, Независне Новине - 21/11/06; Pincom.info, ПБС БиХ, РТРС - 20/11/06)
