Албанската Социалистическа партия обвинява правителството, че пренбрегва проблемите в селското стопанство
					07/07/2008
					 
						ТИРАНА, Албания -- Социалистическата партия (СП) разкритикува липсата на стратегия на правителството за развитие на селскостопанския сектор, който е най-бедният в региона. "Албанският земеделец е три пъти по-беден от земеделеца в Македония," заяви в неделя (6 юли) Ервин Бушати от СП. Обвиненията постъпиха ден, след като Световната банка публикува доклад, в който се посочва, че приходите на средностатистическия албански земеделец възлизат на около 1 600 евро годишно, в сравнение с 4 800 евро за македонския фермер. Албания има най-ниската производителност на селскостопанския сектор в Европа, заяви Бушати. (Ballkan Web, Топ Чанъл - 06/07/08)
