Македонският президент спечели дело за клевета
					16/06/2006
					 
						СКОПИЕ, Македония -- В четвъртък (15 юни) съд в Скопие се произнесе в полза на македонския президент Бранко Цървенковски по делото му за клевета срещу издателя на седмичника "Фокус" Никола Младенов. Цървенковски заведе това дело заради статия във "Фокус", която твърдеше, че той има сметки в чужда валута в швейцарски банки. Съдът осъди журналиста на глоба от около 5000 евро за клевета и на още 25000 евро за нематериални щети.
						Други новини -- Македонският финансов министър Никола Поповски и представителят на Световната банка в Македония Сандра Бломенкамп подписаха в четвъртък (15 юни) в Скопие споразумение за заем от 10 млн. евро. Средствата са предназначени за подпомагане на съдебната реформа в Македония -- необходимо условие за кандидатурата на страната за ЕС. (Макфакс, МИА, A1 ТВ -- 15/06/06)
