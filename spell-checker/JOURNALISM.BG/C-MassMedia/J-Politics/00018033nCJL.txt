Турският президент налага вето върху назначението на нов управител на централната банка от правителството
					26/03/2006
					 
						АНКАРА, Турция -- Президентът на Турция Ахмет Недждет Сезер наложи вето на неотдавнашното решение на правителството да назначи Аднан Буюкдениз за управител на централната банка. В изявление в събота (25 март) премиерът Тайип Ердоган заяви, че президентът е информирал кабинета предишния ден за своето решение, аргументирайки се, че кандидатурата е неподходяща. Според съобщения в медиите, ветото вероятно отразява неудовлетворението на Сезер от управляващата Партия на справедливостта и развитието и желанието му да ограничи броя на високопоставените служители с ислямистка ориентация. Предишният управител на централната банка, Сурея Серденджекти, се пенсионира миналата седмица. (TurkishPress.com, Ройтерс - 25/03/06)
