Президентът на кипърските гърци смята за малко вероятно налагането на вето върху усилията на Турция за влизане в ЕС
17/10/2003
 
БРЮКСЕЛ, Белгия -- Кипърският гръцки президент Тасос Пападопулос заяви в четвъртък (16 октомври), че възможно вето на Кипър на преговорите на Турция за присъединяване към ЕС би било неразумно. Според Пападопулос ветото е работа на суперсилите и би било неубедително, ако дойде от малка държава като Кипър. Той добави, че една Турция, която се съобразява с нормите на ЕС, е в интерес на Кипър. В отговор Турският министър-председател Реджеп Тайъп Ердоган заяви, че върху предложението на ООН за разрешаване на спора за Кипър може да се преговаря. (Анадолска агенция, НТВ, ТРТ2 - 16/10/03)
