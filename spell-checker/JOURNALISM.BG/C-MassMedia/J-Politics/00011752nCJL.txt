Сръбският парламент отхвърли предложение за забрана на оттеглянето на обвиненията срещу НАТО
					25/08/2004
					 
						БЕЛГРАД, Сърбия и Черна гора – Парламентът на Сърбия отхвърли във вторник (24 август) предложението на Сръбската радикална партия и Сръбската социалистическа партия за приемане на резолюция за налагане на забрана върху оттеглянето на обвиненията срещу осем държави членки на НАТО. Същевременно обаче всички партии, с изключение на Сръбското движение за обновление, гласуваха против едностранното и безусловно оттегляне на съдебния иск, заведен от бившите югославски власти в Международния съд, с който се търсят компенсации за щетите, претърпени по време на акцията на НАТО през 1999 г. Законодателите решиха, че е извън юрисдикцията на сръбския парламент да прокарва решения, свързани с делото, и че въпросът е в юрисдикцията на властите на междудържавния съюз. Сръбското правителство зае същата позиция. (Танюг, Бета - 24/08/04)
