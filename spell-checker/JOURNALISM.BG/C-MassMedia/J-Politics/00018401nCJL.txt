Страните в СПМ изразяват съжалението си по отношение на неуспеха на парламента на БиХ да гласува промените в конституцията
					30/04/2006
					 
						САРАЕВО, Босна и Херцеговина (БиХ) -- Посланиците на страните-членки на Управителния борд на Съвета по прилагане на мирното споразумение се срещнаха в Сараево в петък (28 април) с Върховния представител Кристиян Шварц-Шилинг. В съвместното изявление, направено след срещата, бе изразено дълбоко съжаление за неуспеха на парламента на БиХ да приеме решаващи конституционни промени в началото на седмицата. Партиите в БиХ трябва да поемат отговорност за "негативните последствия от пропускането на тази възможност за постигане на напредък, което влияе върху бъдещето на гражданите на тази страна", се казва в изявлението. Реформите биха прехвърлили част от правомощията от двете области на БиХ към централния кабинет, което ще укрепи правителството. (Източници на СВП, Фена - 28/04/06)
