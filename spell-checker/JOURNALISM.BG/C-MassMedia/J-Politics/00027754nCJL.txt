Смъртта на свидетел предизвика разгорещен дебат в албанския парламент
					16/09/2008
					 
						ТИРАНА, Албания -- Смъртта на бизнесмена Коста Требичка, ключов свидетел в разследването на незаконна търговия с боеприпаси, предизвика разгорещен дебат в парламента в понеделник (15 септември). Опозиционните социалистически депутати обвиниха министър-председателя Сали Бериша в липсата на защита на Требичка по време на разследването. Бериша на свой ред обвини опозицията в политизиране на въпроса. Требичка беше намерен мъртъв в петък след автомобилна катастрофа. Миналата година той даде показания пред албански и американски следователи, че американската компания "Ей И Уай Инкорпорейтид" е закупила стари китайски боеприпаси от Албания, за да бъдат използвани от афганистанската армия и полиция. Според съобщения фирмата е препакетирала боеприпасите в Албания, за да скрие техния произход. Според други съобщения Джанфранко Фини, председател на италианската Камара на депутатите, е посетил Тирана в понеделник и е заявил, че италианският парламент в скоро време ще ратифицира протокола за членството на Албания в НАТО. Фини е потвърдил подкрепата на Италия за процесите на интеграция на Албания в НАТО и ЕС. (Би Би Си, Гласът на Америка, BalkanWeb, Топ Ченъл, Коха Диторе, Коха Йоне, Шекули - 16/09/08; Топ Ченъл, Клан, Алсат - 15/09/08)
