Хърватският президент Йосипович отдаде почит на жертвите на военни престъпления в БиХ
					16/04/2010
					 
						САРАЕВО, Босна и Херцеговина (БиХ) -- Хърватският президент Иво Йосипович посети в четвъртък (15 април) с. Ахмичи, Централна БиХ, и отдаде почит на цивилните бошнаци, убити от хърватските сили през 1993 г. Той бе придружаван от главата на католическата общност в БиХ, кардинал Винко Пулич, и от главния мюфтия на БиХ Мустафа Черич, глава на ислямската общност в БиХ. Двамата духовници определиха посещението като важна крачка към възстановяването и укрепването на взаимното доверие. От Ахмичи Йосипович отпътува за близкото Крижанчево Село и положи венец в памет на хърватските цивилни граждани, убити от членове на армията на БиХ също през 1993 г. "Събрали сме се тук... да си спомним за жертвите и да кажем "никога вече", каза Йосипович. (AП, Радио Свободна Европа, Глас Явности, Танюг, Национал - 15/04/10)
