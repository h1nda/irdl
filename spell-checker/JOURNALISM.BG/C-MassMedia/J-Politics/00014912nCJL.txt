Очакват се преговори в Букурещ между румънското правителство и мисия на МВФ 
					14/06/2005
					 
						БУКУРЕЩ, Румъния -- Мисия на МВФ пристига в Букурещ във вторник (14 юни) за преговори с правителството по продължаване на програмата на фонда за страната. Мисията, оглавявана от Емануел ван дер Менсбрюге, ще обсъди икономическите резултати и изпълнението на поставените бюджетни цели през първите пет месеца на годината, макроикономическата обстановка, както и приватизационния процес. 
						Други новини: Букурещки съд потвърди в понеделник законността на 20-дневната стачка, започната от съюза на машинистите в железопътния сектор на 8 юни. Решението бе издадено по искане на Националното дружество за товарни ж. п. превози. Основното искане на протестиращите е за 10-процентно увеличение на заплатите. (Ромпрес, Найн о'клок - 14/06/05)
