Приключи десетият кръг на преговорите по споразумението за стабилизация и асоцииране между Албания и ЕС
					02/10/2005
					 
						ТИРАНА, Албания -- Десетият кръг на преговорите по споразумението за стабилизация и асоцииране (ССА) между Албания и ЕС приключи в Тирана в петък (30 септември). Директорът за Западните Балкани в ЕС Райнхард Прибе, ръководител на делегацията на ЕС, каза пред репортери след завършването на двудневните разговори, че решението за подписване на ССА може да бъде прието след 9 ноември, когато трябва да бъде публикуван новият доклад на ЕС за напредъка на Албания. Комисарят на ЕС по разширяването Оли Рен се очаква да посети Тирана на тази дата.
						Прибе приветства новата програма за реформи на албанското правителство, определяйки я като амбициозна и с голям обхват, но подчерта, че ЕС очаква обещаните мерки да бъдат проведени. (Албейниън нюз - 01/10/05)
