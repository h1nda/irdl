Ирански търсачи на политическо убежище бяха приети в болница в Гърция
					31/10/2010
					 
						АТИНА, Гърция -- Трима членове на група от 25 ирански търсачи на политическо убежище, които са в гладна стачка от 17 дни, бяха приети в болница в Атина в събота (30 октомври). Групата започна гладната стачка в знак на протест срещу забавянето на процедурите за разглеждане на молбите им за политическо убежище и издигна палатки пред сградата на университета в центъра на Атина. Правителството обеща в събота да ускори разглеждането на молбите им, но стачкуващите заявиха, че ще продължат действията си, докато не бъдат изпълнени исканията им. (ДПА, енет, Нюз Ин, СКАЙ - 29/10/10)
