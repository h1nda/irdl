Волфганг Ишингер може да бъде назначен за представител в преговорите за Косово
					29/07/2007
					 
						МЮНХЕН, Германия -- Германският посланик в Обединеното кралство Волфганг Ишингер може да бъде назначен за представител на ЕС в бъдещите преговори по статута на Косово, съобщи "Зюдойче цайтунг" в събота (28 юли). Ишингер взе участие в Дейтънските преговори, които сложиха край на конфликта в Босна и Херцеговина през 1992-1995 г. и помогна за създаването на Пакта за стабилност.
						Понастоящем представител на ЕС е Стефан Лене. Според белградският всекидневник "Вечерне Новости" той е най-вероятният избор на блока за новия кръг от преговори. Съединените щати ще бъдат представлявани от сегашния пратеник Франк Уиснър, докато бившият руски посланик в Сърбия Владимир Ивановски ще предствалява своята страна, предполага вестникът. (Вечер, Танюг, Б92, Макфакс, Вечерне Новости, ИРНА - 28/07/07)
