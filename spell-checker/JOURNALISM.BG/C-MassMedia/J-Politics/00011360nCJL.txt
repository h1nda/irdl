Хърватският парламент подкрепи политиката на правителството спрямо хагския трибунал
04/07/2004
 
ЗАГРЕБ, Хърватия -- Парламентът одобри в петък (2 юли) позицията на правителството по въпросите на сътрудничеството с Международния трибунал за бивша Югославия (МТБЮ). Депутатите подкрепиха намерението на правителството да защитава тезата за така наречената война за защита на отечеството и да отхвърли част от обвиненията на МТБЮ, съдържащи спорни текстове. Законодателите също така подкрепиха усилията на правителството да осигури временно освобождаване на обвинени хърватски генерали, чакащи съдебни процеси. (ХИНА, ХРТ - 02/07/04)
