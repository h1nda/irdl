Президентите на Италия и Румъния обсъждат въпроси на присъединяването към ЕС в Букурещ
22/10/2003
 
БУКУРЕЩ, Румъния -- Президентът Йон Илиеску се срещна във вторник (21 октомври) със своя италиански колега Карло Адзелио Чампи в началото на тридневното му посещение, фокусирано върху въпроси, отнасящи се до членството в ЕС. Двамата държавни глави са отбелязали, че изменената румънска конституция ще улесни хода на преговорите по присъединяването. Според Чампи страната му, която понастоящем е ротационен председател на ЕС, подкрепя усилията на Румъния за удовлетворяване на всички предприсъединителни критерии и за постигане на пълноправно членство в ЕС през 2007 година. (Медиафакс, Ромпрес, Би Би Си - 21/10/03)
