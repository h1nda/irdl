Според Гюл няма връзка между преговорите по Кипър и присъединяването на Турция към ЕС
23/02/2004
 
АНКАРА, Турция -- Външният министър Абдулах Гюл потвърди в неделя (22 февруари) официалната правителствена позиция, че решаването на кипърския спор не е свързано с кандидатурата на Турция за членство в ЕС. Запитан дали положителният изход от преговорите по Кипър ще ускори процеса на присъединяване, Гюл каза, че двата въпроса не са свързани. Миналата седмица обаче той заяви, че мирният план за Кипър на Кофи Анан не би бил адекватно приложим, ако Турция не поела по пътя към членството в ЕС. (Анадолска агенция - 22/02/04)
