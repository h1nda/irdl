Рен заяви, че Словения блокира присъединителните преговори на Хърватия с ЕС
					21/12/2008
					 
						БРЮКСЕЛ, Белгия -- Еврокомисарят по разширяването Оли Рен потвърди, че Словения понастоящем блокира присъединяването на Хърватия към ЕС. Двете страни водят яростен диспут за границите. В изявление в петък (19 декември) след междуправителствена конференция в Блюксел, където само една от планираните десет глави бе отворена, Рен заяви, че Словения е наложила вето върху приключването на преговорите по девет от 35-те глави. Същевременно той изрази надежда, че въпреки ветото на Словения, Хърватия ще може да приключи процедурите по присъединяването към ЕС още следващата година. (ПРАЙМ-TAСС, AФП, Дойче Веле, Явно, Синхуа - 19/12/08)
