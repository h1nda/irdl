Две сръбски партии обсъдиха дългосрочното си сътрудничество
					29/04/2010
					 
						БЕЛГРАД, Сърбия -- Опозиционните Сръбска прогресивна партия (СПП) и партията „Нова Сърбия” са започнали преговори за стратегическо дългосрочно сътрудничество, съобщи в сряда (28 април) лидерът на СПП Томислав Николич. Той каза, че партиите обмислят дали да сформират съвместен опозиционен блок, който да се яви на следващите избори, подобно на Демократическата партия и нейната коалиция „За европейска Сърбия”. Николич каза, че Демократическата партия на Сърбия, водена от Воислав Кощуница, ще бъде поканена за участие в преговорите. (Танюг, Б92, Блиц - 28/04/10)
