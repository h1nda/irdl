Албанският парламент одобри новото правителство на ръководената от Демократическата партия коалиция
					11/09/2005
					 
						ТИРАНА, Албания -- Парламентът одобри новото коалиционно правителство на премиера Сали Бериша в събота (10 септември). Новият 16-членен кабинет, доминиран от Демократическата партия на Бериша, бе утвърден с 84 "за" и 53 "против" гласа. В речта си пред парламента в петък Бериша повтори обещанието си да се бори с корупцията и престъпността, да намали бедността и безработицата, да засили демокрацията и да приближи Албания до евро-атлантическите институции. (Фокус - 11/09/05; AП - 10/09/05)
