Парламентът на Косово сформира своите комисии
					16/01/2008
					 
						ПРИЩИНА, Косово, Сърбия -- На своето заседание във вторник (15 януари) депутатите се споразумяха за сформирането на 13 парламентарни комисии, всяка от които ще се състои от 12 члена. Всяка от трите най-големи парламенарни партии - Демократическата партия на Косово, Демократичната лига на Косово и Алиансът за ново Косово - ще председателства по три комисии. След заседанието председателят на парламента Якуп Красничи каза, че продължава работата по конституцията, държавните символи и възможната дата, на която Косово да обяви независимост.
						Междувременно новият министър-председател Хашим Тачи ще вземе участие в дебата за Косово в Съвета за сигурност на ООН в сряда. Либия, която наскоро пое председателството на Съвета, прие искането на Тачи да направи изказване пред Съвета във връзка с актуалното положение в Косово и плановете за бъдещето. (РТК, КИК, Kosovalive - 15/01/08)
