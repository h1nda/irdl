Уиснър е назначен за специален пратеник на САЩ по преговорите за статута на Косово
					20/12/2005
					 
						ВАШИНГТОН, Съединени щати -- Както се очакваше, държавният секретар на САЩ Кондолиза Райс назначи дипломата от кариерата Франк Дж. Уиснър за специален пратеник на САЩ по преговорите за статута на Косово. В съобщение за пресата, публикувано в понеделник (19 декември), се казва, че преговорите са от изключително значение за стабилността в Югоизтрочна Европа. 
						Други новини -- По време на разговорите си с външния министър на Сърбия и Черна гора Вук Драшкович в Белград в понеделник командващият на Южното крило на НАТО, американският адмирал Хари Улрих, отново потвърди решимостта на Пакта да гарантира сигурността на всички граждани на Косово. Улрих добави, че етническите бунтове и насилието в провинцията от март 2004 г. не трябва да се повтарят.
						Също в понеделник представители на Белград и на косовските сърби критикуваха очакваното създаване в Косово на две нови министерства - на вътрешните работи и на правосъдието, с думите, че те ще предрешат въпроса с независимостта на провинцията. ЮНМИК каза, че тази седмица се очаква официалното съобщение за новите министерства. (Блумбърг - 20/12/05; РТС, Б92, KosovaLive - 19/12/05)
