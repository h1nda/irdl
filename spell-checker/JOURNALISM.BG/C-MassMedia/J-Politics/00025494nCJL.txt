Борис Тадич положи клетва като президент на Сърбия
					17/02/2008
					 
						БЕЛГРАД, Сърбия -- Преизбраният президент на Сърбия Борис Тадич положи клетва в петък (15 февруари), започвайки втория си петгодишен мандат на този пост. "Заклевам се, че ще отдам всичките си сили за запазване на суверенитета и териториалната цялост на Сърбия, включително и на Косово като неразделна нейна част, както и за защитата на човешките и малцинствените права и свободи", заяви Тадич пред парламента. Той потвърди в клетвата си, че никога няма да се откаже от Косово и обеща да положи всички усилия, за да допринесе за членството на Сърбия в ЕС. (Танюг, Бета, ЮПИ, ДПА, Синхуа - 15/02/08)
