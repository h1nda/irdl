Сръбският парламент избра за свой председател Джукич-Деянович
					26/06/2008
					 
						БЕЛГРАД, Сърбия -- В сряда (25 юни) депутатите избраха Славица Джукич-Деянович от Сръбската социалистическа партия (ССП) за председател на парламента. Тя беше единственият кандидат за поста. Освен от водената от ССП коалиция тя бе подкрепена и от коалицията, водена от Демократическата партия (ДП), както и от партиите на етническите малцинства.
						Междувременно сръбският президент Борис Тадич, който е и ръководител на ДП, в сряда отново не определи кандидат за министър-председател. Наблюдателите очакваха съобщението за това още във вторник. (Блиц, Данас - 26/06/08; Танюг, Ройтерс, АФП, Бета, Б92 - 25/06/08)
