Сръбската избирателна комисия обяви окончателните резултати от парламентарните избори
					26/01/2007
					 
						БЕЛГРАД, Сърбия -- Републиканската избирателна комисия (РИК) представи в четвъртък (25 януари) окончателните резултати от парламентарните избори в неделя. Изненадите не бяха много. Избирателната активност е била 60,56 %, а Сръбската радикална партия спечели 81 места, повече от всяка друга партия. Демократическата партия е на второ място с 64 места, следвана от коалицията между Демократичната партия на Сърбия и "Нова Сърбия" с 47 места, "Г17 Плюс" с 19 места, Сръбската социалистическа партия с 16 места и коалицията, водена от Либералдемократическата партия, с 15 места. От партиите, представляващи малцинствата, унгарската СВМ спечели три места, а босненската КЛС взе две. Ромските УРС и РП спечелиха по едно място, както и албанската КАПД. (Блиц, Данас - 26/01/07; РТС, Танюг, Бета - 25/01/07)
