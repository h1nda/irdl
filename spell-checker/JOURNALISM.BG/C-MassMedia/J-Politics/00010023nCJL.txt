Председателят на Европейския парламент дава висока оценка на реформите в Турция
03/03/2004
 
АНКАРА, Турция -- Председателят на Европейския парламент Пат Кокс оцени високо турското правителство във вторник (2 март) за курса му към реформи, но предупреди, че " те не трябва да остават на хартия - те трябва да бъдат осъществени на практика." Кокс пое ангажимент ЕС да бъде обективен при оценката на напредъка на Турция в удовлетворяване на критериите за членство.
Във вторник в Истанбул външният министър на Великобритания Джак Стро каза, че правителството му разглежда стъпките, предприети от Турция към членство в ЕС, като много положителни. Той потвърди подкрепата на Лондон за турската кандидатура за членство в Съюза. Стро беше в Истанбул за участие във възпоменателната церемония за жертвите на миналогодишните терористични нападения в града. (АФП, Анадолска агенция, НТВ - 02/03/04)
