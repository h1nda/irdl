ЕК ще вземе решение за статута на Албания след изборите
					23/06/2009
					 
						ТИРАНА, Албания -- Швеция, която поема ротационното председателство на ЕС от 1 юли, призова в понеделник (22 юни) Европейската комисия да представи мнение по заявлението на Албания за кандидатски статут през втората половина на годината. "Ние следим напредъка [на Албания] и ще наблюдаваме [парламентарните] избори на 28 юни", каза външният министър Карл Билд, който представи приоритетите на Швеция по време на председателството на ЕС. Албания внесе заявлението си за кандидатски статут на 28 април.
						Други новини от понеделник -- Президентът Бамир Топи призова политическите партии да предотвратяват конфликтите и насилието в деня на изборите и да играят "конструктивна роля" в изборния процес. Като членка на НАТО Албания е готова да изпълни стандартите, изисквани от международната общност, добави той. (Топ Ченъл, Нюз 24, Алсат, Би Би Си, Шекули, Ора Нюз, Болкън Уеб - 22/06/09)
