Пратеникът на САЩ Уиснър призова за "конструктивен подход в преговорите по статута на Косово
					26/07/2006
					 
						БЕЛГРАД, Сърбия -- По време на започналото във вторник (25 юли) двудневно посещение в Белград на пратеника на САЩ за преговорите за определяне на статута на Косово Франк Уиснър, той изрази задоволство по отношение на откриването на преки преговори по статута във Виена тази седмица, но заяви, че процесът трябва да се ускори. "Необходим е конструктивен подход, за да се гарантира мир и демокрация, както и защита на правата на всички граждани на Косово", заяви той. 
						Уиснър проведе разговори със сръбския президент Борис Тадич, с премиера Войслав Кощуница и с външния министър Вук Драшкович един ден след първата среща между лидерите на Белград и Прищина във Виена. Той също се срещна с представители на сръбската православна църква, за да обсъди защитата на религиозното и културно наследство в Косово. В края на посещението си в сряда, той подчерта, че Съединените щати не желаят да предопределят решението за Косово. (Глас явности, Политика - 26/07/06; Бета, Б92 - 25/07/06)
