Партия от сръбската управляваща коалиция номинира кандидат за президент
14/04/2004
 
БЕЛГРАД, Сърбия-Черна Гора -- Нова Сърбия, един от младшите партньори в управляващата коалиция, реши във вторник (13 април) да номинира лидера на партията Велимир Илич за президент. Изборите са насрочени за 13 юни. Все още не е ясно дали управляващата демократична коалиция, която ще заседава в сряда, ще подкрепи кандидатурата на Илич.
Други новини: процесът срещу шест лица, обвинени в убийството на сръбския премиер Зоран Джинджич, бе подновен в белградски специален съд във вторник след прекъсване от над три месеца. Седем други обвиняеми са съдени задочно, вкл. предполагаемият архитект на заговора, Милорад "Легия" Лукович. (Танюг, Б92, ФоНет, АФП - 13/04/04)
