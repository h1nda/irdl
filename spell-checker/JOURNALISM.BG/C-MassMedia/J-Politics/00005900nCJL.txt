Европейският парламент подкрепя намерението на Хърватска да подаде молба за членство в ЕС
05/02/2003
 
ЗАГРЕБ, Хърватска -- Във вторник (4 февруари) делегация на Европейския парламент се срещна в Загреб с хърватския премиер Ивица Рачан, за да подкрепи намерението на страната да подаде молба за членство в ЕС този месец. Дорис Пак, водеща делегацията, заяви, че парламентът е доволен от реформите в Хърватска и стабилната политическа обстановка. Тя увери Рачан, че членовете на ЕС винаги са считали Хърватска за част от Европа и приветстват усилията на правителството да започне преговори за присъединяване. (Вечерни лист - 05/02/03; ХИНА, ХРТ - 04/02/03)
