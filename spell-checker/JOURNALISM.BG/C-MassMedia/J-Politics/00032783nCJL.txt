Албанският вицепремиер Мета призова за политически диалог
					18/12/2009
					 
						ТИРАНА, Албания -- Вицепремиерът Илир Мета призова в четвъртък (17 декември) лидерите на двете най-големи политически партии - управляващата Демократическа партия (ДП) и опозиционната Социалистическа партия (СП) - да започнат диалог и намерят решение на продължаващия политически застой. Мета, лидер на Социалистическото движение за интеграция, по-малкият партньор в коалицията, каза, че полемиките трябва да бъдат оставени настрана и че е нужно сътрудничество в името на интеграцията в ЕС. СП настоява, че ще продължи да бойкотира парламента, докато не бъдат разследвани случаите на предполагаеми манипулации на общите избори през юни. (Шекули, Ора Нюз, Би Би Си, Balkan Web, Клан - 17/12/09)
