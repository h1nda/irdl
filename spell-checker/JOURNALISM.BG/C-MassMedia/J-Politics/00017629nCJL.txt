Европейският парламент подкрепи конституционните реформи в БиХ
					17/02/2006
					 
						СТРАСБУРГ, Франция -- В четвъртък (16 февруари) Европейският парламент (ЕП) прие резолюция, с която призова представителите на босненците, сърбите и хърватите в Босна и Херцеговина (БиХ) да постигнат споразумение по институционалните и конституционни реформи. Членовете на ЕП призоваха също ЕС по-активно да подкрепи усилията за постигане на консенсус. Те подчертаха, че е важно да се изгради по-ефективна държавна администрация и съответната законова рамка и че е необходимо да се осъществят реформите в полицията, отбраната, обществените медии и разузнаването. (Дневни аваз, Независне новине - 17/02/06; Фена, ПБС БиХ - 16/02/06)
