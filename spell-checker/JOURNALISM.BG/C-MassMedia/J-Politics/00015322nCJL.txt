Солана призова Сърбия и Черна гора да увеличи усилията си, свързани с преговорите по ССА
					20/07/2005
					 
						БЕЛГРАД, Сърбия и Черна гора -- Върховният представител на ЕС по сигурността Хавиер Солана призова за по-големи усилия от страна на Сърбия и Черна гора за започване на преговорите по Споразумение за стабилизация и асоцииране с ЕС. Солана, който пристигна във вторник (19 юли) на двудневно посещение във федералния съюз, се срещна със сръбския президент Борис Тадич и с премиера Воислав Кощуница. Според сътрудниците му по време на срещата е отбелязано, че процесът на стабилизация и асоцииране трябва да получи приоритет пред всички други въпроси, включително и пред евентуалния референдум за независимост на Черна гора. В сряда Солана ще се срещне с президента на Сърбия и Черна гора Светозар Марович и с външния министър Вук Драшкович, както и с черногорския премиер Мило Джуканович. По-късно той ще отпътува за Прищина. (Политика- 20/07/05; Бета, Б92, Танюг - 19/07/05)
