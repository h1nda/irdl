ЕС и Турция ще подпишат споразумение за "Набуко"
					06/07/2009
					 
						БРЮКСЕЛ, Белгия -- На 13 юли в Анкара няколко държави от ЕС и Турция ще подпишат междуправителствено споразумение за изграждането на тръбопровода "Набуко" , съобщи в петък (3 юли) Европейската комисия (ЕК). Очаква се домакин на церемонията да бъде турският министър-председател Реджеп Тайип Ердоган. Външният министър Ахмет Давутоглу каза, че проектът ще осигури сътрудничеството между участващите страни и ще реши общия енергиен проблем, пред който е изправена Европа.
						Тръбопроводът ще свърже региона на Каспийско море, Близкия изток и Египет през Турция, България, Румъния и Унгария с газовите пазари в Централна и Западна Европа. Проектът ще заобиколи Русия в опит да бъде намалена енергийната зависимост на ЕС от руския природен газ. (Анадолска информационна агенция, Хюриет, АФП, Ройтерс, РИА Новости, Синхуа - 03/07/09)
