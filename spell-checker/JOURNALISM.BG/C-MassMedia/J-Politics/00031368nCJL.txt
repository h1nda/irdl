Ръководената от ДП коалиция в Албания започна преговори за съставяне на ново правителство
					21/08/2009
					 
						ТИРАНА, Албания -- Премиерът Сали Бериша, чиято Демократическа партия (ДП) спечели общите избори на 28 юни, започна преговори за състава на кабинета за следващия четиригодишен мандат. Местните медии съобщиха в петък (21 август), че Бериша се е срещнал с Фатмир Медиу, лидер на традиционния съюзник на ДП, Републиканската партия, и че двамата са намерили общи позиции. Окончателно споразумение за броя на представителите на Републиканската партия в правителството ще бъде постигнато до края на месеца, според съобщения в медиите. ДП трябва да проведе консултации и с третия член на коалицията, Социалистическото движение за интеграция на Илир Мета. (Шекули, Ора Нюз, Нюз 24 - 20/08/09)
