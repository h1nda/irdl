Албанският конституционен съд временно отмени закона за лустрацията
					17/02/2009
					 
						ТИРАНА, Албания -- В понеделник (16 февруари) Конституционният съд реши да отмени временно спорния закон за лустрацията, който забранява на лицата, които са сътрудничили на тайните служби по време на комунистическия режим, да се кандидатират за държавни постове. Съдиите постановиха, че прилагането на закона може да е в противоречие с правните принципи и да заплашва основни човешки права. Законът беше оспорен в съда от опозиционни партии и групи за защита на човешките права. Той предизвика също остра критика от страна на ЕС, Съединените щати и Великобритания заради нарушаването на международните демократични стандарти. Министър-председателят Сали Бериша каза, че ще се съобрази с решението на Конституционния съд, въпреки че го определи като "абсурдно". "Ние трябва да уважим решението дори и да не сме съгласни с него", заяви Бериша след среща с депутати от неговата управляваща Демократическа партия. (Топ Ченъл, Коха Йоне, Телеграфи, Би Би Си, Ора Нюз, BalkanWeb - 16/02/09)
