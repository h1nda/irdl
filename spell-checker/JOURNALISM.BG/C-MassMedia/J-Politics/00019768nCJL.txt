Турският парламент ще проведе следващата седмица извънредно заседание за Ливан 
					30/08/2006
					 
						АНКАРА, Турция -- Управляващата Партия на справедливостта и развитието възнамерява да свика извънредно заседание на парламента във вторник (5 септември) за обсъждане на правителственото предложение за изпращане на военни части в Ливан. Мандатът им ще бъде за една година, но с възможност за удължаване. 
						Други новини -- "Ястребите за освобождение на Кюрдистан" (ТАК), група, за която се смята, че е свързана с терористичната Кюрдска работническа партия (ПКК), пое отговорност за бомбения атентат в Анталия в понеделник, в който загинаха трима души и бяха ранени десетки, както и за четирите взрива в Мармарис и Истанбул късно в неделя. ТАК също така повтори призивите си към чужденците да избягват Турция, макар че собственици на хотели и западни туристически агенции съобщават за много малко отменени резервации. (Заман, АП, Ройтерс - 30/08/06; Turkishpress.com, AФП - 29/08/06)
