Последната среща на лидерите в Македония завърши без постигане на споразумение 
					23/03/2011
					 
						СКОПИЕ, Македония -- Срещата на лидерите, свикана от президента Георге Иванов, завърши във вторник (22 март) без споразумение за провеждането на предсрочни избори. Министър-председателят, който оглавява управляващата партия ВМРО-ДПМНЕ, каза, че Бранко Цървенковски, лидер на главната опозиционна СДСМ, не е показал никаква готовност да направи компромиси във връзка с техните искания. Груевски заплашва да проведе предсрочни избори без участието на опозицията. Цървенковски, от своя страна, твърди, че Груевски иска да направи тъкмо това, и обеща, че опозицията ще продължи своя бойкот на парламента и няма да участва в никакви избори, докато исканията й не бъдат изпълнени. 
						Имер Селмани, лидер на опозиционната етническа албанска партия "Нова демокрация", заяви, че ЕС и САЩ трябва да посредничат за преодоляване на политическата криза. Междувременно парламентът гласува за отлагане на планираното преброяване на населението за октомври. Първоначално то трябваше да бъде проведено идния месец. (МИА, Алсат M, Сител, Канал 5 - 22/03/11)
