Ашдаун настоява за приемане на Закон за отбраната на БиХ
23/09/2003
 
САРАЕВО, Босна и Херцеговина (БиХ) -- В понеделник (22 септември) Върховният представител за БиХ Пади Ашдаун призова за бързото приемане на Закон за отбраната, както предлага Държавният комитет за отбранителната реформа. Той определи документа като голяма крачка към членството в програмата на НАТО "Партньорство за мир", което вероятно ще бъде факт до края на годината. Повечето от политическите партии подкрепят законопроекта. Партията на демократическото действие, представляваща босненските мюсюлмани, обаче изрази безпокойство относно статута на новите въоръжени сили.
Също в понеделник кабинетът на БиХ прие законопроект за ревизия на бюджета в съответствие с препоръките на МВФ. Правителството цели съкращения на разходите от 110 млн. евро в бюджета за тази година, за да овладее нарастващия външнотърговски дефицит. (Дневни Аваз, Вечерни Лист - 23/09/03; БХТВ 1, Онаса - 22/09/03)
