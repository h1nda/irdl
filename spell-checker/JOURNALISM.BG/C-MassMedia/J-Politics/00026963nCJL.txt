Френският президент Саркози призова Македония да реши спора за името си с Гърция
					03/07/2008
					 
						СКОПИЕ, Македония -- Френският президент Никола Саркози призовава Македония да активизира усилията си за решаване на отдавнашния спор за името с Гърция. Според съобщения в медиите в сряда (2 юли) той е изпратил писмо до своя македонски колега Бранко Цървенковски, уверявайки го в подкрепата на Франция за кандидатурата на Македония за присъединяване към НАТО веднага щом страната изпълни необходимите за това критерии. Той добави, че въпросът за името трябва да престане да бъде пречка за интеграцията на Македония в НАТО и ЕС. Гърция, подкрепена от Франция, наложи вето на кандидатурата на Македония за членство в НАТО през април заради спора за името. (Катимерини - 03/07/08, Макфакс, АП, Синхуа - 02/07/08)
