Македонците в 15 избирателни секции отново гласуват за парламент
					29/06/2008
					 
						СКОПИЕ, Македония -- Гласоподавателите от 15 избирателни секции гласуваха в неделя (29 юни) за трети пъти в разстояние на един месец за избиране на членове на парламента. Гласуването на 1 юни трябваше да се повтори на 15 юни поради нарушения и изблици на насилие в тези райони. Подобни случаи са били регистрирани и при прегласуването. Общо 14 551 души или 0,82% от всички македонци имат право да участват в третото гласуване. Коалицията, ръководена от настоящия премиер Никола Груевски от ВМРО-ДПМНЕ, си осигури мнозинство в парламента преди това. Партията преговаря с лидери на двете етнически албански партии - Демократическия съюз за интеграция и Демократическата партия на албанците - в опит да сформира правителство. Преговорите могат да продължат до средата на юли. (МИА, Maкфакс, Фокус - 29/06/08; Нетпрес, A1 - 28/06/08)
