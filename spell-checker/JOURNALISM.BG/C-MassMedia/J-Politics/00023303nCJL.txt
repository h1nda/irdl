Турците гласуват в предсрочни избори
					22/07/2007
					 
						АНКАРА, Турция -- Гласоподавателите отидоха да гласуват в неделя (22 юли) за нов парламент на страната. Местната телевизия показа празните плажове. Хората са прекъснали или отложили ваканцията си, за да упражнят правото си на глас. Четиринайсет политически партии и 700 независими кандидати се съзтезават за 550 места. Но само три партии се очаква да постигнат прага от 10 %, за да бъдат избрани техни депутати. Управляващата Партия на справедливостта и развитието (ПСР) се смята за фаворит. Опозиционната Републиканска народна партия и националистическата Партия на действието също се очаква да спечелят места в парламента, както и голям брой независими кандидати, най-вече с подкрепата на кюрдски групи. 
						Изборите бяха насрочени четири месеца по-рано след като опозицията отказа да приеме кандидата на ПСР за президент Абдула Гюл, с аргумента, че ислямистките нагласи представляват заплаха за светския статут на Турция. (Ройтерс, AП, Блумбърг, Сабах - 22/07/07; Хуриет, агенция Анадолу, Заман, Радикал, AП, Гласът на Америка, Фокус, БНТ, Синхуа - 21/07/07)
