Албанската управляваща партия кани опозицията на разговори
26/02/2004
 
ТИРАНА, Албания -- Премиерът Фатос Нано, който е лидер на управляващата Социалистическа партия (СП), покани основната опозиционна Демократическа партия (ДП) на разговори във връзка с евентуално сътрудничество. В сряда (25 февруари) Нано заяви, че СП и ДП трябва да подпишат пакт за стабилност относно евроатлантическата интеграция, което ще позволи на страната да осъществи необходимите реформи. Изявлението е във връзка с призива на ръководителя на мисията на ОССЕ в Албания, Осмо Липонен, към двете страни да обединят усилията си за даване на тласък на интеграционния процес.
Други новини: Албания и Италия подписаха в сряда споразумение за инфраструктурен проект. То съдържа заем за финансиране на строежа на пътните участъци Лушне-Фиер и Фиер-Вльора в рамките на проекта "Коридор No. 8". (ATA - 25/02/04)
