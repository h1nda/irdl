Оглавяваната от ДП коалиция спечели местните избори в община във Войводина 
					26/01/2010
					 
						БЕЛГРАД, Сърбия -- При рекордна избирателна активност оглавяваната от Демократическата партия (ДП) коалиция спечели в неделя (24 януари) местните избори в Оджаци, Войводина, която по традиция е крепост на Сръбската радикална партия (СРП). Резултатите от предсрочните избори сочат, че коалицията „За европейски Оджак - Борис Тадич” е получила 35 % от гласовете, побеждавайки Сръбската прогресивна партия, която има 22 %. Следват по-малкият съюзник в правителството, коалицията Сръбска социалистическа партия - Партия на обединените пенсионери на Сърбия - Единна Сърбия, с 11 %, следвана от СРП с 10 %. Демократичната партия на Сърбия и „Г-17 плюс” също ще имат представители в общинския съвет. Активността беше 72 %. Предсрочните избори бяха обявени, след като на изборите през май 2008 г. никоя от партиите, представени в местния парламент, не успя да събере необходимото мнозинство, за да може да управлява. (РТС, Б92, Бета, Танюг, Дневник - 25/01/10)
