Македонският президент призова за среща за определяне на външнополитическите позиции на страната
					02/03/2007
					 
						СКОПИЕ, Македония -- Президентът Бранко Цървенковски покани в четвъртък (1 март) премиера Никола Груевски и външния министър Антонио Милошоски на среща идната седмица за изглаждане на различията по основни въпроси на външната политика. Цървенковски заяви, че желае да обсъди интеграцията в ЕС и НАТО, статута на Косово и назначаването на нови посланици. Отношенията между Цървенковски и кабинета се обтегнаха неотдавна след обвиненията в изборни измами. 
						Също в четвъртък депутатът Гьорги Оровчанец обяви пановете си да напусне ВМРО-Народна партия и да стане независим. Той не даде обяснение за решението си, но репортажи в медиите намекват, че е възможно да се присъедини към "Демократична алтернатива" и евентуално да се кандидатира за лидер по време на конгреса на партията по-късно този месец. (Вечер - 02/03/07; MИA, MРT, A1 TВ - 01/03/07)
