Резултатите от изборите в Косово бяха потвърдени 
					08/02/2011
					 
						ПРИЩИНА, Косово -- Окончателните резултати от декемврийските извънредни избори в Косово бяха публикувани в понеделник (7 февруари), почти два месеца след началото на процеса. Централната избирателна комисия (ЦИК) потвърди, че всички жалби са били обработени, и огласи окончателните резултати, които сочат, че Демократическата партия на Косово е победила с 32,11 %, което означава, че ще получи 32 депутатски места в парламента. Демократичната лига на Косово ще има 27 места, а движението „Ветевендосе” ще получи 14. Алиансът за бъдещето на Косово е спечелил 12 места, а Съюзът за ново Косово е получил осем. Сръбското малцинство си е осигурило пет депутатски места в допълнение към гарантираното представителство чрез 20 места, запазени за всички малцинства. Те ще бъдат разпределени въз основа на подкрепата, която са получили на изборите. (Коха Диторе, Зъри, Косова Сот, Експрес - 08/02/11)
