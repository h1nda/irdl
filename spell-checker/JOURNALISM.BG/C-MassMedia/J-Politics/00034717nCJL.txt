Посредници от ЕС се опитват да сложат край на политическия застой в Албания
					27/05/2010
					 
						ТИРАНА, Албания -- Представители на ЕС се срещнаха с министър-председателя Сали Бериша и с лидера на Социалистическата партия (СП) Еди Рама в сряда (26 май) в Тирана в опит да посредничат за намирането на решение на проточилия се с месеци политически застой. Предмет на спор са различията във връзка с прозрачността на общите избори от юни 2009 г., за които СП твърди, че са били манипулирани. Водещ на продължителните преговори зад закрити врати в сряда беше секретарят на кабинета на еврокомисаря по разширяването Щефан Фюле, Яна Синделкова. Не бяха съобщени никакви подробности за срещата. Двудневната визита идва след срещата миналата седмица в Страсбург, на която присъстваха и Бериша, и Рама. ЕС е загрижен за отражението на кризата върху реформите с решаващо значение за интеграционния процес на Албания. (Balkan Web, Нюз 24, Алсат, Шекули - 26/05/10)
