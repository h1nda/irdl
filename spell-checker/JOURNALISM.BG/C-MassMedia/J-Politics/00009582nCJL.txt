Албания започва следващия кръг преговори с ЕС
22/01/2004
 
ТИРАНА, Албания -- В четвъртък (22 януари) правителството ще започне петия кръг от техническите преговори с ЕС по Споразумението за стабилизация и асоцииране. Разговорите ще се насочат главно върху протокола за търговията с преработени селскостопански продукти и протокола за виното и други алкохолни напитки. Страните ще обсъдят и законодателни въпроси, включително прилагането на наредбите на ЕС за конкуренцията и интелектуалната, промишлена и търговска собственост, както и ангажиментите на Албания като членка на Световната търговска организация. Министърът на икономиката Анастас Ангели каза, че правителството възнамерява и да преговаря отново по споразуменията си за свободна търговия със страните от региона. (Албейниън дейли нюз - 22/01/04; ATA - 21/01/04)
