Боледуващият бивш хърватски премиер Рачан обяви пълното си оттегляне от политиката
					12/04/2007
					 
						ЗАГРЕБ, Хърватия -- Лидерът на главната опозиционна Социалдемократическа партия (СДП) и бивш министър-председател Ивица Рачан официално обяви в сряда (11 април) своето решение да се оттегли от политиката, след като му беше поставена диагноза мозъчен тумор. Рачан направи изявлението си от болницата "Ребро", заобиколен от своите най-близки съюзници и приятели в партията. Признавайки, че е сериозно болен и продължава своята „борба за живот”, той каза че СДП трябва да продължи без него. Рачан също така изрази увереност, че СДП ще победи на следващите парламентарни избори. Партията ще избере нов лидер по-късно тази седмица. Рачан за първи път обяви временното си отегляне от политиката през февруари. (Пословни дневник, Виесник, Вечерни лист, ААП - 12/04/07; ХИНА, ХРТ, Index.hr, Файненшъл Таймс - 11/04/07)
