ОССЕ призова албанските политически партии да включат в дейността си жените 
					10/11/2010
					 
						ТИРАНА, Албания -- Във вторник (9 ноември) ръководителят на ОССЕ в Тирана Ойген Волфарт призова различните политически партии да направят необходимото жените да получат своето законно представителство от 30 % на следващите местни избори. Равното представителство в политиката е ключов параметър на модерната демокрация, каза Волфарт на конференция по разширяването на участието на жените. Той призова политическите партии да спазват избирателния кодекс и посочи, че местните избори, насрочени за май 2011 г., не са толкова далече. Организираната от ОССЕ конференция в Тирана привлече повече от 120 жени, участващи активно в политическия и обществения живот в Албания, Словения и Македония. (Balkan Web, Нюз 24, Алсат - 09/11/10)
