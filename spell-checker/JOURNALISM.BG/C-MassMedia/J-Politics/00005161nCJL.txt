Ердоган иска промени в конституцията, за да стане министър-председател
22/11/2002
 
АНКАРА, Турция -- Реджеп Тайип Ердоган, лидер на управляващата Партия на справедливостта и развитието (ПСР), каза в четвъртък (21 ноември), че в конституцията трябва да бъдат направени промени, които да му позволят да стане министър-председател. Съгласно закона, неговата присъда от 1999 г. за подстрекателство към религиозна нетърпимост не му позволява да заема длъжност, по-висока от заместник-министър. Според Ердоган поправката на някои текстове в конституцията няма да отнеме повече от месец. ПСР държи 363 от общо 550-те места в парламента, само с четири по-малко от необходимите 367 за извършването на поправки в конституцията без провеждане на референдум. (Милиет - 22/11/02; AFP, Агенция Анадол - 21/11/02)
