Американският посланик препотвърждава важността на албанските избори на 3 юли 
					29/06/2005
					 
						ТИРАНА, Албания -- Американският посланик в Тирана Марси Рийз подчерта във вторник (28 юни), че парламентарните избори от 3 юли са ключ към стремежите на страната за присъединяване към евроатлантическите структури. Рийз призова властите да гарантират пълноценно прилагане на международните стандарти. 
						В този контекст албанският президент Алфред Моисиу отново поиска във вторник всички партии и независими кандидати да уважават политическия Кодекс на поведение. Той подкани освен това армията, полицията и съдебната система да действат независимо, откровено и безпристрастно по време на изборния процес. (Albanian News - 29/06/05; уеб сайт на албанския президент - 28/06/05)
