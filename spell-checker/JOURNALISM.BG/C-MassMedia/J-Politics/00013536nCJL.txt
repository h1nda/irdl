Македонският правосъден министър се срещна с партийни лидери по повод подготовката на изборите 
					09/02/2005
					 
						СКОПИЕ, Македония -- Правосъдният министър Мери Младеновска-Георгиевска се срещна във вторник (8 февруари) с представители на парламентарните партии, информирайки ги за хода на подготовката на общинските избори, насрочени за 13 март. Разпечатват се избирателни списъци, а правосъдното министерство започна да представя съответните регламенти на общинските избирателни комисии. Македонското гражданско сдружение МОСТ планира да разположи 3 500 местни наблюдатели. 
						Също във вторник правителството прие пректозакон за управление на кризи и го внесе в парламента. Законопроектът, който бе разработван повече от година, е подготвен в съответствие със стандартите на ЕС и НАТО. (Утрински весник, Дневник - 09/02/05; A1 TВ - 08/02/05)
