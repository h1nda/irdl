Европейските социалисти подкрепят албанската СП по въпроса за изборите
					01/04/2010
					 
						САРАЕВО, Босна и Херцеговина (БиХ) -- Трябва да бъде създадена смесена комисия от местни и международни експерти, за да се разследва процесът на общите избори от юни 2009 г. в Албания и да се сложи край на продължаващата политическа криза, каза в сряда (31 март) председателят на Партията на европейските социалисти Пол Расмусен в Сараево. „Пълната прозрачност и комисия… трябва да сложат край на тази криза”, каза Расмусен на конгреса на левите партии. Албанската Социалистическа партия (СП) неотдавна прекрати пълния си бойкот на парламента, провеждан в продължение на месеци заради отказа на правителството да бъдат отворени избирателните урни и да бъдат разследвани оспорваните резултати от изборите. Партията обаче заяви, че ще присъства само на заседания на парламента, свързани с прозрачността на изборите, а другите ще пропуска. (Шекули, Лаймифундит, Топ Ченъл - 31/03/10)
