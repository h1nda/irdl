Бившият президент на САЩ Клинтън откри мемориал в БиХ
21/09/2003
 
СРЕБРЕНИЦА, Босна и Херцеговина (БиХ) -- В събота (20 септември) бившият президент на САЩ Бил Клинтън призова за етническа и религиозна толерантност по време на церемонията по откриването на мемориален център в памет на жертвите, на която присъстваха оцелелите от клането в Сребреница през 1995 г. Над 7000 мюсюлмански мъже и момчета бяха убити в това най-голямо след Втората световна война клане в Европа. Близките на жертвите поканиха Клинтън да открие мемориалното гробище в знак на признание на неговите усилия да сложи край на войната в Босна и Херцеговина. На церемонията присъстваха около 20000 души. (AП - 21/09/03; АФП, СРНА - 20/09/03)
