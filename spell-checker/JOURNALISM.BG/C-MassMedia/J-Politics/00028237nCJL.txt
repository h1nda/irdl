През декември ЕС ще отвори две нови глави от присъединителните преговори с Турция 
					31/10/2008
					 
						ПАРИЖ, Франция – Държавният секретар по европейските въпроси Жан-Пиер Жуйе каза, ЕС ще отвори две нови глави от преговорите за членство на Турция с ЕС по време на турско-европейска междуправителствена конференция, предвидена за 18 декември, предадоха медиите в четвъртък (30 октомври). Настоящият председател на ЕС Франция искаше да отвори повече глави, но събития извън нейния контрол може да попречат на отварянето на трета глава, каза Жуйе по време на прием в Париж по случай 85-годишнината от основаването на Република Турция.
						Също в четвъртък медиите предадоха, че годишният доклад на европейската комисия (ЕК) за напредъка на Турция, очакван следващата седмица, ще съдържа препоръки към страната да ускори мерките си за прилагане на проевропейските реформи. ЕК ще похвали Турция за подобряването на отношенията й с Армения и за опитите й да стабилизира Кавказкия регион, както и за предприемането на някои икономически реформи. Очаква се още в доклада Турция за първи път да бъде определена като функционираща пазарна икономика. (Милиет, Радикал - 31/10/08; Анадолска информационна агенция, Хюриет, Ройтерс, EUBusiness, НТВ - 30/10/08)
