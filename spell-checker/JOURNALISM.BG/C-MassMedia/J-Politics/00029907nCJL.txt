Официално бе потвърдена абсолютната победа на Джуканович в предсрочните избори в Черна гора
					12/04/2009
					 
						ПОДГОРИЦА, Черна гора -- Държавната избирателна комисия съобщи в петък (10 април) окончателните официални резултати от предсрочните парламентарни избори на 22 март. Според резултатите, правителствената коалиция "За европейска Черна гора" печели абсолютно мнозинство в парламента. Коалицията, ръководена от Демократическата партия на социалистите на премиера Мило Джуканович, спечели 48 от 81 места в парламента, със седем повече, отколкото е необходимо за абсолютно мнозинство. Социалистическата народна партия е най-голямата опозиционна група в парламента с 16 места. За пръв път след демократизацията през 1990 г, консервативната Национална партия и Либералната партия няма да имат депутатски места. (МИА, БТА - 10/04/09)
