Румънският президент Бъсеску иска референдум за мажоритарната система на гласуване, който да съвпадне с изборите за ЕП
					24/10/2007
					 
						БУКУРЕЩ, Румъния -- Президентът Траян Бъсеску заяви във вторник (23 октомври), че е подписал указ за провеждане на референдум за мажоритарната система на гласуване в същия ден, в който ще се проведат изборите за Европейски парламент. Датата е 25 ноември.
						Правителството обаче обяви във вторник, че ще внесе предложение за вот на доверие относно проекта за мажоритарна система на гласуване, с което ще се опита да попречи на Бъсеску да организира референдума. Той и премиерът Калин Попеску Търичану отдавна водят публични спорове за новата избирателна система, за която Бъсеску твърди, че ще направи политиците по-отговорни към своите избиратели. (Евениментул Зилеи, Котидианул, Найн о'клок, Гъндул - 24/10/07; Hotnews.ro, Ромпрес, Ройтерс - 23/10/07)
