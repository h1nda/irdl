Реципрочността е ключова тема в преговорите между Белград и Прищина
					04/07/2011
					Дискусиите с Белград могат да доведат до сключването на споразумения за свободно движение и търговия, казва ръководителят на делегацията Едита Тахири.
					От Блерта Фоничи-Кабаши за Southeast European Times в Прищина – 04/07/11
 
					 
						
Може би скоро ще бъде сключено споразумение за свободно движение на хора и стоки. [Ройтерс]
						Преговорите между Косово и Сърбия, целящи подобряване на качеството на живота на сърбите в Северно Косово, започнаха през март с ЕС като посредник. 
						Ръководителят на делегацията на Прищина вицепремиерът Едита Тахири неотдавна обсъди диалога със сътрудника на SETimes Блерта Фоничи-Кабаши. 
						
						SETimes: До сега няма конкретни резултати в диалога между Прищина и Белград. Реалистично ли е да очакваме някакво споразумение в близко бъдеще? 
						
						Eдита Тахири
						: Много близо сме до споразумение по някои въпроси... въпроса за свободното движение и установяване на реципрочност в свободната търговия. Съществуваше асиметрия в търговските отношения, при което Сърбия успяваше да изнася тук, но Косово не можеше да изнася в Сърбия. 
						Ние също отворихме темата за признаване на дипломи и университетско образование и въпроси свързани с културното наследство, щетите от войната (искания за ремонти и компенсации), връщането на археологическите ценности и документация. Ние също повдигнахме въпроса за изчезналите лица, за да [установим] съдбата на всички. 
						Част от дискусията също е посветена на регионалното сътрудничество и отстраняването на пречките. 
						Нашата цел като правителство е да използваме конструктивния подход в диалога, за да допринесем за политиката на добросъседство и за регионалното сътрудничество, които са основните критерии на Копенхаген. Постигнем ли тези критерии, ние ще изпълним европейските стандарти. 
						
Страните спорят по въпросите на електроснабдяването и таксите. [Ройтерс]
						
						SETimes: Какво предвижда споразумението за свобода на движението? Сърбия склонна ли е да приеме регистрационни табели на коли и документи, издадени в Косово? 
						
						Taхири: До сега сръбски граждани и техните автомобили можеха свободно да идват в Косово, но нашите граждани не можеха да пътуват или да влизат с коли в Сърбия. Така че според [предложеното] споразумение, всеки принцип [ще бъде реципрочен]. 
						Занимаваме се с взаимното признаване на документи за пътуване и документи на превозните средства. Предложихме свободното движение да стане [норма]. …Вече прилагаме принципа на свободното движение [в] Албания и Македония и сега работим да прилагането на движението с лични карти за Черна гора. 
						
						SETimes: Какви отстъпки предлага в този диалог Косово? 
						
						Taхири: Косово направи отстъпки през последните десет или 11 години и сега искаме да установим съответния ред. Фактът, че позволихме свободното движение на граждани на Сърбия в Косово, докато те не са разрешили движението на наши граждани в Сърбия, е отстъпка от наша страна през последните десет години. Сега е време за реципрочност в полза на гражданите. 
						
						SETimes: И Сърбия е съгласна? 
						
						Taхири: Косово има аспирации за интеграция в ЕС и Сърбия има същите аспирации. Ако сръбската страна иска път към ЕС, тя трябва да изпълни стандартите на ЕС. Въпросите, които дискутираме се основават на европейските принципи и всяка страна е длъжна да ги изпълни, за да [измине] пътя към интеграция в ЕС. 
						
						SETimes: Каква е позицията на вашите колеги по теми като електроснабдяването, например? Сръбската енергийна корпорация се намесва в северната част на страната, като издава и събира сметки. 
						
						Taхири: Предложихме план за [прекратяването] на тази практика - сръбските потребители ще получават електричество от електрическата корпорация на Косово, но няма да плащат, или ще плащат на Сърбия. [Според плана], сръбските потребители ще изпълняват граждански задължения за услугите, които получават. 
						
Белград призова сърбите в етнически разделения град Митровица да бойкотират изборите. [Ройтерс]
						Споразумението също включва прекратяване на незаконната намеса в операции на косовските сърби и спиране на функционирането на електропреносни мрежи в Косово без компенсации. Споразумението ще позволи нормализирането на сътрудничеството между двете държави по отношение на енергийния план. 
						[Целта] е да се премахнат бариерите пред сегашната намеса на Сърбия в Косово и да се създаде споразумение в духа на Атинския договор. 
						
						SETimes: Заявихте, че няма да обсъждате северната част на страната, но повечето въпроси, които обсъждате с Белград някак са свързани с тази част на Косово. 
						
						Taхири: Смятам, че гражданите на Косово - включително онази част от сръбската общност, която не желае да се интегрира в косовските институции - няма да живеят с илюзията за съществуването на паралелни структури. Започва период, в който хората в северната част на страната ще започнат да разбират новата действителност. 
						Това е технически диалог и ние имаме пълната подкрепа на ЕС и САЩ. Всички големи световни центрове дадоха на Сърбия ясно да разбере, че въпросът за статута на Косово и границите е постоянен.
