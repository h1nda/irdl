Рен каза, че Албания е преодоляла съществено препятствие по пътя си към преговори по ССА 
					13/07/2005
					 
						ТИРАНА, Албания -- Като се има предвид, че проведените по-рано този месец парламентарни избори бяха до голяма степен свободни и честни, Албания премахна съществена бариера по пътя си към преговори по Споразумение за стабилизация и асоцииране (ССА), каза еврокомисарят по разширяването Оли Рен във вторник (12 юли). В интервю за "Дойче веле" той отбеляза, че има още области, в които се очаква напредък, но подчерта, че изборите на 3 юли са помогнали на кандидатурата на Албания за интеграция в ЕС. 
						Други новини -- Жозефина Топали, заместник-председател на Демократическата партия (ДП), потвърди във вторник, че ДП -- вероятният победител в изборите -- ще се обърне с предложение за сътрудничество към бившите си съюзници от Социалистическата партия. Сред съюзниците могат да бъдат партията "Съюз за човешки права", Партията за социална демокрация и Аграрната екологична партия. (Албейниън нюз - 13/07/05)
