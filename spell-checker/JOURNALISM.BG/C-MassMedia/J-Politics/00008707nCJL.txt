Ръководителят на президентството на БиХ и хърватският президент се срещнаха в Загреб
15/10/2003
 
ЗАГРЕБ, Хърватия -- Президентът Стипе Месич се срещна във вторник (14 октомври) с ръководителя на президентството и хърватски член на колективния орган Драган Чович и обсъди с него начините за решаване на откритите въпроси. Чович посети Загреб по повод откриването на изложбата " Старият мост в Мостар - символ на мира". След срещата Месич каза, че двамата са обсъдили двустранното сътрудничество относно пристанището Плоче и изграждането на транспортен коридор Vс. Те също така са дискутирали възможността граждани на двете страни да преминават междудържавната граница само с личните си карти. (Телевизия на Федерация БиХ, ХИНА, Би Би Си, Мина - 14/10/03)
