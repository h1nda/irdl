Словения призова за възобновяване на политическия диалог в Македония 
					10/03/2011
					 
						СКОПИЕ, Македония -- Словения ще продължи да подкрепя усилията на Македония за присъединяване към ЕС и НАТО, заяви словенският външен министър Самуел Збогар в сряда (9 март) след среща с македонския си колега Антонио Милошоски в Скопие. Той изрази надежда, че отдавнашният спор за името между Скопие и Атина ще бъде решен скоро, и каза, че сега приоритет трябва да бъде възобновяването на политическия диалог с опозицията, която да бъде накарана да прекрати своя парламентарен бойкот. (МИА, Макфакс, Сител - 09/03/11)
