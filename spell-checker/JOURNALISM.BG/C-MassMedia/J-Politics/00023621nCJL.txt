Чеку обяви, че няма да се кандидатира на изборите в Косово през ноември
					21/08/2007
					 
						ПРИЩИНА, Косово, Сърбия -- В седмичното си интервю за Радио "Косова" в понеделник (20 август) косовският премиер Агим Чеку съобщи, че няма да се кандидатира на изборите през ноември. Той посочи, че основен приоритет е независимостта, и каза, че засега трябва да се съсредоточи върху запазването на единството в Косово. Той се опита също да успокои притесненията, породени от растящите цени на хранителните продукти в провинцията. (РТК, Телеграфи, РСЕ, КИК, Kosovapress - 20/08/07)
