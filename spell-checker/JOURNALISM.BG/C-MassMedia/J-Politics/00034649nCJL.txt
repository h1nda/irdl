Румъния се готви за обща стачка след провал на преговорите
					21/05/2010
					 
						БУКУРЕЩ, Румъния -- Основните профсъюзи в публичния сектор изглеждат готови да проведат обща стачка в края на месеца, след като последният кръг от преговори с правителството в четвъртък (20 май) не даде резултат. Профсъюзите се обявяват срещу плановете за намаляване на заплатите в сектора с 25 %, но представителите на правителството не отстъпват от позициите си. В резултат на това по всяка вероятност в стачката ще се включат железниците и училищата, заедно с други сектори, имащи значителни отношения с държавата. Ситуацията се обтегна допълнително, след като ръководителят мисията на МВФ в Румъния, Джефри Франкс, намекна, че Фондът може да прояви гъвкавост, ако правителството иска да разгледа нова комбинация от мерки за постигане на фискалните цели. (Медиафакс, Найн о'Клок - 20/05/10)
