Социалистите в Албания прекратиха парламентарния си бойкот
					26/02/2010
					 
						ТИРАНА, Албания -- Като обещаха, депутатите от опозиционната Социалистическа партия (СП) се завърнаха в парламента в четвъртък (25 февруари), с което сложиха край на шестмесечния бойкот на институцията. „Този парламент има един конфликт за решаване и ние сме тук, за да му дадем шанс да направи това”, каза Гамоз Ручи, ръководител на 65-членната парламентарна група на СП. Той подчерта, че неговата партия няма да се откаже от искането си за щателно разследване на общите избори от юни 2009 г., които според СП са били манипулирани. Партията иска създаването на анкетна комисия, която да разследва възможните нарушения по време на гласуването. Членовете на СП се завърнаха в парламента след международно посредничество в конфликта. (ДПА, АП, Ройтерс, Шекули, Balkanweb - 25/02/10)
