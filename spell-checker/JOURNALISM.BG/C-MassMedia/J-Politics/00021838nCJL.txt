Хърватският премиер Санадер вярва, че преговорите за членство в ЕС ще завършат догодина
					08/03/2007
					 
						БРЮКСЕЛ, Белгия -- В сряда (7 март) хърватският премиер Иво Санадер изрази оптимизъм относно възможността всички глави от законодателството на ЕС да бъдат отворени още тази година и присъединителните преговори с ЕС да завършат през 2008 г. По време на посещение в Европейския парламент (ЕП) Санадер се срещна с депутати социалисти и заяви, че за да се създаде институционалната база за приемане на още един член, много зависи от графика на ЕС за промени в договорите на Съюза. В четвъртък той се срещна с председателя на ЕП Ханс-Герт Пьотеринг и с еврокомисаря по разширяването Оли Рен. (Весник - 08/03/07; ХИНА, ХРТ - 07/03/07)
