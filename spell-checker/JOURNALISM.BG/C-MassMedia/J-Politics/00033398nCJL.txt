Президентът на Хърватия Месич напусна разгневен телевизионно интервю
					12/02/2010
					 
						ЗАГРЕБ, Хърватия -- Президентът Стипе Месич, чийто мандат изтича скоро, напусна телевизионно интервю в четвъртък (11 февруари) видимо ядосан от начина на поставяне на въпросите относно връзките му с държавния прокурор Младен Баич. Интервюто с журналистката Ивана Бъркич -- записано за канала РТЛ - трябваше да бъде излъчено в неделя. Когато Месич беше запитан дали подкрепя преизбирането на държавния прокурор Младен Баич, „тъй като [Баич] го държи в ръцете си”, очевидно вбесеният политик стана и напусна студиото. Месич напуска президентския пост следващата седмица. (ДПА, Index.hr, Вечерни Лист, Ютарни Лист - 11/02/10)
