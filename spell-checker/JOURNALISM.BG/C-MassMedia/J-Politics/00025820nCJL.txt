Заместник-председателят на водещата хърватска опозиционна партия подаде оставка
					17/03/2008
					 
						ЗАГРЕБ, Хърватия -- Заместник-председателят на най-голямата опозиционна партия, Социалдемократическата (СДП), подаде оставка в неделя (16 март) заради несъгласия с лидера на партията Зоран Миланович. Заместник-председателят Желка Антунович каза, че нейното решение е предизвикано от липсата на единство в партията, загубата на коалиционен потенциал и липсата на ясна стратегия. Миланович каза, че нейната оставка е неочаквана. Антунович стана фактически лидер на партията, след като председателят й Ивица Рачан почина от рак през април 2007 г. На конгрес на СДП през юни обаче постът бе зает от Миланович. Попитана дали би се кандидатирала за поста на конгреса на СДП през май, Антунович отказа коментар. (Вечерни Лист, Javno.com, ХРТ - 15/03/08)
