Сръбската радикална партия отхвърли оставката на Тодорович 
					12/06/2009
					 
						БЕЛГРАД, Сърбия -- Ръководството на Сръбската радикална партия (СРП) съобщи в четвъртък (11 юни), че е отхвърлило оставката на заместник-председателя на партията Драган Тодорович. Съобщението бе направено едва няколко часа след като оставката бе одобрена от разширения състав на съвета на партията. Тодорович се оттегли по-рано тази седмица заради слабото представяне на партията на местните избори в белградските общини Земун и Вождовац. Поддръжниците на СРП гласуваха за Сръбската прогресивна партия, отцепила се групировка, основана от бившия лидер на СРП Томислав Николич. (Бета, Б92, Танюг, Политика - 11/06/09)
