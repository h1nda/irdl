Албанският министър на правосъдието поиска от президента да уволни главния прокурор 
					16/08/2006
					 
						ТИРАНА, Албания -- Министърът на правосъдието Алдо Бумчи от управляващата Демократическа партия призова президента Алфред Мойсиу да одобри отстраняването на главния прокурор Теодори Солаку, който бе обвинен от управляващата коалиция във връзки с организираната престъпност. Мойсиу още не взел отношение по доклада, изготвен от специалната комисия за разследване на случая и одобрен от парламента в края на миналия месец, който препоръчва освобождаването на Солаку. По-късно във вторник канцеларията на Мойсиу излезе с изявление, гласящо, че е необходимо повече време за проучване на всички свързани със случая документи. Солаку и опозицията твърдят, че цялата акция е политически мотивирана. (Албейниън Нюз - 16/08/06)
