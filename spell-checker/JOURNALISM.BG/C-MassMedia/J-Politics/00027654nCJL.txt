Кампанията за местните избори започна в БиХ
					07/09/2008
					 
						САРАЕВО, Босна и Херцеговина (БиХ) -- Кампанията за местните избори в Босна и Херцеговина (БиХ) започна официално в петък (5 септември). Тя ще продължи до 4 октомври, когато ще има 24 часа размисъл преди изборите на 5 октомври. Общо 29 043 одобрени кандидати, представляващи 80 политически формации и независими листи, ще се състезават за места в 149 общини. Броят на регистрираните гласоподаватели е 3 024 127.
						Централната избирателна комисия и Върховният представител Мирослав Лайчак подчертаха, че разполагат с много санкции, за да предотвратят възможна политическа радикализация. Делегация на Съвета на Европа ще пристигне в страната на 2 октомври, за да наблюдават изборния процес. (БМРР, Фена, РТРС, Дневни Аваз - 05/09/08)
