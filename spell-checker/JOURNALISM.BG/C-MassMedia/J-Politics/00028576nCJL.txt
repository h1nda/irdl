Кипърският гръцки и кипърският турски лидер проведоха нов кръг от преговори
					03/12/2008
					 
						НИКОЗИЯ, Кипър -- Президентът Деметрис Христофиас и турският кипърски лидер Мехмет Али Талят се срещнаха отново във вторник (2 декември) в опит да обединят отдавна разделения остров. Срещата беше 11-ата поред от началото на преките преговори през септември под патронажа на ООН. Този кръг бе съсредоточен върху управлението в бъдещата федерална държава, каза специалният представител на ООН в Кипър Тайе-Брук Зерихун. (Синхуа, Филелефтерос - 02/12/08)
