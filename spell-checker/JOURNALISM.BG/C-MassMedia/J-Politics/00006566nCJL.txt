Парламентът на БиХ одобри Борислав Паравац за член на президентството
11/04/2003
 
САРАЕВО, Босна и Херцеговина (БиХ) -- В четвъртък (10 април) Камарата на народите (КН) в парламента на БиХ одобри номинацията на Борислав Паравац за представител на сърбите в тричленното президентство. Камарата на представителите одобри кандидатурата в сряда. Паравац е номиниран от националистическата Сръбска демократическа партия и ще заеме поста, освободен от Мирко Шарович, който подаде оставка заради аферата "Орао" миналата седмица.
Според други новини, председателят на Министерския съвет на БиХ Аднан Терзич заяви на съвместна сесия на парламента в четвъртък, че пълноправното членство на страната в ЕС през 2009 е стратегическа цел. Той добави, че до октомври БиХ може изпълни всички условия за изготвянето на обосновка, която да доведе до започване на преговори за Споразумение за стабилизация и асоцииране с ЕС. (Източници на СВП - 11/04/03; ПБС БиХ, НТВ Хаят - 10/04/03)
