Сръбските радикали номинираха Томислав Николич за кандидат за президент
					17/12/2007
					 
						БЕЛГРАД, Сърбия -- Опозиционната Сръбска радикална партия (СРП) отново номинира в петък (14 декември) заместник-председателя си Томислав Николич за свой кандидат в предстоящите президентски избори на 20 януари. Въпреки че партията продължава да критикува решението за насрочване на изборите като неконституционно, тя заяви, че ще участва. Николич бе фактическият лидер на СРП през изминалите няколко години. Официалният лидер на партията Воислав Шешел е изправен пред Трибунала на ООН за военни престъпления в Хага. СРП победи на парламентарните избори тази година, но не успя да си намери партньори, за да сформира правителство. (Блиц - 15/12/07; ФоНет, Б92, Танюг, Бета - 14/12/07)
