Президентът на Косово Сейдиу отказа да подаде оставка, въпреки че е нарушил конституцията
					26/09/2010
					 
						ПРИЩИНА, Косово -- Президентът Фатмир Сейдиу даде ясно да се разбере в събота (25 септември), че няма намерение да подаде оставка въпреки решението в петък на Конституционния съд, според което президентът е нарушил конституцията, като едновременно с президентския пост продължава да бъде лидер и на неговата Партия на демократическата лига на Косово. Решението означава, че парламентът може да отстрани Сейдиу от поста му. Искането за съдебни процедури бе внесенов Конституционния съд от 31 депутати. Отстраняването на президента изисква подкрепата от две трети от 120-те депутати в парламента. Сейдиу заяви в петък, че не смята, че е нарушил конституцията и че ще коментира решението на съда, след като го проучи. (МИА - 25/09/10; AП, Коха Диторе - 24/09/10)
