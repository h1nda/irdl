Долната камара на парламента в БиХ изрази подкрепа по принцип за законопроекта по сигурността
08/08/2003
 
САРАЕВО, Босна и Херцеговина (БиХ) -- Камарата на представителите в БиХ изрази подкрепа за законопроекта по сигурността в четвъртък (7 август), но поиска от правителството и председателството да направят някои допълнения преди окончателното одобрение. Документът, наречен "Политика за сигурност на Босна и Херцеговина", прави оценка на рисковете по границите и поставя конкретни политически цели. Долната камара настоява за включването на по-подробни мерки за реформи в проекта. Промененият вариант ще бъде върнат в парламента след 90 дни.
Междувременно на пленарна сесия в четвъртък Камарата на представителите прие закон за телекомуникациите. Законът регламентира статута на Агенцията на телекомуникациите, телекомуникационните услуги и осигуряването на съответното оборудване. Гласуването бе проведено, след като Службата на върховния представител препоръча спешна процедура. (БНТВ, СРНА - 07/08/03)
