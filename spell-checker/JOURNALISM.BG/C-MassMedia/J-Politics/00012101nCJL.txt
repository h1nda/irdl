Турският парламент обсъжда новия наказателен кодекс
					26/09/2004
					 
						АНКАРА, Турция -- Парламентът се събра на извънредна сесия в неделя (26 септември), за да приеме нов наказателен кодекс, който да бъде съобразен със законите на ЕС. Депутатите почти одобриха законопроекта в началото на този месец, когато излязоха в почивка след проведен диспут във връзка с клауза, забраняваща прелюбодеянието. Наблюдателите не очакват проблеми за приемането на законопроекта сега, след като бяха отменение плановете за прибавяне на спорната клауза. Депутатите ще се опитат да приемат законопроекта до 1 октомври, пет дни преди Европейската комисия да публикува съдбоносния доклад за прогреса на Турция. Ръководителите на ЕС ще използват този доклад, за да решат дали да започнат присъединителните преговори с Анкара през 2005 г. (Би Би Си, АФП, AП - 26/09/04; НТВ- 25/09/04)
