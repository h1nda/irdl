Висшата избирателна комисия на Турция отхвърля искане за анулиране на изборите от ноември 2002 година
06/10/2003
 
АНКАРА, Турция -- Висшата избирателна комисия обяви в неделя (5 октомври), че е решила да отхвърли искане за анулиране на изборите, проведени през ноември 2002 година. Комисията също така е отклонила искания за преизчисление на броя на гласовете в някои провинции. Премиерът Реджеп Тайип Ердоган заяви, че е очаквал такова решение, определяйки го като "проява на здрав разум". Турция ще проведе местни избори в рамките на следващите шест месеца.
Също в неделя, в телевизионно интервю Ердоган категорично заяви, че не съществуват разногласия между правителството и военните или между президента Ахмет Недждет Сезер и него. Той заяви, че е пропуснал миналата седмица редовнато си среща със Сезер поради пътуване. (Хюрриет, Миллиет - 06/010/03; Анадолска агенция, НТВ, ТРТ 2 - 05/10/03)
