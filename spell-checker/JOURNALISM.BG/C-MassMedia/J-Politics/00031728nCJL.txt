Сърбия и ЕБВР подписаха споразумение за заем 
					23/09/2009
					 
						БЕЛГРАД, Сърбия -- Във вторник (22 септември) министерството на финансите и Европейската банка за възстановяване и развитие (ЕБВР) подписаха споразумение за заем от 150 милиона евро за построяването на нов участък от автомагистрала по стратегическия Паневропейски коридор № 10. Средствата са предназначени за отсечка от 90 километра между втория по големина град в Сърбия, Ниш, и Цариброд (Димитровград) на границата с България. Сърбия се нуждае общо от около 975 милиона евро. Коридор № 10 е един от десетте паневропейски коридора и главен транспортен маршрут в Сърбия. Той осъществява жизненоважни връзки с Македония и Гърция на юг и с Хърватия, Унгария и Западна Европа на север. (РТС, Танюг, Политика, Б92 - 22/09/09)
