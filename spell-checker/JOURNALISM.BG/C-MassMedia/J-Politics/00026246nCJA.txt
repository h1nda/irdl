Омбудсманът на Македония заяви, че законите за малцинствата и тяхното представителство, все още са недостатъчни
					25/04/2008
					Макар че омбудсманът на Македония получи голям брой оплаквания през 2007 г., страната все още няма определени закони против дискриминацията. 
					От Марина Стояновска за Southeast European Times в Скопие --25/04/08
 
					 
						
Законите, които защитават човешките прави и подходящото представителство на малцинствата и се борят срещу дискриминацията, все още се разработват в Македония. [Гети Имиджис] 
						В годишния доклад на омбудсмана за 2007 г. в Македония се казва, че в службата са получени 4068 жалби. Омбудсманът Иджет Мемети реши, че в 2476 от случаите не са открити нарушения, но че в 913 от случаите има нарушаване на човешките права. Мемети заявява, че в Македония все още липсва определена рамка за закони срещу дискриминацията, по която се работи от три години. Той също посочва, че все още е трудно да се постигне справедливо представителство на етническите малцинства и да се защитават техните права в държавните предприятия. 
						 "Миналата година в службата на омбудсмана бяха получени жалби най-вече от продължителни съдебни процеси. От общия брой оплаквания, 824 бяха свързани със съдебната власт, 365 бяха свързани със заетостта и 347 бяха свързани с отношението на полицията," заяви Мемети. 
						 "За съжаление отчетната година показва, че в Македония все още има нереформирана, неефективна държавна администрация и неефективна и мудна съдебна власт. Полицията често превишава правата си, докато в затворите липсват приемливи условия и подходящи медицински грижи за затворниците", добави той. 
						 Той отбеляза, че държавният прокурор е приел три оплаквания от омбудсмана срещу полицаи, които са превишили правата си. 
						Нещо повече, приватизацията в Македония не отговори на очакванията, нито социалните служби, пример за което са недостатъчните закони срещу детското насилие. 
						В доклада на омбудсмана за 2007г., Мемети подчертава необходимостта от постоянно съобразяване от страна на агенциите, които са от компетентността на неговата служба. 
						 "Завършвайки реформата на държавната администрация в Македония е от голямо значение, когато става въпрос за съдебната власт и вземането на решения от Европейския съд за човешки права," добавя той. 
						Тази година службата на омбудсмана в Македония празнува 10-тата си годишнина. Макар че службата бе създадена според конституцията през 1991 г., тя започна да действа едва през 1997 г. и представи първия си доклад през 1998 г. Конституционните поправки през 2001 г. осигуриха правомощия на омбудсмана да контролира справедливото представителство на етническите малцинства на работното място, както и други задължения и отговорности. Мемети, който е бивш министър на правосъдието, наследи Бранко Наумовски, първия омбудсман през 2005 г.
