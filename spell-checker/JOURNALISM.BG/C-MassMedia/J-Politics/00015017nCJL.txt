Словенският президент обсъжда развитието на отношенията с Хърватия
					23/06/2005
					 
						ЛЮБЛЯНА, Словения -- Словенският президент Янез Дърновшек заяви в интервю за медиите, че двустранните връзки с Хърватия се подобряват. Той обаче добави, че основният проблем между двете страни -- спорът за междудържавната граница -- трябва да бъде решен. В интервю за словенската телевизия Дърновшек окачестви неотдавнашната среща между хърватското и словенското правителство в Бриюни като положително събитие. 
						Други новини: Нов мост, издигнат над р. Сава и свързващ Босна и Херцеговина (БиХ) с Хърватия, бе официално открит в сряда (22 юни). Хърватският премиер Иво Санадер, заместник-премиерът на БиХ Бариша Чолак и ръководителят на делегацията на Европейската комисия (ЕК) Майкъл Хъмфрис присъстваха на церемонията в Ясеновац. Новият мост бе построен на мястото на стария, разрушен по време на конфликтите от 90-те години. ЕК и хърватското правителство финансираха съвместно проекта. (Независне новине, Вечерни лист - 23/06/05; ХИНA, ХРT - 22/06/05)
