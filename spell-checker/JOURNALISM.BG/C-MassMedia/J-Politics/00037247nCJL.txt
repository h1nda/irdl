Още една опозиционна партия бойкотира македонския парламент
					31/01/2011
					 
						СКОПИЕ, Македония -- Опозиционната етническа албанска партия "Нова демокрация" (НД) ще бойкотира работата на парламента в понеделник (31 януари), реши в неделя централният комитет на партията. Лидерът на НД Имер Селмани обяви, че партията му не иска да легитимира "дискриминационната, ориентирана към разделение и изолация политика" на правителството и заяви, че нейното решението е било продиктувано от решението на управляващите партии да пренебрегнат възраженията на НД, свързани с преброяването на населението, конституционните изменения и проекта "Скопие 2014". Партията има четирима представители в парламента. В петък опозиционната СДСМ, Новата социалдемократическа партия, партията "Нова алтернатива" и Либералната партия напуснаха демонстративно парламента в знак на протест срещу замразяването на банковите сметки на частния телевизионен канал А1. (Канал 5, Алсат М, МИА, Сител, А1 - 30/01/11)
