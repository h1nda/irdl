Преговорите за окончателния статут на Косово с посредничеството на ООН ще започнат през януари
					21/12/2005
					 
						НЕ ЙОРК, Съединени щати -- Преговорите за окончателния статут на Косово ще започнат през януари, каза във вторник (20 декември) специалният пратеник на ООН Марти Ахтисаари. Той обясни, че процесът ще започне с разисквания по мерките за подобряване на условията за малцинствата, а след това ще се премине към децентрализацията и начините за подобряване на икономиката на провинцията. Етническите албанци, каза той, не могат да постигнат тези цели сами и се нуждаят от помощтта на сръбската общност. Той призова сърбите да се включат в политическия процес.
						По време на посещението си в София във вторник албанският външен министър Бесник Мустафай изрази надежда, че преговорите за окончателния статут на Косово ще завършат до средата на 2006 г. Той изрази подкрепата си за обещанието на Ахтисаари за бързо напредване към преговори. Мустафай се срещна с българския си колега Ивайло Калфин. (24 часа - 21/12/05; Ройтерс, РСЕ/РС, АФП, Бета, РТС, Уеб-сайт на българското правителство - 20/12/05)
