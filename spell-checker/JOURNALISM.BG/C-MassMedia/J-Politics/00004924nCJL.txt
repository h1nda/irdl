Сръбска опозиционна партия иска референдум за независимост
29/10/2002
 
БЕЛГРАД, Югославия -- Сръбската християндемократическа партия (ДХДП) подаде официална молба до сръбския парламент за свикване на референдум за независимост. Партийният лидер Владан Батич съобщи, че ДХДП е събрала общо 400 000 подписа в подкрепа на искането. Конституцията изисква 100 000 подписа. Батич направи подобно предложение в парламента преди три месеца, докато все още беше член на управляващата Демократическа опозиция на Сърбия. След като молбата беше отхвърлена, той реши да напусне управляващата коалиция.
В други новини, във вторник (29 октомври) завърши двудневната конференция за европейска интеграция в Белград. Присъстваха представители на ООН и НАТО. (Tанюг, Б92, Политика - 29/10/02; Tанюг - 28/10/02; РТС - 27/10/02)
