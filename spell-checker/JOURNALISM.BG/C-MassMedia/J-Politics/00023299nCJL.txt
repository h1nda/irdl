Македонската управляваща партия подкрепи усилията за свикване на извънредно заседание на парламента
					20/07/2007
					 
						СКОПИЕ, Македония -- Управляващата партия ВМРО-ДПМНЕ подкрепи инициативата на опозиционните партии за свикване на извънредно заседание на парламента за обсъждане на всички въпроси, засягащи стратегическите интереси на страната, заяви в четвъртък (19 юли) министър-председателят и лидер на ВМРО-ДПМНЕ Никола Груевски. Според съобщенията сесията ще се занимае основно с неотдавнашното споразумение между ВМРО-ДПМНЕ и главната етническа албанска партия, Демократичния съюз за интеграция (ДСИ), относно завръщането на ДСИ в парламента след продължителния бойкот.
						Други новини от четвърък -- Съединените щати подариха оборудване за измерване на радиация на казармата "Гоце Делчев" в Скопие. Оборудването е доставено по Програмата на Министерството на обраната на САЩ за борба с разпространението на оръжия за масово унищожение. Ще бъде осигурено и обучение за работа с апаратурата. (Макфакс, МИА, МРТ, A1 ТВ - 19/07/07)
