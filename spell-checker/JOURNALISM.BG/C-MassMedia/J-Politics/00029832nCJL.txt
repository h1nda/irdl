Македонците гласуват на балотаж на президентските избори
					05/04/2009
					 
						СКОПИЕ, Македония -- След края на кампанията, гласоподавателите се отправиха към избирателните секции в неделя (5 април) за втория тур на президентските и местни избори. Георге Иванов от управляващата партия ВМРО-ДПМНЕ и Любомир Фръчковски от опозиционния Социалдемократически съюз на Македония (СДСМ) се явяват на балотажа на президентските избори, както и кандидатите за 50 кметски места. На първия кръг на 22 март гласуваха почти 54% от избирателите. Трябва да гласуват най-малко 40% от избирателите, за да бъде валиден балотажът. (AФП - 05/04/09; MИА, Maкфакс - 04/04/09)
