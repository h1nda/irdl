Международната общност е възмутена от нападенията срещу президента на Косово 
					16/03/2005
					 
						ПРИЩИНА, Косово, Сърбия-Черна Гора -- Международната общност заклейми нападението във вторник (15 март) срещу президента на Косово Ибрахим Ругова. При този вероятен опит за убийство експлодира бомба близо до кортежа на Ругова, докато той пътуваше за среща с Върховния представител на ЕС по сигурността Хавиер Солана. Президентът остана невредим. В паралелни изявления УНМИК, ОССЕ и Съветът на Европа изразиха дълбоко възмущение, заявявайки, че това покушение е насочено срещу демократичните институции в провинцията в много деликатен момент. Белград и Тирана също така осъдиха нападението. Междувременно в Прищина Солана призова за бързо формиране на ново временно правителство след оставката на премиера Рамуш Харадинай миналата седмица. (Блумбърг -16/03/05; ООН, OССЕ, CoE Web sites, Tанюг, KосоваЛайв - 15/03/05)
