Румънският президент обнародва закон за ратифициране на договора за присъединяване с ЕС
					26/05/2005
					 
						БУКУРЕЩ, Румъния -- Президентът Траян Бъсеску обнародва в сряда (25 май) закона за ратифициране на договора за присъединяване с ЕС, който бе приет от парламента миналата седмица. Договорът, който бе сключен през април в Люксембург, определя януари 2007 г. за дата на влизане на Румъния в ЕС, заедно със съседна България. 
						Също в сряда премиерът Калин Попеску Търичану помоли всички министри от кабинета да поддържат ефективна комуникация със специалната група от 56 съветници от ЕС и да следват техните препоръки за изпълнението на критериите за присъединяване към ЕС. Търичану подчерта, че някои министерства трябва да подобрят сътрудничеството си със съветниците, за да не бъде похабен експертен опит. (Ромпрес, Найн о'клок, Уеб-сайт на румънското правителство - 25/05/05)
