Бившият президент на Сърбия Милутинович се предаде на трибунала в Хага
20/01/2003
 
БЕЛГРАД, Югославия -- Средствата за масова информация съобщават, че бившият сръбски президент Милан Милутинович е заминал за Хага в понеделник сутринта (20 януари), за да отговаря по обвинения, свързани с войната в Косово през 1999 г. Властите в Белград се намираха под непрекъснат натиск от страна на международната общност за неговото предаване на трибунала.
Междувременно, САЩ отново са отправили заплаха за спиране на финансовата помощ за Югославия, ако правителството не положи усилия за сътрудничество по делата за военни престъпления. Според съобщение на белградското радио Б92 от неделя, Вашингтон е публикувал изявление, призоваващо Югославия и Босна и Херцеговина да арестуват и предадат на трибунала обвиняемите във военни престъпления. (Танюг, БиБиСи, Ройтерс - 20/01/03; Б92, ФоНет, Блиц, БиБиСи - 19/01/03)
