СЕ призова за свободни и демократични избори в Македония 
					19/05/2011
					
						СКОПИЕ, Македония - Извънредните парламентарни избори на 5 юни ще бъдат проверка за готовността на Македония да се присъедини към ЕС, според делегация на Парламентарната асамблея на Съвета на Европа (СЕ), която посети страната в сряда (18 май). Делегацията подчерта също така, че гласуването трябва да бъде осъществено в свободна, мирна и демократична атмосфера. Представителите на СЕ призоваха всички партии да признаят резултатите от изборите. Гласуването ще бъде наблюдавано от 20 наблюдатели на СЕ. (Алсат M, Сител, Макфакс - 18/05/11)
