Комисии в албанския парламент обсъждат законопроект за собствеността
27/07/2004
 
ТИРАНА, Албания -- Икономическата и правната комисии обсъдиха разгорещено в парламента основните идеи на противоречивия законопроект за собствеността в понеделник (26 юли), но не успяха да постигнат консенсус по документа. Законодателите го одобриха преди седмици, но само членове на управляващата Социалистическа партия участваха във вота, тъй като представителите на основната опозиционна Демократическа партия напуснаха залата. Президентът Алфред Мойсиу върна законопроекта за ново разглеждане в парламента с надеждата, че двете страни могат да намерят допирна точка и да го приемат. (Албейниън дейли нюз - 27/07/04)
