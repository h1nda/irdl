Македонската общественост счита политическите партии за най-корумпирани
04/07/2003
 
СКОПИЕ, Македония -- Според резултатите от проучване на общественото мнение, публикувани в четвъртък (3 юли), македонците считат политическите партии за най-корумпираните групи в държавата. Анкетата "Глобален барометър на корупцията", проведена от Трансперънси Интернешънъл, показва, че 28.2% от интервюираните мислят, че партиите са най-корумпирани, при 17.9%, посочили митническите служители, и 9.4% - съдилищата.
В други новини, най-големият профсъюз в страната Македонската федерация на профсъюзите (ССМ) заплаши, че ще организира серия от протести поради лошия жизнен стандарт. ССМ настоява за провеждане на среща с представители на правителството до средата на месеца.
Също в четвъртък делегация на основната опозиционна партия в Македония ВМРО-ДПМНЕ се срещна с шефа по външната политика и сигурността на ЕС Хавиер Солана в Брюксел. Те обсъдиха последните събития в страната, в това число очакваните съкращения в енергийната компания. (Утрински Весник - 04/07/03; МИА, A1 TВV - 03/07/03)
