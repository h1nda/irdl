Сръбският президент Тадич ще направи знакова визита във Вуковар 
					03/11/2010
					 
						БЕЛГРАД, Сърбия -- Президентът Борис Тадич ще посети източния хърватски град Вуковар в четвъртък (4 ноември), като така ще стане първият сръбски държавен глава, направил това. Тадич и неговият хърватски колега Иво Йосипович ще отдадат почит на жертвите от войната в Хърватия от 1991-1991 г. Те първо ще положат венци в Овчара, където над 200 хърватски военнопленници бяха убити през ноември 1991 г. от войници на Югославската армия. Тадич и Йосипович ще посетят също Паулин Двор, близо до Осиек, където 19 сръбски цивилни граждани бяха убити от хървати следващия месец. Канцеларията на Йосипович заяви във вторник, че посещението е символичен акт, който трябва да облекчи двустранните отношения. Кметът на Вуковар Желко Сабо определи визитата като историческа. Той очаква президентите да предадат ясно послание, че конфликтът вече е свършил и че държавите имат желание да бъдат добри съседи. (РТС, Танюг, ХИНА, АП - 02/11/10)
