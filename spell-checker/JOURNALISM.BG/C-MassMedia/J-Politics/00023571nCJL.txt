Косовският преговарящ екип заседава, за да обсъди преговорите за статута и изборите
					16/08/2007
					 
						ПРИЩИНА, Косово, Сърбия -- Косовският преговарящ екип заседава в сряда (15 август), за да обсъди подготовката за следващата среща с тройката ЕС-САЩ-Русия, която ще наблюдава новите преговори за окончателния статут на Косово. На пресконференция говорителят Скендер Хисени изрази разочарование от формата на разговорите с тройката, включително пътуването до Виена след две седмици. Относно парламентарните и местните избори в провинцията групата прие те да се проведат през третата седмица на ноември, макар и да е възможно това решение да се промени, ако преговорите за статута изискват това. (РТК, Телеграфи, Kosovalive, КИК -15/08/07)
