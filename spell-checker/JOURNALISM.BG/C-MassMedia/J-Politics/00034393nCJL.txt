Турският парламент отново обсъжда конституционните реформи
					03/05/2010
					 
						АНКАРА, Турция -- В неделя (2 май) парламентът започна второто и последно обсъждане на пакета от конституционни реформи, предложен от управляващата Партия на справедливостта и развитието. Този кръг от дебатите се очаква да приключи в четвъртък. Първият кръг завърши с приемането на всичките 30 промени. Главната опозиционна Републиканска народна партия, прокюрдската Партия на мира и демокрацията и по-малката опозиционна Демократична лява партия отказаха да присъстват на тези заседания, заявявайки, че промените отнемат правомощия от съдилищата. Ако всеки от предложените членове в пакета от промени получи повече от 330 гласа на второто четене, целият пакет ще бъде подложен на всенароден референдум. (Ватан, Хюриет, Милиет - 03/05/10; Ройтерс - 02/05/10)
