ЕК ще даде на Хърватия срок до есента на 2009 г. да завърши преговорите за присъединяване
					14/03/2008
					 
						БРЮКСЕЛ, Белгия -- Европейската комисия (ЕК) ще поиска от Хърватия да завърши присъединителните си преговори до края на октомври 2009 г., заяви председателя на ЕК Жозе Мануел Барозу. В четвъртък (13 март) той се срещна с хърватския премиер Иво Санадер, за да обсъди въпроса. По новия график Хърватия би могла да започне преговорите по всички глави на европейското законодателство през следващите няколко месеца, което ще даде достатъчно време за завършване на преговорите до края на 2009 г. и евентуално присъединяване към ЕС през 2010 г. Барозу подчерта, че Хърватия е преодоляла сериозни препятствия, очевидно имайки предвид спорната риболовна зона, която тя обособи в Адриатическо море. Тази седмица Загреб отстъпи под натиска на ЕС и засега се отказва от зоната. (Весник, Вечерни Лист - 14/03/08; ХРТ, ХИНА, Ройтерс, АП - 13/03/08)
