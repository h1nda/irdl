Румънският президент Бъсеску призова профсъюзите да отложат протестите си за след изборите
					31/10/2008
					 
						БУКУРЕЩ, Румъния – Президентът Траян Бъсеску прозова профсъюзите да отложат заплануваните протести до декември, т.е. след общите избори на 30 ноември Бъсеску предупреди в четвъртък (30 октомври), че стачките може да застрашат избирателния процес. „Това не е най-подходящият момент за протести,” каза той на пресконференция, добавяйки, че ще бъде готов за дискусии след изборите. Той увери учителите, че 50-процентното увеличение на техните заплати ще влезе в сила веднага щом новото правителство дойде на власт. По-рано тази седмица правителството реши да отложи 50-процентното повишение на учителите до 1 април. В отговор основните профсъюзи на страната заплашиха да организират следващия месец стачки, засягащи държавните институции, училищата и болниците. (Медиафакс, Агерпрес, Хотнюз, Зиаре - 30/10/08)
