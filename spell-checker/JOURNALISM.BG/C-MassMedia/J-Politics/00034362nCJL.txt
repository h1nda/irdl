Венецианската комисия изрази мнение по въпроса за промените в конституцията на Турция
					30/04/2010
					 
						БРЮКСЕЛ, Белгия -- В четвъртък (29 април) Венецианската комисия, консултативен орган на Съвета на Европа, заяви, че Конституционният съд на Турция трябва да играе ограничена роля в преценката за конституционността на промените, приети неотдавна от парламента. Томас Маркерт, генерален секретар на Венецианската комисия, каза за турския вестник „Заман”, че би имало конфликт на интереси, ако съдът се намеси в процеса на внасяне на промени в конституцията, които биха се отразили на неговия състав и процедури. Парламентът започва второ четене на всичките 30 промени през уикенда, с което ще даде възможност за обсъждането и гласуването им следващата седмица. Управляващата Партия на справедливостта и развитието е двигател на този процес, а опозиционната Републиканска народна партия възнамерява да оспори промените в Конституционния съд, ако е необходимо. (Заман - 29/04/10)
