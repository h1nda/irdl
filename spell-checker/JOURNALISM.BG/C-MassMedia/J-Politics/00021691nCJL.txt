Сръбският политик Джелич обвини Кощуница за блокирането на преговорите за новото правителство 
					23/02/2007
					 
						БЕЛГРАД, Сърбия -- Премиерът на отиващото си сръбско правителство и лидер на управляващата Демократическа партия на Сърбия (ДПС) Воислав Кощуница използва Косово като оправдание за отлагането на коалиционните преговори, заяви Божидар Джелич, бивш финансов министър и кандидат за премиер от Демократическата партия (ДП). Той заяви в петък (23 февруари) пред "Блиц", че консултациите за новото правителство биха могли да продължат успоредно с преговорите за статута на Косово, протичащи във Виена, тъй като парламентът е приел резолюция, демонстрираща единство по косовския въпрос. Запитан дали ДП - най-силната партия от демократичния блок - би позволила на Кощуница да запази поста си, Джелич посочи, че такъв сценарий е малко вероятен. (Блиц, Вечерне Новости - 23/02/07)
