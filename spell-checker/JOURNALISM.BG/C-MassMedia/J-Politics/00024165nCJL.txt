Търичану предложи Румъния да проведе и парламентарни, и местни избори през юни
					09/10/2007
					 
						БУКУРЕЩ, Румъния -- Премиерът Калин Попеску Търичану предложи в понеделник (8 октомври) следващите парламентарни избори да се проведат през юни 2008 г. в един и същи ден с местните избори. Съобщението предизвика различни реакции, като Консервативната партия заяви, че идеята има потенциал, а Партия "Велика Румъния" се противопостави на идеята. Демократическата партия заяви, че няма доверие на Търичану, а Либералдемократическата партия определи предложението като "хитър ход".
						Също в понеделник генералният прокурор Лаура Кодруца Кьовеси поиска от президента Траян Бъсеску да даде разрешение за започване на криминално разследване срещу министъра на земеделието Дечебал Траян Ремеш. Той е обвинен, че е получил подкуп от 15 000 евро, за да уреди три търга в полза на бизнесмен. (Ромъния Либера, Евениментул Зилеи, Адевърул, Зиарул Финанчиар, Котидианул - 09/10/07; Ромпрес, Hotnews.ro, NewsIn - 08/10/07)
