Македонският парламент одобри решение за интегриране в ЕС
					28/11/2007
					 
						СКОПИЕ, Македония -- Във вторник (27 ноември) парламентът одобри решение за приоритетите на страната в процеса на интеграция в ЕС, като така приключи дебата по доклада на Европейската комисия за напредъка на Македония през 2007 г. Документът задължава парламента да обсъжда приоритетно законопроекти, свързани с интегрирането на Македония в ЕС и изисква правителството да информира законодателите за всички действия, свързани с процеса на интеграция в ЕС. Опозиционният Демократичен съюз за интеграция заяви, че ще подготви собствен вариант на документа. (Макфакс, Канал 5, Netpress, Утрински Весник, МРТ - 27/11/07)
