Проект на ЕС определя членството на Турция като цел на преговорите
					29/06/2005
					 
						БРЮКСЕЛ, Белгия -- Проектомандатът за преговорите на Европейската комисия с Турция определя членството на Анкара в ЕС като крайната цел на преговорите. "Преговорите ще се базират върху собствените достижения на Турция, а техният темп ще зависи от напредъка на Турция при удовлетворяване на изискванията за членство," се посочва в документа според съобщения в медиите от вторник (28 юни). Комисията ще заседава в сряда вечерта, за да приеме официално този мандат, който след това трябва да бъде приет от всички държави-членки. Според проекта преговорите няма да приключат преди 2014 г., което ще позволи на ЕС да се подготви финансово за присъединяването на Турция. Документът също така предупреждава, че преговорите могат да бъдат прекратени, ако Анкара не успее да изпълни поетите ангажименти. (EU Observer - 29/06/05; Reuters, BBC News, TurkishPress.com - 28/06/05)
