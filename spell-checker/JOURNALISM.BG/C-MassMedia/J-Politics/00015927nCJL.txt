Хърватският премиер Санадер отхвърли слуховете за предсрочни избори 
					14/09/2005
					 
						ЗАГРЕБ, Хърватия -- Във вторник (13 септември) премиерът Иво Санадер отхвърли слуховете за предсрочни избори, като увери репортерите, че консервативният кабинет е стабилен и силен и ще изкара целия си мандат до ноември 2007 г. Напоследък правителството бе критикувано за състоянието на икономиката, най-вече от Ивица Рачан, лидер на основната опозиционна Социалдемократическа партия. 
						Други новини от вторник -- Съобщено бе, че хърватски следователи ще получат разрешение да разпитат хърватския бизнесмен Хървое Петрач, който бе арестуван на 31 август в Гърция. Има подозрения, че Петрач, осъден задочно в Хърватия за отвличане, подпомага един от основните укриващи се обвиняеми във военни престъпления в Хърватия, Анте Готовина. (Нови лист - 14/09/05; AП, ХИНА, ХРТ - 13/09/05)
