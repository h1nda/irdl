Македонският парламент ще проведе специално заседание за НАТО и интеграцията в ЕС
					23/07/2007
					 
						СКОПИЕ, Македония -- Парламентът ще проведе специално заседание в понеделник (23 юли), за да обсъди приоритетите на страната по отношение на усилията за интегриране в ЕС и НАТО. Организаторите заявиха, че е необходимо да се постигне парламентарно съгласие, за да се осигури изпълнението на необходимите реформи по възможно най-ефикасния начин. Очаква се министър-председателят Никола Груевски да засегне в доклада си и въпроса за политическия диалог на правителството с опозиционния Демократичен съюз за интеграция. (Утрински Весник, Макфакс, МИА - 23/07/07)
