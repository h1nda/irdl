САЩ насърчават Албания да проведе честни избори
					24/06/2005
					 
						ВАШИНГТОН, Съединени щати -- Изборите на 3 юли в Албания са сред най-важните събития в страната след падането на комунистическия режим, каза в четвъртък (23 юни) говорителят на Държавния департамент на САЩ Адам Ерели. "Избори, проведени по международните стандарти, ще бъдат разглеждани от Съединените щати и международната общност като доказателство, че Албания бележи отчетлив напредък по пътя на превръщането си в пълноправен член на евроатлантическата общност," каза той. Ерели даде висока оценка и на албанските политически лидери за подписването на кодекс на поведение преди изборите. (Албейниън нюз - 24/06/05; AП, Ройтерс - 23/06/05)
