Председателите на хърватския и на френския парламент обсъждат навременния старт на присъеднителните преговори с ЕС
					27/01/2005
					 
						ПАРИЖ, Франция -- Председателят на парламента Жан-Луи Дьобре и хърватският му колега Владимир Шекс се споразумяха в сряда (26 януари) преговорите на Загреб за членство в ЕС да започнат на 17 март, съгласно предвидения график. Двамата държавници се срещнаха на втория ден от двудневното посещение на Шекс във френската столица. Шекс отново подчерта, че Хърватия полага всички усилия за премахване на пречките. Недостатъчното сътрудничество на Загреб с Трибунала на ООН за военни престъпления се счита за основната спънка, която трябва да се преодолее.
						Също в сряда хърватският президент Стипе Месич се срещна с премиера Иво Санадер за първи път след преизбирането на Месич. Разговорите имаха за цел хармонизирането на позициите на институциите преди началото на присъединителните преговори с ЕС. (Вечерни лист - 27/01/05; ХИНA, ХРT, Index.hr - 26/01/05)
