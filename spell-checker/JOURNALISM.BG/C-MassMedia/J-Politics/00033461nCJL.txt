Съд разпореди провеждането на нов тур на изборите в Гниляне, Косово
					17/02/2010
					 
						ПРИЩИНА, Косово -- Върховният съд реши във вторник (16 февруари), че трябва да се проведе трети тур на изборите в източния косовски град Гниляне, за да бъде избран нов кмет. Съдът подкрепи препоръките на Комисията за изборни нарушения и жалби, която отговаря за ръководството на изборния процес. Комисията откри нередности при първоначалното гласуване. На балотажа в средата на декември кандидатът на Демократическата партия Джемайл Мустафа отпадна в надпреварата с Фатмир Реджепи от Демократичната лига на Косово на президента Фатмир Сейдиу. Мустафа заяви, че Сейдиу се е опитал да окаже влияние върху резултатите, което Сейдиу отрича. Централната избирателна комисия ще насрочи трети тур в съответствие с решението на Върховния съд. (ТВ21, РТК, Кохавижън, Арта - 16/02/10)
