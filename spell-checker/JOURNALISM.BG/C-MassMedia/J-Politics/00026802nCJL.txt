Хърватският президент Месич започна нова кампания срещу корупцията
					17/06/2008
					 
						ЗАГРЕБ, Хърватия -- В понеделник (16 юни) президентът Стипе Месич обяви нов план за действия срещу корупцията, имащ за цел да помогне на страната да приключи преговорите си за присъединяване към ЕС през следващата година. "Аз не съм доволен. Въпреки ангажираността на много институции в борбата срещу корупцията проблемът си остава", каза Месич след среща с министър-председателя Иво Санадер и председателя на парламента Лука Бебич. "Ние сме постигнали някакви резултати, но трябва да бъдат предприети още стъпки", каза Санадер. Антикорупционните мерки и реформата на правосъдието са сред основните изисквания, които Хърватия трябва за изпълни, за да приключи своите преговори за присъединяване към ЕС през следващата година. Страната се надява да се присъедини към блока през 2010 или 2011 г. (Вечерни Лист, Ройтерс, Javno.com, ХРТ - 16/06/08)
