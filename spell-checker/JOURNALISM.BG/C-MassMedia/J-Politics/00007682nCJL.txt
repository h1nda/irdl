Българският парламент одобри промените в правителството
18/07/2003
 
СОФИЯ, България -- В четвъртък (17 юли) парламентът одобри промените в правителството, които бяха обявени от премиера Симеон Сакскобургготски в сряда. Вотът бе предшестван от разгорещени дебати по предложените промени, като опозицията твърдеше, че те не са достатъчни. Бе изразено мнението, че създаването на поста вицепремиер по европейската интеграция е неоправдано. Сакскобургготски обаче заяви, че този ход изпраща ясен сигнал за интеграцията на България в ЕС.
В други новини от четвъртък, министърът на енергетиката Милко Ковачев обсъди съвместни енергийни проекти с зам.-министъра на търговията на САЩ Самюел Бодмън. Те също така разгледаха възможното участие на американски компании в приватизацията на местните енергоснабдителни дружества, както и в търговете за лицензи в доставките на газ. (Дневник, Труд, 24 Часа, Сега - 18/07/03; БTA, БНТ, бТВ, БTA - 17/07/03)
