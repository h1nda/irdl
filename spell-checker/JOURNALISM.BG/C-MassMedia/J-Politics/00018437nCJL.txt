Албанската опозиция критикува президента за подписването на спорни закони
					02/05/2006
					 
						ТИРАНА, Албания -- В понеделник (1 май) лявата опозиция разкритикува президента Алфред Мойсиу за това, че е подписал три закона -- за законодателните процедури, за борба с корупцията и за налагане на мораториум върху използването на скутери -- които бяха приети от парламента миналата седмица. На пресконференция генералният секретар на опозиционната Социалистическа партия Пандели Майко каза, че партията му смята за неконституционни трите законодателни мерки, внесени от ръководеното от Демократическата партия правителство. Те бяха приети от парламента в отсъствието на депутатите от опозицията. (Албейниън Нюз - 02/05/06)
