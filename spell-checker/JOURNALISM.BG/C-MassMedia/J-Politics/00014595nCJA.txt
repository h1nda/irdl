Разходите за парламентарните избори в България нарастват на 7,5 млн. евро 
					18/05/2005
					Разходите около парламентарните избори от 25 юни в България се очакват да достигнат около 7,5 млн. евро, което надвишава с 2 млн. евро цифрата, която тази балканска страна бе планирала да похарчи за изборите. 
					(Angus-reid.com, Софийска информационна агенция - 14/05/05; Медиапул, Всеки Ден , Софийска информационна агенция, Алфа рисърч - 13/05/05)
 
					 
						
Проучванията показват, че управляващото НДСВ на премиера Симеон Сакскобургготски изостава леко след социалистическата опозиция. [AФП] 
						Разходите за парламентарните избори от 25 юни в България ще достигнат 7,5 млн. евро, вместо първоначално планираните 5,5 млн. евро, заяви в петък (13 май) министърът на държавната администрация Димитър Калчев. Разликата ще бъде покрита с пари от бюджетния излишък, допълни той. 
						Според Калчев, сумата, която е нужна от МВнР за организиране на гласуването на българите в чужбина, е нараснал повече от три пъти. Според него това е една от основните причини за по-високите цялостни разходи. Вместо приблизително 450 000-те евро, които са били първоначално заделени, министерството очаква да получи около 1,5 млн. евро, с които да плати за организирането на избирателни секции в Европа, САЩ и други части на света. 
						Българите в чужбина показват засилен интерес към изборите през юни, каза Калчев, допълвайки, че техните гласове имат значително въздействие върху крайните резултати. Смята се, че най-малко 500 000 българи са напуснали родината си само през последните 15 години. 
						Вътрешното министерство ще получи освен това допълнителни средства в резултат от неотдавнашните промени на избирателния закон, който упълномощава полицейски служители да получат възнаграждение за извънреден труд заради това, че са гарантирали сигурността в изборния ден. 
						В същото време друго измерение се очаква да помогне на българите да спестят 30 до 40 % от разходите за хартия. Имената на партиите, коалициите и на независимите кандидати сега ще бъдат записани върху единна интегрална бюлетина. Нейният размер ще зависи от броя на политическите сили и кандидатите, които са регистрирани за вота. ЦИК (Централната избирателна комисия) до този момент е отказала да регистрира шест партии и коалиции , вкл. Комунистическата партия и Българската партия на революционната младеж. До този момент 20 партии и коалиции, вкл. всички тези, които са понастоящем представени в парламента, са си гарантирали участието в изборите следващия месец, докато седем други формации все още очакват решението на ЦИК.
						Новите проучвания показват, че БСП е начело с подкрепа от 25 %. Управляващото НДСВ е на второ място с 15 до 19 % според последните проучвания, направени от агенциите "Алфа Рисърч" и Фондацията за оценка на риска. Другите партии, които има вероятност да преминат 4-процентовата граница за влизане в парламента, са десните СДС и Демократи за силна България, както и Движението за права и свободи, младши партньор на НДСВ в сегашния кабинет. 
						Според "Алфа Рисърч" близо 22 % от анкетираните все още не са решили, докато други 19 % заявяват, че няма да гласуват, което е намаление с 5 % спрямо април.
						Междувременно ЦИК реши да не се огласяват резултатите от проучвания на 24 юни. В деня на изборите разкриването на резултатите от изборите ще бъде позволено едва след 8 часа вечерта. Стратегии за заобикаляне на това решение, като пускането на класации с мелодии, които се асоциират със съответни партии, може да води след себе си глоби между 250 и 2500 евро.
