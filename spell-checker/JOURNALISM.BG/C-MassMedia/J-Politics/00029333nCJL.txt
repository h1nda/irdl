За поста президент на Македония ще се състезават седем кандидати
					17/02/2009
					 
						СКОПИЕ, Македония -- Крайният срок за регистриране на кандидатите от изборните органи изтече в понеделник (16 февруари) и властите съобщиха, че седем кандидати ще се състезават за президентския пост на 22 март. Сред тях са бившият вътрешен министър Любе Бошковски, когото Трибуналът в Хага оправда миналия юни по обвинения във военни престъпления по време на бунта на етническите албанци през 2001 г. Бошковски има двойно гражданство - хърватско и македонско. В Хърватия все още го заплашва съд по друго обвинение - даване на заповед за убийството през март 2003 г. на седем азиатски имигранти в Македония.
						Последните допитвания до общественото мнение в Македония сочат, че Георги Иванов от управляващата ВМРО-ДПМНЕ и Любомир Фръчковски от опозиционния Социалдемократически съюз на Македония са лидерите в надпреварата за президентския пост. Ако никой от кандидатите не спечели достатъчна подкрепа на първия тур, на 5 април ще се проведе балотаж. Сегашният президент Бранко Цървенковски реши да не се кандидатира за нов мандат. Изборите ще се проведат на 22 март. (АФП, МИА, Макфакс - 16/02/09)
