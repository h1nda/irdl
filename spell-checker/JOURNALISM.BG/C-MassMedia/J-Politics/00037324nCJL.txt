Румънски опозиционни партии се обединяват
					06/02/2011
					 
						БУКУРЕЩ, Румъния - Опозиционните парламентарни партии обединиха силите си в събота (5 февруари) в Социаллиберален съюз. В Съюза влизат Социалдемократическата партия, Националлибералната партия и Консервативната партия. Протоколът за създаване на Съюза бе подписан от лидерите на партиите - Виктор Понта, Крин Антонеску и Даниел Константин. Целта на Съюза е да бъде алтернатива на управляващата коалиция. (Aгерпрес, Meдиафакс, Ройтерс, AФП - 05/02/11)
