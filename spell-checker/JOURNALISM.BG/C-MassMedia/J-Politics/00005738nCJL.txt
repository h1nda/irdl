Турският външен министър отрича наличието на споразумение за разполагането на американски военни части
22/01/2003
 
АНКАРА, Турция -- Външният министър Яшар Якъш отрече съобщение в &lt;I&gt;Ню Йорк Таймс&lt;/I&gt;, според което турското правителство е дало разрешение на САЩ да разположи военни части на турска територия. Във вторник (21 януари) Якъш заяви, че макар турските военни представители да са свободни да контактуват с американските си колеги, това не означава наличието на споразумение. Той добави, че не вярва парламентът да предостави такова разрешение. В четвъртък правителството ще бъде домакин на регионалната среща по въпроса за Ирак в Истанбул.
В други новини, съдът в Анкара свали обвиненията срещу лидера на управляващата партия Реджеп Тайип Ердоган. Той беше обвинен в незаконно придобиване на собственост. Това е само един от седемте съдебни процеса, започнати срещу Ердоган, който е следствен и по обвинение в корупция по време на мандата му като кмет на Истанбул. Той беше освободен от поста през 1998 г. поради активна подкрепа на ислямистките ценности. (Милиет, Хюриет - 22/01/03; Анадолска агенция, РТРС, АФП, БиБиСи - 21/01/03)
