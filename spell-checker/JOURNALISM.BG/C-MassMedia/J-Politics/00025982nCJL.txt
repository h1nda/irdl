Сръбската ДП изказа предположение, че партията на Кощуница е организирала размириците в Белград и Косово
					01/04/2008
					 
						БЕЛГРАД, Сърбия -- Във статия във вестник, публикувана в понеделник (31 март), Демократическата партия (ДП) на президента Борис Тадич изказа предположението, че размириците в Белград и Северна Митровица след обявяването на независимост от Косово през февруари са дело на Сръбската демократическа партия (СДП) на министър-председателя Воислав Кощуница. Драган Шутановац, министър на отбраната на Сърбия и висш функционер на ДП, каза за вестник "Блиц", че безредиците "не са плод на случайност". Твърдейки, че съпроводените с насилие демонстрации са били част от координирана кампания, той отиде по-далече, като отправи обвинения към Кощуница и сръбския министър за Косово Слободан Самарджич.
						В изявление по-късно същия ден СДП на Кощуница отхвърли обвиненията като "безскрупулни и неверни" и обвини ДП в провеждането на тактика на мръсна кампания преди изборите на 11 май. (Б92, Бета, Танюг, Блиц - 31/03/08)
