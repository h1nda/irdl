Долната камара на румънския парламент одобри отново важния законопроект за борба с корупцията
					28/02/2006
					 
						БУКУРЕЩ, Румъния -- В понеделник (27 февруари) Камарата на депутатите на парламента одобри за втори път важния законопроект за борба с корупцията, предложен от правителството. Сега законопроектът трябва да бъде приет и от Сената. Той бе внесен повторно за разглеждане по искане на президента Траян Бъсеску, след като Сенатът най-неочаквано го отхвърли поради отсъствието на голям брой от подкрепящите го депутати по време на гласуването. Както Бъсеску, така и премиерът Калин Попеску Търичану искат парламентът да приеме законопроекта до 6 март, когато мисия на ЕС ще посети Румъния, за да направи оценка на съдебните реформи. (Найн О'Клок - 28/02/06)
