Сръбска радикална партия обвини Николич в злоупотреба
					14/10/2008
					 
						БЕЛГРАД, Сърбия -- Главната опозиционна Сръбска радикална партия (СРП) заяви в понеделник (13 октомври), че ще заведе дело за злоупотреба срещу своя бивш заместник-председател Томислав Николич. СРП ще даде под съд Николич за заем на стойност от 614 000 евро, който той е уредил с "Банка Интеса", според твърденията без разрешение от Централната отечествена администрация на партията. СРП иска също така да се провери дали Николич е взимал и други заеми от името на партията. Той отрича да е злоупотребявал с власт, наричайки обвиненията "отвратителни лъжи", и предположи, че СРП е загрижена от факта, че неговата новосъздадена Сръбска прогресивна партия (СПП) набира сили и подкрепа и може да застраши СРП. Той напусна партията след несъгласия относно ратифицирането от Сърбия на Споразумението за стабилизация и асоцииране с ЕС. (Бета, Танюг, Б92, ФоНет - 13/10/08)
