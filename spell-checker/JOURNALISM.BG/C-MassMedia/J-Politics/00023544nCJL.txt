Сръбският президент Тадич каза, че Косово не е готово за демокрация
					14/08/2007
					 
						БЕЛГРАД, Сърбия -- Косово не е готово нито за демокрация, нито за създаването на многоетническо общество, каза сръбският президент Борис Тадич в понеделник (13 август). Той присъства на церемонията по повод 4-ата годишнина от убийството на двама сръбски младежи в Печ. Те бяха застреляни, докато плували в река Бистрица. Тадич каза, че четири години след убийството на 19-годишния Иван Йовович и 12-годишния Пантелия Дакич и раняването на други четири момчета в Гораждевац убийците все още не са заловени. Тадич призова албанските лидери в Косово да помогнат в разследването на случая и да не допуснат разпространяването на екстремизъм сред редиците им.
						Щефан Фелер, полицейски комисар на ООН в Косово, каза: "Ще преобърнем всеки камък, за да намерим убийците". Предложена е награда от 1 млн. долара за информация по случая. (РТС, СРНА, Бета, Б92, БТА, Макфакс - 13/08/07)
