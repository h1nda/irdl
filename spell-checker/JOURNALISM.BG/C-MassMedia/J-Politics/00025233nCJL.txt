Българска опозиционна партия възнамерява да внесе вот на недоверие срещу председателя на парламента
					23/01/2008
					 
						СОФИЯ, България -- Опозиционната ултранационалистическа партия "Атака" обяви във вторник (22 януари), че подготвя вот на недоверие срещу председателя на парламента Георги Пирински от Българската социалистическа партия. "Атака" се позовава на решението на Пирински за ограничаване на достъпа на журналисти до някои части на парламента, което ги принуждава да се събират около опозиционните партии и Движението за права и свободи. Пирински е обвиняван и за умишлено забавяне на законопроекти на опозицията и блокиране на нейните въпроси към министрите. "Атака" оповести също така документ, който според нея доказва, че Пирински, който е роден в Ню Йорк, няма българско гражданство. По закон само гражданин на страната може да бъде председател на парламента. Пирински каза, че обвиненията са безпочвени. (Труд - 23/01/08; Netinfo - 22/01/08)
