Президентите на страните от “Игманската инициатива” обсъдиха развитието на добросъседските отношения в региона
					17/11/2006
					 
						МИЛОЧЕР, Черна гора -- Президентите на страните от “Игманската инициатива” - председателят на Председателството на Босна и Херцеговина Небойша Радманович, хърватският президент Стипе Месич, черногорският - Филип Вуянович и сръбският президент Борис Тадич - потвърдиха в четвъртък (16 ноември) подкрепата си за развитието на добросъседски отношения в региона. В съвместно изявление, публикувано в първия ден на двудневната среща, бе подчертано, че регионалното сътрудничество е основен фактор за напредъка в евроатлантическата интеграция. Четиримата президенти също така обещаха да продължат да търсят истината за миналото. "Игманската инициатива" бе основана през 2000 г. от 140 НПО за подпомагане на помирението. (Победа, Виести, Весник, Пословни Дневник, Данас - 17/11/06; ХИНА, ХРТ - 16/11/06)
