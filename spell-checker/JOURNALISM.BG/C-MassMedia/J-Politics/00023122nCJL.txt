Албанският парламент провежда последния тур на президентските избори
					04/07/2007
					 
						ТИРАНА, Албания -- Третият и последен тур на президентските избори се провежда в парламента в сряда (4 юли). Двата предишни тура се провалиха, тъй като основните партии не можаха да се договорят за консенсусен кандидат, който да наследи напускащия поста президент Алфред Мойсиу. Ако третият тур се провали, парламентът трябва да бъде разпуснат и да бъдат свикани предсрочни парламентарни избори. Управляващата Демократическа партия и основната опозиционна Социалистическа партия проведоха във вторник разговори в последната минута, но изявления не бяха публикувани. (Шекули, Коха Йоне, Шкип - 04/07/07; Топ-Чанъл, Нюз24 ТВ - 03/07/07)
