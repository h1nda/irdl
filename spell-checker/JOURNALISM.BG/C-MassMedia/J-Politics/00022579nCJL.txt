Албанският президент наложи вето на закон за вътрешния одит в публичния сектор
					16/05/2007
					 
						ТИРАНА, Албания -- Президентът Алфред Мойсиу наложи вето и върна в парламента за повторно разглеждане новия закон за вътрешния одит в публичния сектор. Във вторник (15 май) неговата канцелария публикува изявление, в което се казва, че Мойсиу смята, че законът – гласуван преди няколко дни от управляващото мнозинство без съгласието на опозицията – нарушава разпоредбите на конституцията относно разделението на властите. Това е вторият закон, на който Мойсиу налага вето през последните седмици. Първият включваше спорни мерки във връзка с налагането на глоби на фирмите. (Шекули, Кориери, Газеташкиптаре - 16/05/07; 24-оре, News24 - 15/05/07)
