Румънският президент Бъсеску назначи Борбели за изпълняващ длъжността министър на съобщенията
					20/06/2007
					 
						БУКУРЕЩ, Румъния -- Във вторник (19 юни) президентът Траян Бъсеску издаде указ за назначаване на министъра на обществени сгради Ласло Борбели за изпълняващ длъжността министър на съобщенията и информационните технологии. Жолт Наги беше уволнен от поста по-рано този месец, след като прокуратурата започна разследване срещу него. Той е заподозрян в подкрепа на структура от организираната престъпност и икономически шпионаж във връзка с приватизацията на няколко енергийни компании. Наги, член на етническата унгарска партия ДСУР, отрича да е замесен. Неговото отстраняване от Бъсеску предизвика обтягане на отношенията с Унгария. 
						Други новини -- Както се очакваше, опозицията започна да внася във вторник поредица от искания за вот на недоверие срещу румънското правителство, мотивирайки се с провали в селското стопанство и здравеопазването. Камарата на депутатите ще разгледа исканията следващия понеделник. 
						Също във вторник управляващата Националлиберална партия сключи споразумение с други две партии - Националната християндемократическа селска партия и "Народно действие" - за създаването на нов съюз, наречен "Дясноцентристки полюс". Една от неговите цели е по-силно представителство в Европейския парламент. (Реалитатя ТВ, Медиафакс - 19/06/07)
