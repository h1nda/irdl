Италия изрази неудовлетворение от хърватската политика спрямо пазара на недвижими имоти
					20/12/2005
					 
						ЗАГРЕБ, Хърватия -- Италия отново изрази неудовлетворението си от подхода на Хърватия спрямо италианците, които се опитват да купят недвижими имоти, писа "Вечерни лист" във вторник (20 декември). Вестникът цитира говорителя на италианското външно министерство Паскуале Терачиано, който е казал, че Рим смята подхода на Загреб към италианските купувачи за неприемлив и "дискриминационен" в сравнение с отношението към купувачи от други страни членки на ЕС. Той каза също, че това може да накара Италия да преразгледа подкрепата си за кандидатурата на Загреб за присъединяване към ЕС. (Вечерни лист - 20/12/05)
