Албанският президент се срещна с лидери на малки парламентарни партии 
					06/01/2006
					 
						ТИРАНА, Албания -- В четвъртък (5 януари) президентът Алфред Мойсиу се срещна с лидерите на четири малки парламентарни партии -- Социалдемократическата партия, Партията "Демократичен алианс", Реформираната демократическа партия и Социалистическото движение за интеграция. На срещата бе обсъдено наскоро приетото изменение в закона за политическите партии, особено частта му за финансирането на партиите. Малките партии са против закона и искат от Мойсиу да не го обнародва.
						Други новини от четвъртък -- Директорът на ЕК за Западните Балкани Райнхард Прибе изпрати писмо до албанските власти, в което изразява тревогата си във връзка с провеждането на поземлената реформа в страната. Той препоръча мерки за засилване на процеса и посочи, че успешното завършване на реформата може да е от съществено значение за амбициите на Албания за интеграция в ЕС. (Албейниън нюз - 06/01/06; Уеб-сайт на албанския президент - 05/01/06)
