Председателят на турския парламент Арънч е оптимист относно френския референдум за приемането на Анкара в ЕС
					04/02/2005
					 
						АНКАРА, Турция -- Председателят на парламента Бюлент Арънч заяви в четвъртък (3 февруари), че е настроен оптимистично относно френския референдум за кандидатурата на Турция за членство в ЕС. Арънч се срещна с председателя на френското Национално събрание Жан Луи Дьобре в Анкара и каза, че Турция ще работи за засилване на връзките си с Франция, преди французите да дадат своя глас. Дьобре заяви, че въпросът е много важен и че е необходим активен диалог за преодоляване на различията.
						Също в четвъртък местните медии предадоха, че турската полиция е открила 5-килокрамова бомба в нощен бар недалеч от военновъздушната база "Инджирлик", която се ползва от американските военни за ротация на военнослужещи в Афганистан и Ирак. Полицията издирва двама заподозрени. (Анадолска агенция, AФП - 03/02/05)
