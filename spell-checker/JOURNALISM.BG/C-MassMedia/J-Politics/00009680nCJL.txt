Босненските партии обсъждат избора на държавен министър на отбраната
01/02/2004
 
САРАЕВО, Босна и Херцеговина (БиХ) -- Главните партии в Босна и Херцеговина (БиХ) обсъдиха в петък (30 януари) условията за избиране на държавен министър на отбраната до 15 февруари. Бариша Чолак, лидер на Хърватския демократичен съюз в БиХ, заяви, че партията ще се съгласи да подкрепи бошняк или сърбин и призова за бърза избирателна процедура. Партиите подчертаха, че военният министър ще играе важна роля за осъществяване на целите за присъединяване към ЕС и НАТО.
В други новини, босненско-сръбското правителство обяви Ейд ал Адха за официален празник на мюсюлманите в Република Сръбска. За първи път босненските мюсюлмани ще могат да взимат почивен ден на празника. (Би Би Си, TВ Хаят, AФП - 30/01/04)
