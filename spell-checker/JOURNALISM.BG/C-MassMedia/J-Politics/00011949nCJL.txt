ЕС и ОССЕ заявиха, че демократичните избори са важни за интеграцията на Албания в ЕС
					12/09/2004
					 
						ТИРАНА, Албания -- Представители на Европейската комисия (ЕК) и ОССЕ подчертаха в събота (11 септември), че провеждането на свободни и демократични избори е главно условие за евроинтеграцията на Албания. Ръководителят на делегацията на ЕС Луц Салцман и оглавяващият мисията на ОССЕ Осмо Липонен произнесоха слова по време на официалното представяне на Плана за европейско партньорство на Албания. Салцман каза, че изборите следващата година ще поставят на изпитание политическата зрялост на страната. Липонен обеща подкрепата на ОССЕ и ЕС по време на изборите.
						Албания получи нова подкрепа в петък от България. Президентът Георги Първанов каза на своя албански колега Алфред Мойсиу, който е на посещение в България, че българската страна е ангажирана с подкрепата си за кандидатурата на Тирана за членство в ЕС. Той също така заяви, че София поддържа политиката на НАТО на отворени врати спрямо членовете на Адриатическата харта, включваща Албания. (ATA, БTA - 11/09/04; БTA, БНТ, ATA - 10/09/04)
