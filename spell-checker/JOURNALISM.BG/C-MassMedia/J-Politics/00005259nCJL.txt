Португалският министър-председател насърчи продължаването на реформите в Босна
02/12/2002
 
САРАЕВО, Босна и Херцеговина (БиХ) -- По време на посещението си в Сараево в неделя (1 декември), португалският министър-председател Жозе Мануел Дурау Барозу призова властите в БиХ да продължат реформите. След разговор с председателя на президентството на БиХ Мирко Сарович, Барозу заяви, че Лисабон ще продължи да подкрепя развитието на БиХ и нейните институции. Той подчерта, че неотдавнашните честни и свободни парламентарни избори - за първи път проведени под ръководството на властите в БиХ - не само отбелязват края на преходния период, но трябва и да осигурят достатъчно стабилно правителство, което да продължи по пътя на евроатлантическата интеграция.
Според други новини от събота, говорител на Върховния представител на международната общност в БиХ, Пади Ашдаун, е съобщил, че тази седмица Ашдаун вероятно ще представи новия проектозакон за Съвета на министрите на БиХ. Той ще се основава на споразумението, постигнато между парламентарните сили в БиХ през миналата седмица и ще предвижда осем министерства и един председател на централно ниво. (Източници на СВП - 02/12/02; РТРС, ПБС БиХ, БиБиСи - 01/12/02)
