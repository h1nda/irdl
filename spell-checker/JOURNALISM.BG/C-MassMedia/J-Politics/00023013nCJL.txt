Управляващата партия в Турция обяви предизборната си платформа
					25/06/2007
					 
						АНКАРА, Турция – В неделя (24 юни) управляващата Партия на справедливостта и развитието (ПСР) откри предизборната си кампания за парламентарните избори на 22 юли. Партията обещава изцяло нова конституция, според която парламентарната система, разделението на властите и правомощията на президента ще бъдат дефинирани по нов начин. ПСР заявява също, че ще продължи усилията си за гарантиране на макроикономическата стабилност и стабилността на цените. Тя си поставя за цел националният доход на глава от населението да достигне 10 000 долара до 2013 г., а износът да достигне 200 милиарда долара. (Сабах, Заман, Радикал - 25/06/07; Ройтерс, АП, АФП, Си Ен Ен Търк - 24/06/07)
