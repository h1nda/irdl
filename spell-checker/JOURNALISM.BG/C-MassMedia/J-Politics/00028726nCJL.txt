Доклад: "ЕС ще отвори две нови глави в преговорите за присъединяване с Турция."
					17/12/2008
					 
						БРЮКСЕЛ, Белгия -- Тази седмица ЕС възнамерява да отвори две нови глави в преговорите за присъединяване с Турция - за свободното движение на капитали и за информационното общество и медиите - според съобщения в медиите от вторник (16 декември). Кипърските гърци блокираха усилията на Франция да отвори преговорната глава за енергетиката, която се смята за особено важна с оглед на опитите на ЕС за диверсифициране на трасетата за доставка на енергоносители. Кипър реши да наложи вето върху отварянето на главата след избухването на спора с Турция във връзка с дейностите по търсене на нефт в Средиземно море.
						Други новини от вторник -- Турският външен министър Али Бабаджан предупреди, че отрицателните послания, идващи от Брюксел, може да породят съмнения в ангажиментите на ЕС към Турция. На среща с посланиците на страните, членки на ЕС, в Турция той призова страните членки да се дистанцират от подходите, които "вредят на доверието в ЕС". (АНКА, Хюриет, Милиет, НТВ - 16/12/08)
