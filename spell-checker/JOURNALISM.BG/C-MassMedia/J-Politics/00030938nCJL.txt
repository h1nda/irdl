Българската партия ГЕРБ ще получи мандат за сформиране на правителство
					15/07/2009
					 
						СОФИЯ, България -- В четвъртък (16 юли) президентът Георги Първанов ще връчи на победилата в изборите партия "Граждани за европейско развитие на България" (ГЕРБ) мандат за сформиране на правителство, каза във вторник Бойко Борисов, неформален лидер на ГЕРБ и бъдещ министър-председател, след среща с Първанов. Според конституцията, щом мандатът бъде връчен, кабинетът трябва да получи вот на доверие от парламента в срок от седем дни. Борисов каза, че очаква силна подкрепа от всички политически партии. Председателят на ГЕРБ Цветан Цветанов каза, че консултации за новия кабинет са възможни с всички партии в парламента, освен с двете участващи в отиващата си управляваща коалиция, Българската социалистическа партия и Движението за права и свободи. (Дарик, Агенция София нюз, БТА, Медиапул, Нова ТВ, News.bg - 14/07/09)
