Мозъчен тръст призовава ЕС да насрочи дата за преговори по присъединяването с Турция
					27/08/2004
					 
						ХАГА, Холандия - Консултативният съвет по международни въпроси (АИВ) призова в четвъртък (26 август) холандското председателство на ЕС да убеди останалите членове на ЕС да насрочат дата за започване на преговори по присъединяването с Турция. Според международния мозъчен тръст участниците в срещата на върха на ЕС през декември трябва да вземат решение за започване на преговори с Турция след две години, давайки време на страната да изпълни необходимите демократични реформи. АИВ добави обаче, че ЕС не бива да се ангажира все още с дата за присъединяването на Анкара. Холандското външно министерство заяви, че правителството ще проучи доклада на АИВ и доклада на Европейската комисия за напредък на Турция, очакван на 6 октомври, преди да обяви позицията си. (Ройтерс - 26/08/04)
