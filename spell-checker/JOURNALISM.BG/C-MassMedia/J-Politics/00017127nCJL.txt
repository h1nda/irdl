Хърватският кабинет прие план за хармонизиране на 59 закона със законодателството на ЕС
					04/01/2006
					 
						ЗАГРЕБ, Хърватия -- Правителството прие във вторник (3 януари) план за действие за хармонизиране през тази година на 59 национални закона със законодателството на ЕС. Девет от тях трябва да бъдат коригирани през първото тримесечие, 12 през второто, пет през третото и 33 през четвъртото тримесечие. Кабинетът одобри и проектоизмененията в закона за несъстоятелността, насочени към премахване на дългите процедури по обявяване в несъстоятелност и засилване на защитата на правата на служителите. (Нови лист - 04/01/06; ХИНA - 03/01/06)
