Румънският парламент възобнови сесиите си, дава приоритет на промени в конституцията
04/02/2003
 
БУКУРЕЩ, Румъния -- Румънският парламент откри пролетните си сесии в понеделник (3 февруари) и представи пакет от приоритетни промени в законодателството. Според дневния ред на следващата сесия, парламентът ще обсъди закон за конституционни промени в статута и мандата на президентството. Другите законодателни промени обхващат избирателния закон, реформите във връзка с присъединяването към ЕС и НАТО и наредбите за доставката на електроенергия. На проведените между партиите в парламента консултации бе постигнато общо съгласие за удължаването на президентския мандат от четири на пет години и отделното провеждане на изборите за парламент и президент. В икономическата област, очаква се парламентът да разгледа законите за данъчен и финансов контрол. (Ромпрес, Девет часа - 04/02/03)
