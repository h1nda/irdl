От САЩ твърдят, че нито една съседна страна няма право да провежда избори в суверенно Косово
					13/04/2008
					 
						ВАШИНГТОН, Съединени щати -- Говорителят на Държавния департамент Шон Маккормак заяви в петък (11 април), че тъй като Косово е суверенна държава, нито една от съседните страни няма право да организира избори на нейна територия. Сърбия обяви наскоро плановете си да проведе избори на 11 май на територията на бившата си провинция, която едностранно обяви независимост на 17 февруари. 
						Ръководителят на ЮНМИК Йоахим Рюкер също се намеси в петък, заявявайки, че Белград може да проведе местни избори в петте общини с преобладаващо сръбско население в Косово, но не на 11 май. Петте общини са Лепосавич, Зубин Поток, Стрипче, Звечан и Ново Бърдо. Рюкер твърди, че тези избори трябва да се организират под изключителната юрисдикция на ЮНМИК, за да бъдат легитимни. (Танюг, Б92, БолкънИнсайт - 12/04/08)
