Гръцкият парламент отхвърли предложение за предявяване на обвинение в корупция срещу бивш министър
					05/05/2009
					 
						AТИНА, Гърция -- С незначително мнозинство рано във вторник (5 май) парламентът гласува срещу предявяването на обвинение срещу бившия министър на Егейско море и депутат от сегашния парламент Аристотелис Павлидис заради корупция. Членът на управляващата партия "Нова демокрация" е заподозрян в искане на подкупи от местен корабен собственик срещу субсидиране на фериботни маршрути. Той отрича обвиненията. По закон само парламентът може да разследва действащи или бивши министри за възможни криминални нарушения. Ако депутатите бяха гласували за отстраняването на Павлидис и лишаването му от имунитет, НД щеше да загуби мнозинството си от един депутат в парламента и щеше да се наложи провеждането на предсрочни избори. (AНА-MПА, Катимерини, In.news, EРТ, AФП, Ройтерс, AП, Би Би Си, Файненшъл Мирър - 05/05/09)
