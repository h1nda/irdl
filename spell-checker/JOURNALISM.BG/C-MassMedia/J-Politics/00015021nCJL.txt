Президентът на ЕБВР: "Обстановката в Македония се е подобрила"
					23/06/2005
					 
						СКОПИЕ, Македония -- Президентът на ЕБВР Жан Люмиер сподели впечатлението си, че обстановката в Македония се е подобрила през последните две години и че реформите напредват. В интервю за излъчваната на македонски език програма на "Дойче веле" Люмиер каза, че по време на неотдавнашното си посещение в Скопие е получил уверения за прилагането на реформите в банковата система и сектора на малките и средни предприятия. Той отбеляза, че интересът на инвеститорите към Западните Балкани като цяло напоследък се е увеличил. (Уеб-сайт на македонското правителство - 23/06/05)
