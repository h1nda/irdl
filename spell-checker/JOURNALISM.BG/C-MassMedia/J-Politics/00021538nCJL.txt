Еврокомисарят Рен посети Скопие и изрази безпокойство във връзка с политическите спорове и темпа на реформите 
					09/02/2007
					 
						СКОПИЕ, Македония - Еврокомисарят по разширяването Оли Рен изрази безпокойство във връзка с два проблема при посещението си в Скопие в четвъртък (8 февруари): забавянето на свързаните с ЕС реформи и почти постоянните политически боричкания между управляващата коалиция и най-голямата етническа албанска партия, Демократичния съюз за интергация. Той призова длъжностните лица да намерят общ език и да пристъпят към преструктурирането на полицията, реформите в държавната администрация и борбата с корупцията. Рен потвърди също задълженията на Европейската комисия спрямо реформите, включително финансова помощ на стойност 60 млн. евро. Рен се срещна с президента Бранко Цървенковски, премиера Никола Груевски и председателя на парламента Любиша Георгиевски.
						Отделно Цървенковски се срещна с гостуващия заместник на специалния пратеник на ООН за преговорите по статута на Косово Алберт Рохан. След това Цървенковски заяви, че Македония подкрепя проектоплана на пратеника Марти Ахтисаари за окончателния статут на Косово, и изрази задоволство от частта, уреждаща очертаването на границата между Косово и Македония. (Утрински Весник - 09/02/07; MИA, Макфакс, А1 ТВ, АП, АФК - 08/02/07)
