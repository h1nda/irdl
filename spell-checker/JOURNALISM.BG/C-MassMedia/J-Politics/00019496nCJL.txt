Черна гора иска наблюдатели от СДИЧП за изборите
					06/08/2006
					 
						ПОДГОРИЦА, Черна гора – Министърът на външните работи Миодраг Влахович поиска от Службата за демократични институции и човешки права на ОССЕ (СДИЧП) да изпрати наблюдатели за парламентарните избори през следващия месец, съобщи всекидневникът “Победа” в събота (5 август). Влахович е изпратил писмо с тази молба до Кристиян Щрохал – ръководител на СДИЧП във Варшава. И парламентарните и местните избори са насрочени за 10 септември и ще бъдат първите избори след отделянето на Черна гора от Сърбия през май. (Осведомителна агенция “Фокус” -- 05/08/06)
