ДПК победи на втория кръг от местните избори в Косово
					10/12/2007
					 
						ПРИЩИНА, Косово, Сърбия -- Демократичната партия на Косово (ДПК), водена от бившия партизански командир Хашим Тачи, победи на втория кръг от местните избори, проведен в събота (8 декември). Според предварителните резултати ДПК е победила в 14 от 23-те кметски балотажа. По този начин партията ще има 17 кмета в 30-те косовски общини. В сръбските общини Лепосавич, Зубин Поток и Звечан не бе проведен втори кръг поради бойкот от страна на сръбските гласоподаватели. ДПК победи и на парламентарните избори на 17 ноември. (Данас - 10/12/07; Kosovalive - 09/12/07; РТК - 08/12/07)
