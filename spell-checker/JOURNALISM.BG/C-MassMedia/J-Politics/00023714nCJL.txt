Македонският президент Цървенковски похвали правителството, но предупреди за популистки тенденции
					29/08/2007
					 
						СКОПИЕ, Македония -- Във вторник (28 август) президентът Бранко Цървенковски похвали правителството на министър-председателя Никола Груевски, като каза, че то е засилило оптимизма в обществото по отношение на бъдещето на страната. Той обаче добави, че то не е завършило необходимите реформи. Оценявайки първата година от управлението, Цървенковски каза, че това правителство е демонстрирало "по-висока дисциплина във финансовата сфера и е подобрило реда в някои други области", включително борбата с престъпността и корупцията. Той обаче разкритикува властите за бавния напредък в реформата на съдебната система и ги обвини, че се "поддават на популизъм". (Дневник - 29/08/07; Макфакс, МИА - 28/08/07)
