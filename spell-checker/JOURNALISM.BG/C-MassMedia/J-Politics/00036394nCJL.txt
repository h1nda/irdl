ЦИК на Косово не може да гарантира качество на предсрочните избори
					18/10/2010
					 
						ПРИЩИНА, Koсово -- Централната избирателна комисия (ЦИК) съобщи, че ще уважи решение за организиране и провеждане на предсрочни избори, но няма да може да гарантира качеството на процеса. Председателят на ЦИК Валдете Дака заяви в неделя (17 октомври), че институциите се подготвят за изборите на 13 февруари, както бе решено от действащия президент Якуп Красничи. Но ако парламентът бъде разпуснат и страната е принудена да организира предсрочни избори в рамките на 45 дни, Дака заяви, че "няма да има 100% гаранция, че ще има качество". Правителството разполага с осем дни от понеделник, за да сформира отново кабинета, след като младшият партньор Демократическата лига на Косово напусна коалицията през уикенда. Ако Демократическата партия не успее да направи това, според конституцията трябва да се проведат предсрочни избори в рамките на 45 дни. (Koха Диторе, Зери, Лайм, Експрес - 18/10/10)
