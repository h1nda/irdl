ЕС заяви, че може да възобнови преговорите по ССА със Сърбия „в близките седмици"
					31/05/2007
					 
						БРЮКСЕЛ, Белгия -- Еврокомисарят по разширяването Оли Рен каза в сряда (30 май), че Европейската комисия може да разгледа възможностите за възобновяване на преговорите по Споразумението за стабилизация и асоцииране (ССА) със Сърбия в близките седмици. Решението ще зависи от оценката, която ще бъде направена от главния прокурор на Трибунала на ООН Карла дел Понте. Тя трябва да посети Сърбия в понеделник. Преговорите по ССА бяха замразени преди повече от година поради липсата на сътрудничество от страна на Сърбия с Трибунала на ООН. (Данас, Политика - 31/05/07; СРНА, Танюг, Бета, РСЕ, Ройтерс - 30/05/07)
