Социалистическата партия в Албания реагира остро срещу обвиненията в корупция, отправени от Бериша
					28/02/2006
					 
						ТИРАНА, Албания -- В понеделник (27 февруари) основната опозиционна Социалистическа партия (СП) реагира остро срещу обвиненията в корупция, отправени от премиера Сали Бериша, лидер на управляващата Демократическа партия. Генералният секретар на СП Пандели Майко каза, че партията очаква от Бериша да представи конкретни доказателства в подкрепа на обвиненията си, отправени през уикенда, като в противен случай социалистите ще организират масови демонстрации.
						Също в понеделник Албания и Гърция подписаха споразумение за сътрудничество в защитата на деца, жертви на трафик на хора и експлоатация. Официални представители определиха двустранното споразумение като положителен пример за другите страни от региона. (Албейниън Нюз - 28/02/06; МПА - 27/02/06)
