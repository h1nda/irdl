Пратеници на ЕС призовават правителството на БиХ да ускори реформите, свързани с върховенството на закона и държавната собственост.
					11/06/2008
					 
						САРАЕВО, Босна и Херцеговина (БиХ) -- Върховният представител и специален представител на ЕС Мирослав Лайчак, ръководителят на Делегацията на Европейската комисия в БиХ и посланик Димитрис Куркуляс и френският посланик Мариз Бернио призоваха правителството на БиХ да ускори укрепването на върховенството на закона и реформирането на системата на държавна собственост. Това са двете условия, които поставя Съветът за прилагане на мира (СПМ), преди да преобразува Службата на върховния представител (СВП) в Служба на специалния представител на ЕС. 
						Пратениците на ЕС, които присъстваха на заседанието на Съвета на министрите на БиХ, посветено на интеграцията в ЕС, в Яхорина във вторник (11 юни), приветстваха напредъка в три области: споразумението за движимото военно имущество, приемането на закона за данъчния съвет и приемането на стратегията за съдебна реформа. Те призоваха правителството да положи по-големи усилия за изпълнение на оставащите изисквания. (Независне Новине - 11/06/08; Уебсайт на СВП, Фена, ПБС - 10/06/08)
