Тадич и Кощуница ще обсъждат местните избори в Сърбия 
					23/09/2004
					 
						БЕЛГРАД, Сърбия и Черна гора -- Сръбският президент Борис Тадич, лидер на Демократическата партия (ДП), и премиерът Воислав Кощуница, лидер на Демократическата партия на Сърбия, ще се срещнат в четвъртък (23 септември), предаде националната телевизия. Очаква се двамата да обсъдят местните избори в Сърбия и евентуалното сформиране на коалиция на местно ниво. В сряда Кощуница се срещна със заместник председателя на Сръбската радикална партия (СРП) Томислав Николич за обсъждане на възможна коалиция. Не бяха съобщени подробности. Междувременно ДП призова сърбите да подкрепят кандидатите на ДП в балотажа на 3 октомври и предложи коалиция на всички партии, освен на СРП и Социалистическата партия на Сърбия. (Данас - 23/09/04; Бета, Б92 - 22/09/04)
