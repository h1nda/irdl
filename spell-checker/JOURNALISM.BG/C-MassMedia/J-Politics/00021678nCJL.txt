Босненски лидери смятат да не присъстват на преговорите в четвъртък за реформата в полицията на БиХ
					22/02/2007
					 
						САРАЕВО, Босна и Херцеговина (БиХ) -- Лидери на двете основни босненски партии, Партията за демократично действие (ПДД) и Партията за БиХ (ПБиХ), смятат да не присъстват в четвъртък (22 декември) на кръга от политическите преговори за реформата в полицията. Сюлейман Тихич от ПДД и Харис Силайджич от ПБиХ не са доволни от новото предложение на Службата на върховния представител за създаване на шестчленен министерски съвет, включващ началниците на правоохранителните служби от БиХ и автономните области, който да контролира бюджетите на полицията и избора на началници на полицейските управления. Тихич каза, че последните два кръга от преговорите са го убедили, че международната общност отстъпва пред исканията на Република Сръбска, която се противопостави на премахването на полицията на автономната област. (Дневни аваз, Независне новине - 22/02/07; РТРС - 21/02/07)
