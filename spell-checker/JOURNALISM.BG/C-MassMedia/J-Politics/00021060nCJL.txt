ЕС и САЩ отново призоваха албанските партии да обсъдят предстоящите избори 
					22/12/2006
					 
						ТИРАНА, Албания -- В отделни изявления в четвъртък (21 декември) Кристина Галах, говорителка на върховния представител на ЕС за външната политика и сигурността Хавиер Солана, и американският заместник помощник държавен секретар Розмари Дикарло призоваха албанските партии да постигнат споразумение за предстоящите местни избори. Галах отбеляза, че Албания все още е в преходен период и не й трябва подобен политически конфликт. Дикарло каза, че провеждането на свободни и честни избори е ключът към бъдещата интеграция на Албания. Тя призова политическите лидери да седнат заедно и да преодолеят различията си. (Албейниън Нюз - 22/12/06)
