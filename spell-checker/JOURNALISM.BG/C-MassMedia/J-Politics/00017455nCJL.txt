Повечето опозиционни партии в РС изглежда са готови да подкрепят Додик за премиерския пост
					02/02/2006
					 
						БАНЯ ЛУКА, Босна и Херцеговина (БиХ) -- Повечето опозиционни партии в Република Сръбска (РС) изглежда са дали сигнали, че са готови да подкрепят лидера на Съюза на независимите социалдемократи (СНСД) Милорад Додик за кандидат за премиер на РС. В сряда (1 февруари) президентът на РС Драган Чавич, който трябва да връчи мандата за образуване на ново правителство, за втори ден води консултации в Баня Лука. Според съобщения в местните медии босненските и хърватските партии в парламента като цяло подкрепят Додик. Неговата партия СНСД бе инициатор на успешния вот на недоверие, който миналата седмица свали правителството, ръководено от Сръбската демократическа партия. (Независне новине - 02/02/06; РТРС, ПБС БиХ - 01/02/06)
