Белгия приключи процедурата по ратификация на споразумението за стабилизация между ЕС и Хърватия
09/11/2003
 
БРЮКСЕЛ, Белгия -- Белгия приключи процеса по ратификация на споразумението за стабилизация и асоцииране между Хърватия и ЕС в петък (7 ноември). Процедурата се счита за най-трудна измежду всички страни-членки на ЕС поради големия брой институции, участващи в ратификацията. Хърватия очаква ЕС да завърши процеса в началото на следващата година, с което на страната ще бъде даден официален статут на кандидат-член на ЕС. Тя се надява да бъде готова за пълноправно членство в Съюза през 2007 г. (ХИНА, ХРТ - 07/11/03)
