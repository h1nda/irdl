Турският парламент обсъжда конституционната реформа
					20/04/2010
					 
						АНКАРА, Турция -- Рано сутринта във вторник (20 април) парламентът приключи първия кръг от обсъждането на спорния пакет от конституционни промени, предложен от управляващата Партия на справедливостта и развитието (ПСР). Представители на ПСР, на главната опозиционна Републиканска народна партия (РНП), на Партията на националистическото движение (ПНД) и на прокюрдската Партия на мира и демокрацията (ПМД) изразиха становищата на своите партии. След обсъждането на пакета от промени като цяло депутатите преминават към обсъждането на отделните членове. Първите два члена бяха одобрени с гласовете само на депутатите от ПСР и ПНД. ПСР предложи обсъждането и гласуването да се проведат в девет последователни дни, с изключение на петък, който е национален празник в Турция. 
						РНП, ПМД и по-малката опозиционна Демократична лява партия отказаха да присъстват на заседанията на парламента, посветени на обсъждането на промените, които според тях отнемат правомощия от секуларистките съдилища. ПСР заяви, че ако се наложи, ще бъде проведен референдум за конституционните реформи. (Радикал, Заман - 20/04/10; Файненшъл Таймс, Джърнъл ъф Търкиш Уикли - 19/04/10)
