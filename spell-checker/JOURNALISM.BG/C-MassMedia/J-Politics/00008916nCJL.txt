Член на председателството на БиХ подкрепя президента на Република Сръбска по отбранителната реформа
02/11/2003
 
ДЕРВЕНТА, Босна и Херцеговина (БиХ) -- Членът на председателството Борислав Паравац изрази подкрепа в събота (1 ноември) за позицията на президента на Република Сръбска Драган Чавич по въпроса за отбранителната реформа. По-рано тази седмица Чавич призова членовете на парламента да приемат законопроекта за отбранителната реформа, внесен от съответната федерална комисия. Паравац каза, че тези реформи са неизбежни, тъй като те се диктуват от насоките за членство в програмата Партньорство за мир, одобрени преди две години. (СРНА, TВ1 - 01/11/03; Онаса - 31/10/03)
