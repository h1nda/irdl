ЕС очаква споразумение за реформата в полицията на БиХ до седмици
					07/04/2005
					 
						САРАЕВО, Босна и Херцеговина (БиХ) -- ЕС очаква преговорите по особено важната реформа в полицията на БиХ да се състоят през следващите седмици, с което ще стане възможно сключването на консенсусно споразумение до м. май, гласи изявление от сряда (6 април) на Службата на върховния представител. В него се казва, че ЕС е отправил това послание на два пъти - по време на срещата на върховния представител Пади Ашдаун с британския външен секретар Джак Стро в Лондон и още веднъж в писмо на еврокомисаря по разширяването Оли Рен до премиера на БиХ Аднан Терзич. Рен е призовал за изпълнение на оставащите изисквания от предварителното проучване на Европейската комисия, преди атестационната делегация на ЕС да посети БиХ през май.
						Също в сряда командващият на ЕУФОР генерал-майор Дейвид Лийки се срещна с министъра на сигурността на БиХ Бариша Чолак в Сараево. Двамата обсъдиха настоящата обстановка на сигурност и съвместни дейности за обуздаване на организираната престъпност в БиХ. (Независне новине, Дневни аваз - 07/04/05; Източници на СВП, Фена, РТРС, Pincom.info - 06/04/05)
