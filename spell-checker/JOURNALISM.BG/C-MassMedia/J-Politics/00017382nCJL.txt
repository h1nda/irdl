Румънският президент Бъсеску похвали действията на Съвета на Европа, свързани с Черноморския еврорегион
					26/01/2006
					 
						СТРАСБУРГ, Франция -- В обръщение към Парламентарната асамблея на Съвета на Европа (ПАСЕ) в сряда (25 януари) румънският президент Траян Бъсеску похвали действията на СЕ за създаване през тази година на Черноморски еврорегион. Учредителната конференция за новия еврорегион ще се проведе в Румъния през март. Проектът се смята за приоритет на настоящото румънско председателство на Комитета на министрите на СЕ.
						Други новини -- Румънският министър на отбраната Теодор Атанасиу каза, че до края на годината страната ще вземе решение за бъдещето на основните си военни мисии в чужбина. Букурещ има 860 войници в Ирак, 780 в Афганистан и по-малък брой военнослужещи в Босна и Херцеговина и Косово. (Найн о'клок - 26/01/06; Уеб сайт на СЕ, Ройтерс - 25/01/06)
