Министър-председателят на Турция Ердоган намекна, че управляващата ПСР ще отложи обявяването на своя кандидат за президент
					13/04/2007
					 
						АНКАРА, Турция -- Министър-председателят Реджеп Тайип Ердоган даде да се разбере в четвъртък (12 април), че неговата управляваща Партия на справедливостта и развитието (ПСР) може да изчака до последния момент, преди да оповести своя кандидат за президент. Крайният срок за регистрация е 25 април, като изборът от парламента се очаква малко след това. Местните медии спекулират, че самият Ердоган ще се кандидатира за поста в опит да наследи Ахмет Недждет Сезер. Анализаторите обаче смятат, че ислямистките корени на Ердоган могат да се окажат проблем за светски настроените среди. (Заман, Милиет, Ватан - 13/04/07; НТВ - 12/04/07)
