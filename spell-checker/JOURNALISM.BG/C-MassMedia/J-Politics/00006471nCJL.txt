Ашдаун ще обяви политически санкции за търговията с оръжие
02/04/2003
 
САРАЕВО, Босна и Херцеговина (БиХ) -- В сряда (2 април) се очаква върховният представител на международната общност за БиХ Пади Ашдаун да обяви политическите промени, които ще бъдат направени в резултат на аферата "Орао". Във вторник от Службата на върховния представител заявиха, че решението ще засяга както въпроса с политическата отговорност за нарушенията на оръжейното ембарго на ООН от "Орао", така и нуждата от системни реформи за предотвратяване на подобни сделки. Ашдаун заяви, че мерките може да включат смяната на Мирко Шарович - сръбският представител на президентството на БиХ, който бе президент на Република Сръбска (РС) по времето на незаконния износ за Ирак от сръбската компания "Орао". (Източници на СВП, Независне новине - 02/04/02; РТРС, ПБС, НТВ Хаят - 01/04/03)
