Българският парламент прие декларация за членство в НАТО
30/03/2003
 
СОФИЯ, България -- В петък (28 март) парламентът прие декларация, в която се изразява готовността на страната да предприеме реформите, необходими за членството в НАТО. Тя показва също така желанието на България за сътрудничество с 19-те страни-членки на НАТО, за да бъде ускорено ратифицирането на присъединителните протоколи, отбелязвайки активната роля на страната в кризата в Залива през 1990 г., кризата в Косово през 1999 г. и в последно време във войната срещу тероризма след нападенията от 11 септември.
В други новини от петък, Върховният административен съд реши, че правителството е нямало законни правомощия миналата година за затварянето на трети и четвърти реактор на атомната електроцентрала в Козлодуй. Все още не е ясно как ще се отрази това решение на съда върху преговорите за присъединяване на България с ЕС, който постави затварянето на реакторите като условие за присъединяването на страната като пълноправен член през 2007 г. (БТА, Медиапул, Дневник, АП, АФП, БНТ, Дарик радио, бТВ - 28/03/03)
