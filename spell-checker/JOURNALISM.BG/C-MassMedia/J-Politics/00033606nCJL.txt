Албанска партия иска дебат за изборната реформа
					01/03/2010
					 
						ТИРАНА, Албания -- По-малкият партньор в правителството, Социалистическото движение за интеграция (СДИ), иска да започне отново дебата за изборната реформа с цел да се подготви законодателството за следващите общи избори. "Свободни и честни избори и всеобхватна конкуренция могат да бъдат гарантирани единствено чрез законова рамка [Избирателен кодекс], отговаряща на международните стандарти," каза в неделя (28 февруари) заместник-председателят на СДИ Едмонд Хаджинасто. Той добави, че неговата партия изготвя предложения, базирани на препоръките на ОССЕ, и скоро ще ги внесе за обсъждане в парламента. Последният Избирателен кодекс, приет от управляващата Демократическа партия и опозиционната Социалистическа партия и влязъл в сила шест месеца преди изборите през юни 2009 г. имаше за цел да елиминира по-малките партии от парламента. (Лаймфундит, Топ Нюз, Balkan Web, Ора Нюз - 28/02/10)
