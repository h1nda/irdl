Партиите в БиХ постигнаха единодушие за реформите в централното правителство
28/11/2002
 
САРАЕВО, Босна и Херцеговина (БиХ) -- Партиите, представени в новия парламент на БиХ, постигнаха единодушие по въпроса за планираната реформа в Съвета на министрите на БиХ, уведомиха от Службата на Върховния представител (СВП). Съобщението беше направено в сряда (27 ноември) след срещата на партийните представители в СВП по-рано през деня, когато партиите трябваше да представят последните си предложения по темата. Въпреки някои разногласия, партиите като цяло се споразумяха да отменят сега действащия принцип на ротация на премиерския пост в БиХ между трите съставни общности. Те също се съгласиха да разширят съвета, но точния брой на министерствата не се съобщава. (Източници на СВП - 28/11/02; PBS BiH, РТРС - 27/11/02)
