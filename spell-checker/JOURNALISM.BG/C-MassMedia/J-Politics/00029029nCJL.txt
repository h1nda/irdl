Косовската ДПК подкрепя решението на Сейдиу за изборите
					19/01/2009
					 
						ПРИЩИНА, Косово -- Демократичната партия на Косово (ДПК) подкрепя решението на президента Фатмир Сейдиу да проведе местни избори тази година, заявявайки, че то е легитимно, каза в неделя (18 януари) говорителят на ДПК Блеранд Ставилеци. Специалният представител на ЕС Питер Фейт потвърди, че решението е в пълно съответствие с конституцията на Косово.
						Междувременно в неделя лидерът на опозиционния Алианс за бъдещето на Косово Рамуш Харадинай бе в Митровица, където каза, че преговорите за решаване на технически въпроси със Сърбия не трябва да започват, преди Косово да влезе „във владение” на севера. Той каза, че властите в Прищина трябва да поставят това като условие за започване на всякакви подобни преговори. (Зери, Коха Диторе - 19/01/09; Кохавижън, РТК, Топ Нюз - 18/01/09)
