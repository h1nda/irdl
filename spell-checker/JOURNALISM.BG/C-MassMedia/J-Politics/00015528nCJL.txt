Председател на комисия на ЕП: "Пълното сътрудничество на Белград с трибунала на ООН е условие за започване на преговори по ССА"
					09/08/2005
					 
						ПОДГОРИЦА, Сърбия и Черна гора -- Пълното сътрудничество на Сърбия и Черна гора с трибунала на ООН за военни престъпления е условие за започване на преговори по Споразумение за стабилизация и асоцииране (ССА) с ЕС, заяви председателят на Комисията по външни отношения на Европейския парламент, Елмар Брок. В интервю, публикувано в понеделник (8 август) в излизащото в Подгорица списание "Република", Брок подчерта, че екстрадирането на Ратко Младич в Хага остава ключ към кандидатурата на Белград за интеграция в ЕС. Той добави, че примерът с Хърватия, преговорите с която по ССА бяха отложени заради неуспеха да бъде заловен укриващия се Анте Готовина, ясно говори за значението, което Брюксел отдава на сътрудничеството в областта на военните престъпления. (Танюг, Фенa - 08/08/05)
