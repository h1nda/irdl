Управляващата партия в Гърция ще номинира социалист за поста президент 
					13/12/2004
					 
						ATИНА, Гърция -- Премиерът Костас Караманлис каза в неделя (12 декември), че неговата консервативна партия Нова демокрация ще номинира социалиста Каролос Папуляс за свой кандидат за президентските избори през март. 75-годишният Папуляс бе външен министър в социалистическите правителства в периода 1985-1989 г. и 1993-1996 г. Той е бил член на парламента между 1977 и 2000 г. Лидерът на социалистическата опозиция Георгиос Папандреу приветства решението на Караманлис и каза, че това е знак "за гръцкото единство... и за консенсуса, необходим за президентския пост." (AНA - 13/12/04; AФП - 12/12/04)
