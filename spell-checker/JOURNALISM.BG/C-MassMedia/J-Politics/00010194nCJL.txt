Денкташ няма да участва във втория кръг на преговорите за Кипър
18/03/2004
 
НИКОЗИЯ, Кипър -- Кипърският турски лидер Рауф Денкташ заяви в сряда (17 март), че няма да участва в във втория кръг на преговорите за обединяването на Кипър, които трябва да започнат на 24 март в Швейцария. Пред репортери той каза, че досега не е постигнат напредък по основните въпроси. Съгласно по-ранна договореност двете страни имат на разположение времето до 22 март, за да достигнат до споразумение. Гърция и Турция ще се присъединят към преговорите на 24 март и ще разполагат с една седмица да постигнат договореност за прекратяване на разделението на острова. Генералният секретар на ООН Кофи Анан ще играе ролята на арбитър по всички неразрешени въпроси след това.
Официални представители от Турция и Гърция междувременно се срещнаха в Атина в сряда за разговори относно аспектите на сигурността при обединяването. Гръцки говорител окачестви високо атмосферата на разговорите като "положителна и градивна", като добави, че по някои въпроси вече са постигнати споразумения. (AФП, TРT 2, Анадолска агенция, НТВ - 17/03/04)
