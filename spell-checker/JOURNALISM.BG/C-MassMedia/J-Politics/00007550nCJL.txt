Хърватският премиер Рачан подкрепя провеждането на парламентарни избори през втората половина на ноември
07/07/2003
 
ДЖАКОВО, Хърватия -- Премиерът Ивица Рачан заяви в неделя (6 юли), че подкрепя идеята за провеждане на парламентарни избори през втората половина на ноември. Дотогава трябва да бъдат разрешени някои проблеми, което ще проправи пътя на Хърватия за интеграция в ЕС, заяви Рачан по време на посещение в Джаково. В отговор на въпроси относно съобщения в пресата за засилващо се напрежение вътре в управляващата коалиция, Рачан призна, че съществуват някои разногласия, но добави, че сегашното правителство ще продължи да бъде една "обещаваща възможност" за Хърватия. (ХИНА, Би Би Си - 06/07/03)
