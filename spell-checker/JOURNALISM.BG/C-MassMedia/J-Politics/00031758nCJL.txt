Румънският президент Бъсеску призова за реформиране на парламента
					25/09/2009
					 
						БУКУРЕЩ, Румъния -- Президентът Траян Бъсеску публикува в четвъртък (24 септември) изявление, в което призовава за референдум за реформиране на парламента, като сегашната двукамарна система бъде заменена с еднокамарна. Това би намалило броя на депутатите от 471 на 300. Бъсеску подчерта, че промяната би била от съществено значение за продължаващите усилия за намаляване на разходите. Той иска референдумът да се състои в същия ден, в който ще се проведат и президентските избори - 22 ноември - отново с цел икономия на разходи.
						В същото изявление Бъсеску призова за по-широки конституционни реформи, определяйки въвеждането на еднокамарен парламент като първа стъпка. Призивът му, два месеца преди изборите, бе критикуван от повечето политически партии. (Гъндул, Гардианул, Журналул Национал, Евениментул Зилеи - 25/09/09; АФП, Медиафакс, Реалитатя - 24/09/09)
