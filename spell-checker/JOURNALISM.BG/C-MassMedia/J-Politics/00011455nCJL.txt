Хърватия се надява, че сръбският президент Тадич ще работи за укрепване на двустранните отношения
12/07/2004
 
БЕЛГРАД, Сърбия-Черна Гора -- Хърватският външен министър Миомир Жужул заяви в неделя (11 юли), че очаква новият сръбски президент Борис Тадич да работи за укрепване на двустранните връзки. Жужул, който присъства на церемонията по полагане на клетва, приветства речта на Тадич при встъпване в длъжност, заявявайки, че тя отразява твърдото намерение да се следва пътя на интеграцията в ЕС. Хърватската делегация се срещна с президента на Сърбия-Черна Гора Светозар Марович и висши сръбски представители, за да обсъди с тях въпроси на регионалното сътрудничество. (Вечерни лист - 12/07/04; ХИНА - 11/07/04)
