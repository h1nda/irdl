Няма признаци за консенсус в албанския парламент
					19/03/2010
					 
						ТИРАНА, Aлбания -- Правителството и опозицията все още не показват признаци за консенсус по отношение на приключване на политическия застой, в който страната се намира от месеци насам. В четвъртък (18 март) започна парламентарно заседание за изборите през юни 2009 г. и приключи след полунощ без успех въпреки големите очаквания от страна на международната общност за постигане на резултат. Правителството предлага да бъде създадена парламентарна комисия, която да проведе разследване по отношение на изборите, докато опозиционната Социалистическа партия настоява за отваряне на урните, където са били установени нередности. Заседанието се очаква да продължи в петък. (Шекули, Лаймифундит, Oра Нюз, Toп Ченъл - 19/03/10)
