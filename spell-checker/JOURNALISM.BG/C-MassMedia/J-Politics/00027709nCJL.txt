Кипърските лидери започнаха ключова фаза от мирните преговори
					11/09/2008
					 
						НИКОЗИЯ, Кипър -- В четвъртък (11 септември) президентът Деметрис Христофиас и лидерът на кипърските турци Мехмет Али Талят започнаха ключова фаза от преговорите, имащи за цел обединение на разделения остров. Наблюдателите очакват те да се съсредоточат върху поделянето на властта и административни въпроси. Христофиас и Талят се срещнаха миналата седмица за "историческо", според ООН, възобновяване на официалните преговори след няколко години на застой. Двамата лидери трябва да се срещат най-малко веднъж седмично в опит да намерят решение. Двете страни се съгласиха по принцип за двузонална, двуобщностна федерация, но остават острите различия по въпросите за сигурността, териториалните въпроси и турските заселници. (Си Ен Ей, Филелефтерос, АНА-МПА, In.news, Катимерини, Хюриет, АФП, Ройтерс - 11/09/08)
