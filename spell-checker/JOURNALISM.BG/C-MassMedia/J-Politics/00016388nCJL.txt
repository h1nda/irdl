Дипломат от ЕК заяви, че завършването на преговорите по ССА е невъзможно без пълно сътрудничество на БиХ с МНСБЮ
					26/10/2005
					 
						БАНЯ ЛУКА, Босна и Херцеговина (БиХ) -- Посланикът на Европейската комисия (ЕК) в БиХ Майкъл Хъмфрис отново призова във вторник (25 октомври) Република Сръбска (РС) да сътрудничи изцяло на трибунала на ООН за военни престъпления. По време на разговори с лидери от РС Хъмфрис подчерта, че в противен случай БиХ няма да може да приключи преговорите си с ЕС по Споразумението за стабилизация и асоцииране. 
						Други новини -- Във вторник президентът на РС Драган Чавич заяви, че се обсъждат двама кандидати за поста главен преговарящ на БиХ с ЕС. Това са Милорад Додик, лидер на основния опозиционен Съюз на независимите социалдемократи, и бившият посланик на БиХ в Съединените щати Игор Давидович. (Уеб-сайт на правителството на РС, НТВ Хаят, Фена - 25/10/05)
