Рен каза, че Македония има шанс да получи дата за започване на преговори с ЕС до края на годината
					23/04/2009
					 
						БРЮКСЕЛ, Белгия -- Македония би могла да получи дата за започване на присъединителните си преговори с ЕС до края на тази година, каза в сряда (22 април) еврокомисарят по разширяването Оли Рен след среща с македонския външен министър Антонио Милошоски в Брюксел. Рен добави, че същото се отнася и за либерализирането на визовия режим. Той похвали Македония за лидерската й роля в региона в процеса на покриване на критериите за членство в ЕС. Рен отново похвали страната за успешно проведените избори миналия месец и каза, че отдавна очакваното уреждане на спора за името с Гърция трябва да стане през тази година, особено след като настоящото правителство спечели нов мандат. (МИА, Макфакс - 22/04/09)
