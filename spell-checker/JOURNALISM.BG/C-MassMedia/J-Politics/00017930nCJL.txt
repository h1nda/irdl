Прегледът на ЕС на хърватските митнически закони навлезе във втората си фаза
					16/03/2006
					 
						БРЮКСЕЛ, Белгия -- Втората, аналитична фаза от проверката на ЕС, която трябва да определи дали митническите закони на Хърватия съответстват на законите на Съюза, трябва да завърши в четвъртък (16 март) в Брюксел. Мартина Далич, хърватският представител за преговорите по главата "Митнически съюз", каза, че националното законодателство е до голяма степен вече хармонизирано с изискванията на ЕС в тази област. Тя отбеляза, че след като Хърватия стане член на ЕС, тя ще поеме митническите задължения на Словения и Унгария, тъй като ще стане външна граница на ЕС. (ХРТ - 15/03/06)
