Председателят на албанския парламент отговори на критиките от страна на САЩ и ОССЕ
					24/07/2008
					 
						ТИРАНА, Албания -- "Административно недоразумение" е станало причина за изключването през миналата седмица на дипломати от САЩ и ОССЕ от заседание на парламента, заяви неговият председател Йозефина Топали. В сряда (23 юли) тя писа до посолството на САЩ и до представителството на ОССЕ, като ги увери, че подобни недоразумения няма да се случват в бъдеще. Посланикът на САЩ Джон Уидърс бе изразил загриженост. Охраната на парламента е попречила на дипломатите да присъстват на представянето на годишен доклад на главния прокурор Ина Рама. (Шекули - 24/07/08; Гласът на Америка, BalkanWeb, Топ Ченъл - 23/07/08)
