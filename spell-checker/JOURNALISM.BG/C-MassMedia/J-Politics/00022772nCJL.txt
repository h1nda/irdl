Вицепремиерът на Турция няма да се кандидатира в общите избори
					03/06/2007
					 
						АНКАРА, Турция -- Вицепремиерът Абдулатиф Шенер съобщи в петък (1 юни), че няма да се кандидатира за Парламента в общите избори на 22 юли, потвърждавайки появилите се слухове. Той подчерта обаче, че решението му не слага край на политическата му кариера. Един от основателите на управляващата "Партия на справедливостта и развитието" (ПСР), Шенер е в Парламента от 1991 г. Според съобщения в пресата изявлението му може би подсказва, че той е възможен кандидат за президент. (Заман, Търкиш Дейли Нюз - 02/05/07)
