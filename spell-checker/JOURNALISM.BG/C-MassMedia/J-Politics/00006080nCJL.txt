Бившият турски премиер Ербакан се завръща в политическия живот
24/02/2003
 
АНКАРА, Турция -- Бившият турски премиер Неджметин Ербакан се завърна в политиката в неделя (23 февруари), когато изтече петгодишната му забрана за упражняване на политическа дейност. Ербакан бе изгонен от политиката през 1998 г. за активна подкрепа на дейности против светския характер на държавата чрез неговата Партия на благоденствието (ПБ). Седемдесет и седем годишният Ербакан ще участва в конгреса на партията през март, където се очаква да бъде преизбран за неин председател. Партията, която сега се нарича Партия на щастието (ПЩ), бе създадена през 2001 г. след наложената забрана върху дейността на Партията на добродетелта (ПД), основана от Ербакан след като ПБ бе закрита през 1998 г. Умереното крило на ПД основа сегашната управляваща Партия на справедливостта и развитието. ПЩ не успя да прескочи 10-процентната бариера на изборите и понастоящем е извън парламента. (Анадолска агенция, AFP - 23/02/03)
