Хърватският президент Месич и премиерът Иво Санадер отрекоха твърденията, че незаконно се подслушват телефони на депутати
					06/02/2007
					 
						ЗАГРЕБ, Хърватия -- Президентът Стипе Месич и премиерът Иво Санадер отхвърлиха обвиненията, че държавната служба за сигурност СОА е подслушвала телефоните на депутати. В понеделник (5 февруари) те се срещнаха с шефа на СОА Томислав Карамарко, след като няколко депутати, включително Весна Скаре-Озболт, лидер на опозиционния Демократичен център, заявиха, че телефонните им разговори сигурно са били подслушвани. Според Месич и Санадер Карамарко ги е уверил, че разследването е доказало, че не се е провеждало незаконно следене. Санадер обаче призна, че служител е бил уволнен, тъй като е подслушвал разговори на неправителствени организации. (Весник, Вечерни лист - 06/02/07; ХИНА, ХРТ - 05/02/07)
