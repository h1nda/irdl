Гюл очаква свободни избори и демокрация в Ирак
23/04/2003
 
АНКАРА, Турция -- Външният министър Абдула Гюл каза във вторник (22април) , че очаква провеждането на честни избори в Ирак и установяването на правителство ,което представлява целия иракски народ. Той добави, че се надява цивилна администрация да поеме управлението възможно по-скоро, но отбеляза, че присъствието на САЩ следва да продължи в краткосрочна перспектива. Той освен това изтъкна желанието на Турция да участва във възстановяването на своята съседка, послание, което бе повторено и от министъра на отбраната Вежди Гьонюл. Той каза, че правителството е готово да окаже всякаква помощ, не само под формата на войници. Анкара проучва искането на САЩ за турско участие в мироопазващ контингент, както и с технически експерти. Възстановяването на Ирак и преспективите на Туция да се присъедини към ЕС бяха във фокуса на разговорите, които проведоха във вторник Гюл и гостуващият френски външен министър Доминик дьо Вилпен.
Други новини: турският вестник &lt;I&gt; Заман&lt;/I&gt; съобщава, че Анкара е предупредила за възможни терористични атаки през този месец, насочени по-конкретно към граждани на западни държави и официални представители, тъй като 35 специално обучени терористи са навлезли наскоро в страната от Северен Ирак. &lt;I&gt;Заман&lt;/I&gt; посочва, че потенциалните цели включват бизнес центрове, летища, центрове за хуманитарна помощ и логистични складове в Турция, САЩ, Англия, Израел, Испания и Австралия. (CNN- 23/04/03; БНР, бТВ,БНТ, АФП, Анадолската агенция, ВВС- 22/04/03)
