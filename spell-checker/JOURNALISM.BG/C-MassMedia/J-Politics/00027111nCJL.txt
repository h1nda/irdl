Сръбските законодатели отново не успяха да ратифицират ССА, резолюцията за Косово и енергийното споразумение с Русия
					18/07/2008
					 
						БЕЛГРАД, Сърбия -- В четвъртък (17 юли) законодателите отново не ратифицираха Споразумението за стабилизация и асоцииране (ССА) с ЕС, както и енергийното споразумение с Русия и резолюцията на кабинета за Косово. Различни процедурни ходове, предприети от опозицията, блокираха в голяма степен сесията. Основен проблем бе предложението на управляващата коалиция да разисква съвместно ССА и резолюцията за Косово поради тяхната тясна обвързаност, по мнението на членове на управляващата Демократическа партия (ДП). Опозиционните партии възпрепятстваха процедурата и правиха всичко възможно да я отложат. Сесията ще бъде възобновена в петък.
						Също в четвъртък Саша Вукадинович бе назначен за нов директор на националната служба за сигурност след оттеглянето на Раде Булатович. Вукадинович има значителен опит в областта на правоприлагането и е участвал в операция „Сабя”, започнала през март 2003 г. след убийството на премиера Зоран Джинджич. (Б92, Бета, Танюг, Фонет, Блиц - 17/07/08)
