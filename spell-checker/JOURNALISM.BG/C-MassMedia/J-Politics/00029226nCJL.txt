Гръцки опозиционен лидер отново призова за предсрочни избори
					06/02/2009
					 
						АТИНА, Гърция -- Лидерът на главната опозиционна партия ПАСОК Георгиос Папандреу отново призова в четвъртък (5 февруари) консервативното правителство на "Нова демокрация" да проведе предсрочни избори. Той заяви, че правителството трябва незабавно да обяви провеждането на предсрочни парламентарни избори или да направи така, че те да съвпаднат с изборите за членове на Европейския парламент на 7 юни. Папандреу призова останалите опозиционни партии да подкрепят неговото искане за незабавни избори, като каза, че правителството се е провалило в защитата на хората от последиците от международната финансова криза.
						Министър-председателят Костас Караманлис веднага отхвърли идеята на Папандреу в телевизионно обръщение към нацията. Той призова вместо това опозиционните партии и профсъюзите да помогнат на страната да се справи с икономическата криза. (Вима, Елефтерос Типос - 06/02/09; АНА-МПА, In.news, Нафтемборики, АП, ЮПИ - 05/02/09)
