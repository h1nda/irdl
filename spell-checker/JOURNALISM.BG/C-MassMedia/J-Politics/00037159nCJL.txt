Анкара реагира остро срещу обидно за турците изказване на гръцкия президент 
					24/01/2011
					 
						АНКАРА, Турция -- Външното министерство реагира остро в събота (22 януари) срещу изказване на гръцкия президент Каролос Папуляс, в което той е нарекъл турците "варвари". Анкара предупреди, че подобни изявления могат да навредят на усилията за помиряване между Гърция и Турция. По време на среща с арменския си колега Серж Саркисян в Атина Папуляс е казал: "Турските варвари подложиха гърците и арменците на клане в началото на ХХ век. Ние [гърците и арменците] бяхме избивани от един и същ варварин." (Хюриет - 23/01/11; Радио Свободна Европа - 22/01/11)
