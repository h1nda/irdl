Хърватската СДП получи две места на заместник-председатели на парламента
					21/02/2008
					 
						ЗАГРЕБ, Хърватия -- Главната опозиционна Социалдемократическа партия (СДП) успя в сряда (20 февруари) да спечели две места на заместник-председатели на парламента. На тях бяха избрани Желка Антунович и Невен Мимица, след като СДП отказа да направи компромис с Хърватската народна партия (ХНП) и да подели с нея предоставените на двете партии места. 
						Тези две места обаче имаха своята цена - СДП изгуби влиянието си в съвета за европейска интеграция, който по традиция се оглавява от представител на опозицията. С подкрепата на управляващия Хърватски демократичен съюз председателството на съвета бе поверено на лидера на ХНП Весна Пушич. (Ютарни Лист - 21/02/08; Вечерни Лист, Javno.com - 20/02/08)
