Президентът Първанов събра висшите магистрати за обсъждане на поправките в закона за съдебната система
06/07/2003
 
СОФИЯ, България -- Президентът Георги Първанов се срещна в петък (4 юли) с висшите магистрати на страната, за да обсъдят поправките в закона за съдебната система. В срещата участваха министърът на правосъдието Антон Станков, главният прокурор Никола Филчев, председателят на Върховния касационен съд Иван Григоров и председателят на Върховния административен съд Владислав Славов. Поправките, които бяха одобрени от парламента в четвъртък, предвиждат Висшият съдебен съвет да избира главния прокурор и председателите на Върховния касационен съд и на Върховния административен съд с мнозинство от две трети на всички членове. Според някои експерти обаче това ще затрудни избирателната процедура и ще забави работата на съдебната система. Първанов има 14 дни да реши дали да наложи вето на поправките, или да ги утвърди. (Стандарт - 05/07/03; БTA - 04/07/03)
