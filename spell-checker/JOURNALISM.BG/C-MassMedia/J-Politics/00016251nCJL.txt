Сърбия и Черна гора и Турция подписаха споразумения за развитие на икономическото сътрудничество
					13/10/2005
					 
						БЕЛГРАД, Сърбия и Черна гора -- В сряда (12 октомври) Сърбия и Черна гора и Турция подписаха две споразумения за разширяване на двустранното икономическо сътрудничество -- едно от споразуменията бе за взаимно избягване на двойното данъчно облагане, а другото -- за сътрудничество в сектора на социалното осигуряване. Документите бяха подписани по време на посещението на турския външен министър Абдула Гюл в Белград. 
						Други новини -- Бившият служител от сръбските специални полицейски части Деян Демирович, обвинен във военни престъпления срещу косовски албанци, бе екстрадиран в сряда от Канада в Сърбия и Черна гора. 30-годишният Демирович е обвинен в убийството на 14 цивилни етнически албанци в Подуево през 1999 г. Той успя да избяга по време на съдебния процес и през последните четири години е живял в Онтарио, Канада. (Данас - 13/10/05; Бета, Танюг, АФП - 12/10/05)
