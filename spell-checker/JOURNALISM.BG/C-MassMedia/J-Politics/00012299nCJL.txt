Според Рюе свободните избори са решаващи за интеграцията на Албания в ЕС
					13/10/2004
					 
						ТИРАНА, Албания -- Фьолкер Рюе, ръководител на комисията по външна политика на Бундестага, заяви, че провеждането на свободни и честни избори в Албания би било от решаващо значение за интеграционния процес на Албания в ЕС. Рюе се срещна с премиера Фатос Нано в Тирана във вторник (12 октомври). Според него всички политически партии, както и международните институции трябва да възприемат изборите през 2005 г. за легитимни. Други новини: Албанските и български официални представители се срещнаха във вторник, за да обсъдят двустранното сътрудничество в съдебната област. Те са постигнали съгласие, че такова сътрудничество ще помогне на всяка от тях да ускори процесите на присъединяване. (АТА - 12/10/04)
