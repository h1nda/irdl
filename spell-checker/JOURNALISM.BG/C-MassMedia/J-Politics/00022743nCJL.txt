Румънският президент Бъсеску се стреми към оставка на кабинета и предсрочни избори
					31/05/2007
					 
						БУКУРЕЩ, Румъния -- В обръщение към двете камари на парламента в сряда (30 май) президентът Траян Бъсеску поиска оставката на кабинета като първа стъпка към провеждането на предсрочни избори. Отбелязвайки, че референдумът за отстраняването му по-рано този месец се е провалил, той каза, че коалицията, която му се е противопоставила, също се е провалила. „В страна, управлявана от истинска демокрация, резултатът от референдума би довел автоматично до оставката на кабинета и свикването на предсрочни избори”, каза президентът. 
						Главната опозиционна Социалдемократическа партия отговори веднага. Лидерът Мирча Джоана окачестви речта на Бъсеску като реч на „отмъщението и политическата вендета”, тема, която бе подета и от партията на етническите унгарци ДСУР. Противникът на Бъсеску, министър-председателят Калин Попеску Търичану, каза, че подобна намеса от страна на президента съвсем не е демократична. (Котидианул, Евениментул Зилеи, Гардианул, Ромъния Либера - 31/05/07; Медиафакс, Ромпрес, Hotnews.ro, АП, Синхуа - 30/05/07)
