Турският парламент подкрепи включването в мерките за налагане на ембарго на Либия
					25/03/2011
					 
						АНКАРА, Турция -- Депутатите одобриха в четвъртък (24 март) решение на правителството, което позволява на Турция да се включи в операцията на НАТО, насочена към налагането на ембаргото на ООН върху оръжейните доставки за Либия. Турция ще се присъедини към военноморската мисия с четири фрегати, една подводница и един спомагателен кораб. Стотици протестираха срещу разполагането им пред сградата на парламента и посолството на САЩ в Анкара, скандирайки лозунги срещу НАТО. Протестиращите се обявиха и против посещението на върховният главнокомандващ на НАТО, американския адмирал Джеймс Ставридис, който в четвъртък се срещна с военни представители в Анкара. 
						В сряда външният министър Ахмет Давутоглу отново повтори становището на Турция, че операциите в Либия трябва да се ограничат със закрила на цивилните, налагане на оръжейното ембарго и на зоната, забранена за полети, както и с предоставянето на хуманитарна помощ. НАТО се съгласи късно в четвъртък да поеме задачата за налагане на забранена за полети зона над Либия след неколкодневни трудни преговори между страните членки. (Заман, Радикал - 25/03/11; Хюриет - 24/03/11)
