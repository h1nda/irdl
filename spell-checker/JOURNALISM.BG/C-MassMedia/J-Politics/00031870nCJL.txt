Албания обяви частични местни избори
					05/10/2009
					 
						ТИРАНА, Албания -- Президентът Бамир Топи обяви, че следващия месец в пет избирателни района ще се проведат местни избори за запълване на овакантените след общите избори на 28 юни места. Съгласно указа от петък (2 октомври) изборите ще се проведат на 15 ноември в Клош, Мат, Фуше Арес, Фиерзе и Отлак. Кандидатите не са обявени. 
						Други новини -- Министърът на правосъдието Буяр Нишани обяви в неделя законодателни промени, насочени към прекратяване на практиката на постоянно отсрочване на съдебни дела. Нишани заяви, че мерките ще затворят вратичките в закона, които дават възможност на някои хора да протакат делата безкрайно. (Газета Шкиптаре, Шекули, Телеграфи, Balkan Web - 03/10/09; Старт, Нюз 24 - 02/10/09)
