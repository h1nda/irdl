ДПА в Македония се връща в парламента
					27/03/2011
					 
						СКОПИЕ, Maкедония - След почти двегодишен бойкот депутатите от етническата Демократическа партия на албанците (ДПА) ще се върнат в парламента, съобщи в събота (26 март) лидерът на партията Мендух Тачи. "Ние ще се върнем, за да сложим край на този цирк, който продължава през последните два-три месеца и да докажем, че сме готови за избори", каза Тачи пред репортери в Тетово. ДПА започна парламентарния си бойкот през 2009 г., след като усилията й да направи албанския език втори официален език в Македония, бяха осуетени. (Teлма, Дойче Веле, Нетпрес, Kaнал 5, Курир - 26/03/11)
