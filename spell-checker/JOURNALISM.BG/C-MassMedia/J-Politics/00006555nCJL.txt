ЕУФОР и Македонската авиация подписаха споразумение за използване на въздушното пространство
10/04/2003
 
СКОПИЕ, Македония -- Силите на ЕС за бързо реагиране (ЕУФОР) и представители на Македонската гражданска авиация подписаха споразумение, което позволява на ЕУФОР да използват македонското въздушно пространство. На пресконференция в сряда (9 април) майор Филип Сули от мисията "Конкордия" подчерта, че силите също са готови да участват в кампанията за събиране на незаконно притежаваните оръжия.
В други новини от сряда, македонският вицепремиер Радмила Шекеринска съобщи подробности от проекта на годишната програма за хармонизиране на македонското законодателство с това на ЕС. Очаква се след десет дни правителството да одобри програмата. (МИА - 09/04/03)
