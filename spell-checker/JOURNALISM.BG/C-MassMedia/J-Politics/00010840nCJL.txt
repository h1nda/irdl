Хърватският премиер и лидери на опозицията обсъждат политически въпроси
18/05/2004
 
ЗАГРЕБ, Хърватия -- Премиерът Иво Санадер се срещна в понеделник (17 май) с лидери на четирите основни опозиционни партии, за да обсъди с тях политически въпроси. Опозиционните партии включваха Социалдемократическата партия, Хърватската селска партия, Хърватската народна партия и Хърватската партия на правата. Участниците обсъждат процеса на интеграция на страната в ЕС, възможното начало на предприсъединителните преговори със Съюза и сътрудничеството с Трибунала на ООН за военни престъпления в Хага.
Също в понеделник външните министри на държавите от ЕС се срещнаха в Брюксел и декларираха, че становището на Европейската комисия за Хърватия ще бъде обсъдено следващия месец на срещата на върха на Европейския съвет. Хърватия се надява да получи статут на кандидат и дата за начало на предприсъединителните преговори до края на тази година или в началото на 2005 г. (Вечерни лист, Виесник - 18/05/04; ХИНА - 17/05/04)
