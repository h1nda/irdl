Преговорите за сформирането на новия сръбски кабинет ще продължат тази седмица
					04/03/2007
					 
						БЕЛГРАД, Сърбия -- Преговорите между партиите от демократическия блок за сформирането на ново правителство се очаква да продължат тази седмица, според изявление, направено в събота (3 март), от Демократическата партия (ДП) на президента Борис Тадич. В първия кръг от преговорите миналата седмица с коалицията Демократическа партия на Сърбия (ДПС) - Нова Сърбия (НС), двете страни обсъдиха политическите приоритети като оставането на Косово и Метохия в границите на Сърбия, ускоряването на процеса на интгеграция на страната в ЕС, пълно сътрудничество с трибунала на ООН за военни престъпления, ускоряване на икономическото развитие и борбата срещу корупцията и престъпността. ДП планира преговори в понеделник с "Г17 плюс". (РТС, Блиц, Танюг - 03/03/07)
