Албанският президент призовава полицията да гарантира сигурността по време на повторните избори
		15/08/2005
		 
			ТИРАНА, Албания -- Президентът Алфред Мойсиу призова в събота (13 вгуст) полицията да гарантира сигурността при повторното провеждане на парламентарните избори в три избирателни района на 21 август. Призивът бе отправен след среща с министъра на обществения ред Игли Тоска и с шефа на държавната полиция Байрам Ибрай. Нередностите по време на гласуването на 3 юли станаха причина за провеждане на повторни избори в Шкодра, Лушня и Гирокастра. (Уеб-сайт на албанския президент - 13/08/05)
