Щайнер подписва Споразумение за свободна търговия в последния ден от своя мандат
08/07/2003
 
ПРИЩИНА, Косово, Сърбия-Черна Гора -- Ръководителят на УНМИК Михаел Щайнер подписа в понеделник (7 юли) Споразумение за свободна търговия между Косово и Албания. Съгласно спогодбата 50 % от стокообмена няма да бъде облаган с мита. Премахването на митата ще се разширява и в края на следващия шестгодишен период ще обхване 90% от двустранната търговия. Реакцията на Белград бе незабавна: представители на правителството изразиха категорична позиция, че Косово не може да подписва международни документи. Щайнер ще отпътува от Косово във вторник, за да заеме новия си пост на Постоянен представител на Германия към организациите на ООН в Женева. Заместник-ръководителят на УНМИК Чарлз Брейшоу ще стане изпълняващ длъжността ръководител на мисията на ООН до назначаването на наследник на Щайнер. (АФП, АТА, Б92, Албейниън Нюз, Танюг - 07/07/03)
