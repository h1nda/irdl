Партии от БиХ обсъждат възможни промени в основния закон на страната
17/02/2004
 
САРАЕВО, Босна и Херцеговина (БиХ) -- Представители на водещите политически сили в БиХ и на международната общност се събраха в понеделник (16 февруари), за да обсъдят възможни промени в мирните споразумения от Дейтън, както и на конституцията. Кръглата маса бе организирана от няколко германски фондации. Откривайки форума, председателят на Комитета за ЮИЕ към Европейския парламент Дорис Пак каза, че е време Дейтън да влезе в дневния ред и да се оцени въздействието на споразумението понастоящем върху шансовете на БиХ за присъединяване към ЕС. Повечето представители на местни партии се съгласиха с нуждата да се ревизират някои аспекти на договореностите.
Други новини: официално представители казаха, че убийството, извършено миналата седмица в Сараево, е било свързано с незаконна пратка хероин от Истанбул, Турция. Те посочиха, че Зихад Хасанович вероятно е бил убит, след като турската полиция е осуетила доставката и е конфискувала 15 кг хероин. (Източници на СВП - 17/02/04; ПБС БиХ, СРНА, БХТВ 1, ФТВ, Дневни Аваз, Ослобождение - 16/02/04)
