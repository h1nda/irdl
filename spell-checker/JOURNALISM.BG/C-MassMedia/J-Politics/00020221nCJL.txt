Албанският президент Мойсиу каза, че партиите имат време до средата на ноември да се договорят за датата на изборите
					09/10/2006
					 
						ТИРАНА, Албания -- В петък (6 октомври) президентът Алфред Мойсиу каза, че политическите партии имат време да се договорят за датата на следващите общински избори до 15 ноември. Това е крайният срок, до който президентът трябва официално да определи датата. Мойсиу подчерта, че ако партиите не постигнат консенсус, той няма да се поколебае сам да избере датата. Основната опозиционна партия - Социалистическата, заплашва да бойкотира избирателния процес, ако управляващата Демократическа партия не се съобрази с традиционно тежките зимни условия в планинските региони, които могат да повлияят на избирателната активност. (Албейниън Нюз - 09/10/06; Уеб сайт на албанския президент - 06/10/06)
