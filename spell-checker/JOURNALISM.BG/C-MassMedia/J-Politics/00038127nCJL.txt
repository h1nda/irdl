Привърженици на партии влязоха в сблъсъци в Тирана 
					11/04/2011
					
						ТИРАНА, Албания -- Полицията в Тирана съобщи за два отделни инцидента в неделя (10 април) по време на митинги в подкрепа на политически партии от кампанията за местните избори на 8 май. Първият е бил в село Кашар, непосредствено до столицата, където привържениците на основната опозиционна Социалистическа партия (СП) се опитали да разлепят плакати пред частен бар. Собствениците възразили и се стигнало до бой, след който трима души били откарани в болница. Един човек е арестуван. 
						При друг инцидент в Баторе два автомобила, облепени с плакати и знамена на СП, са били разбити. СП настоява полицията да спре заплахите срещу привържениците й. Кампанията за местните избори, която официално започна в петък, е помрачена от инциденти и ожесточено съперничество между ръководствата и привържениците на партиите. (Топ Чанъл, Телеграфи, Лаймфундит, Ора Нюз, Balkan Web - 10/04/11)
