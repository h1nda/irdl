Патън призова БиХ да прилага законите
23/07/2004
 
САРАЕВО, Босна и Херцеговина (БиХ) -- По време на посещение в Сараево в четвъртък (22 юли) европейският комисар по външните отношения Крис Патън заяви, че БиХ е постигнала значителен напредък при приемането на реформите, посочени в предварителното проучване на Европейската комисия. Той предупреди обаче, че законите не само трябва да бъдат приемани, а и прилагани. Патън подчерта, че действията на властите в БиХ ще определят скоростта, с която страната ще се движи напред към начало на преговорите по Споразумението за стабилизация и асоцииране с ЕС. Той даде висока оценка за създаването на Държавната агенция за разузнаване и сигурност и го окачестви като основна крачка в борбата против организираната престъпност. В петък той ще присъства на първото заседание в Сараево на Комисията за преструктуриране на полицията в БиХ. (Фена, ПБС БиХ, РТРС - 22/07/04)
