Сръбският министър-председател Кощуница и външният министър Йеремич ще обиколят Европа в търсене на подкрепа за Косово
					16/07/2007
					 
						БЕЛГРАД, Сърбия -- Министър-председателят Воислав Кощуница и външният министър Вук Йеремич ще посетят различни страни от ЕС през настоящата седмица, за да търсят покрепа за позицията на Сърбия по въпроса за Косово, докато Съветът за сигурност на ООН обсъжда нова резолюция за окончателния статут на областта. В понеделник Кощуница е в Португалия, настоящия ротационен председател на ЕС. Междувременно Йеремич ще посети Любляна, Виена, Мадрид и Лисабон за разговори относно стабилността на Балканите, както съобщи неговото ведомство. Дипломатическата офанзива става в момент, когато се очаква ЕС да поеме управлението на Косово от ООН.
						Други новини -- Председателят на сръбският паламент Оливер Дулич започна в петък обиколка на Балканите, като най-напред посети Подгорица, където обсъди сръбското предложение за уреждане на двойното гражданство. В понеделник той започва двудневна визита в Босна и Херцеговина, преди да се отправи за Словения и Македония. (Блиц, Политика, Данас - 16/07/07; АФП, Танюг - 15/07/07; Виести - 14/07/07; Танюг, Бета, МИНА - 13/07/07)
