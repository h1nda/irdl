Премиерът на Турция Ердоган ще посети Сирия за преговори за Близкия изток
					02/09/2008
					 
						AНКАРА, Турция -- Премиерът Реджеп Тайип Ердоган планира да посети Сирия в четвъртък (4 септември), за да обсъди събитията в Близкия изток. Сирийският президент Башар Ал-Асад ще бъде домакин на срещата като настоящ председател на Арабската лига. В срещата ще участват също и френският президент Никола Саркози, чиято страна в момента е ротационен председател на ЕС и Емир Шейх Хамад бин Калифа Ал-Тани от Катар, който е председател на Съвета за сътрудничество в залива. Турция действа като посредник в непреките мирни преговори между Израел и Сирия. (Заман, Сабах, Милиет, Ватан -02/09/08; Хюриет, Анадолска информационна агенция, Си Ен Ен Търк - 01/09/08)
