ПАСЕ призова партиите в БиХ да обсъдят конституционни промени
					27/01/2010
					 
						СТРАСБУРГ, Франция -- Във вторник (26 януари) Парламентарната асамблея на Съвета на Европа (ПАСЕ) прие резолюция за функционирането на демократичните институции в Босна и Херцеговина (БиХ). В документа се изразява загриженост от липсата на напредък в страната. В проекта, представен от Кимо Саси от Финландия, се отбелязва, че така наречения процес от Бутмир, включващ лидерите на основните партии на бошнаците, сърбите и хърватите, не е довел до промени в конституцията. ПАСЕ призовава всички партии в БиХ да се ангажират изцяло с конструктивен диалог за промени в конституцията преди тазгодишните парламентарни избори. (РТРС, Дневни Аваз, СРНА, БХРТ, ФЕНА - 26/01/10)
