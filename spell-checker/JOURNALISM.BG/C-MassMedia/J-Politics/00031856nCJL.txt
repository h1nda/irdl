Гърците гласуват в предсрочни общи избори
					04/10/2009
					 
						AТИНА, Гърция -- Избирателите отидоха в избирателните секции в неделя (4 октомври), за да гласуват в предсрочните общи избори, за което консерваторите от управляващата партия "Нова демокрация" (НД) може да съжаляват. Според социологическите проучвания опозиционната социалистическа партия ПАСОК, оглавявана от Георгиу Папандреу, води със 7% пред НД на премиера Костас Караманлис. Караманлис поиска провеждането на избори в началото нан миналия месец по средата на своя мандат, с аргумента, че иска нов мандат, за да се справи с икономическите проблеми на страната. Неговото правителство бе разтърсено от серия корупционни скандали. Опонентите твърдят, че той не е успял да се справи с корупцията в държавните институции и да модернизира страната. Папандреу обеща да изгради зелена икономика и да покани чуждестранни експерти да помогнат на Гърция да преодолее проблемите. 
						Междувременно малка самоделна бомба избухна късно в петък в кофа за боклук недалеч от мястото, където трябваше да се проведе последният предизборен митинг на Караманлис в центъра на Атина. Не се съобщава за ранени, тъй като телефонно обаждане е предупредило за избухването на бомбата десет минути преди взрива. (Би Би Си, AНА-MПА, AФП, News In - 04/10/09; AФП, Скай - 02/10/09)
