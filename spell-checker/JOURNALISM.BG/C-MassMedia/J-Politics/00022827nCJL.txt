Министър-председателят на РС Додик е възмутен от обвиненията в геноцид 
					07/06/2007
					 
						БАНЯ ЛУКА, Босна и Херцеговина (БиХ) -- Министър-председателят на Република Сръбска (РС) Милорад Додик разкритикува в сряда (6 юни) босненския лидер Харис Силайджич за това, че е казал, че РС е отговорна за геноцида в Сребреница през 1995 г. По време на посещение в Лондон по-рано тази седмица Силайджич, босненският член на Председателството на БиХ, е призовал за премахване на автономната област РС, защото е била "създадена от геноцида”, и е цитирал неотдавнашното решение на Международния съд в Хага (МС) като доказателство за това. Додик гневно обвини Силайджич в оклеветяване на РС и в разпространяване на лъжи за нея, като отбеляза, че решението на МС осъжда личности и групи лица, но не и РС. (Независне Новине - 07/06/07; ПБС БиХ- 06/06/07)
