ОССЕ призова албанските партии да признаят резултатите от изборите през май 
					06/04/2011
					
						ТИРАНА, Албания -- ОССЕ отправи призив към политическите партии да признаят резултатите от предстоящите на 8 май местни избори като важен аспект на демокрацията. Ръководителят на мисията в Албания Ойген Волфарт заяви по време на кръгла маса на експерти във вторник (5 април), че доверието към процеса зависи от отношението на участниците в него и от взаимното доверие. Всички партии трябва да се доверяват на избирателните списъци, избирателните комисии и преброяването на гласовете, заяви Волфарт. Двете основни политически партии - управляващата Демократическа партия и главната опозиционна Социалистическа партия - са вкопчени в яростен спор от общите избори през юни 2009 г. във връзка с прозрачността на тогавашния вот. (Гласът на Америка, Нюз 24, Топ Нюз, 24 Оре, Ора Нюз - 05/04/11)
