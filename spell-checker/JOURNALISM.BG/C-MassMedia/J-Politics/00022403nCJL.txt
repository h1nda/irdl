В проучване на ТИ се твърди, че албанските партии нямат желание да разкрият финансовите си източници
					30/04/2007
					 
						ТИРАНА, Албания -- В проучване на Трансперънси Интърнешънъл (ТИ) за Албания се твърди, че различните политически партии в страната прикриват повечето от своите източници на финансиране. По закон партиите трябва да се отчитат пред Централната избирателна комисия, но тя няма право да разследва точността на финансовите декларации. 
						ТИ твърди, че например двете най-големи партии - управляващата Демократическа партия и главната опозиционна Социалистическа партия - са съобщили, че съответно са изхарчили 259 000 и 330 000 евро за последните местни избори. Всяка от тях е заявила, че около 50% от финансирането е получила от държавния бюджет, а останалата част от частни неназовани донори. ТИ предлага да бъде изготвен нов закон, който ще принуди партиите изрично да назовават източниците си на финансирани. (24-оре, Кохайоне, Кориери, ВижънПлюс, Шкип - 29/04/07)
