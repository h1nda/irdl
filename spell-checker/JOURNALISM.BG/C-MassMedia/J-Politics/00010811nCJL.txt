Румъния и Грузия подписаха споразумения за сътрудничество
16/05/2004
 
БУКУРЕЩ, Румъния -- Румъния и Грузия подписаха споразумения за сътрудничество в петък (14 май) в областта на правосъдието и борбата срещу тероризма, организираната престъпност и контрабандата. По време на първото си посещение в Букурещ президентът на Грузия Михаил Саакашвили се срещна с румънския си колега Йон Илиеску, който по-късно каза, че по време на разговора двамата са обсъдили развитието на двустранните икономически отношения, особено сътрудничеството в енергетиката, транспорта и телекомуникациите. (Медиафакс, Ромпрес - 14/05/04)
