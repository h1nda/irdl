Първият кръг от преговорите на БиХ с ЕС по ССА е заплануван за 25 януари
					10/01/2006
					 
						САРАЕВО, Босна и Херцеговина (БиХ) -- Главният преговарящ на страната с ЕС, Игор Двидович, каза в понеделник (9 януари), че първият кръг от техническите преговори по Споразумението за стабилизация и асоцииране (ССА) се очаква да започне на 25 януари. Започването на преговорите по ССА с БиХ бе одобрено от ЕС през ноември. 
						Също в понеделник министърът на отбраната на БиХ Никола Радованович призова за по-бързо приемане на държавния бюджет и бюджетите на автономните области за 2006 г., като подчерта, че те са от голямо значение за реализирането на реформите в отбраната. Той предупреди, че всяко забавяне ще доведе до повишаване на разходите по преструктурирането на отбранителния сектор през следващите две години. 
						Други новини -- Началникът на Службата за непряко данъчно облагане на БиХ Кемал Чаушевич съобщи, че в цялата страна започват проверки по пазарите след влизането в сила на новия закон за ДДС, чиято ставка е 17 %. Целта на инспектиращите екипи е да се уверят, че цените няма да бъдат изкуствено завишени. (Независне новине - 10/01/06; Фена, ПБС БиХ, НТВ Хаят - 09/01/06)
