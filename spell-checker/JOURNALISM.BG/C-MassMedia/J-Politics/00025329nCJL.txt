Завърши кампанията за балотажа на президентските избори в Сърбия в неделя
					01/02/2008
					 
						БЕЛГРАД, Сърбия -- Медийното отразяване на балотажа на президентските избори бе прекратено до затварянето на избирателните секции в неделя (3 февруари) вечерта. Кандидатите Борис Тадич и Томислав Николич завършиха кампаниите си в четвъртък с митинги, които привлякоха хиляди поддръжници. "Това е решаващ момент. Има само една възможност, която ще поведе страната към по-добър живот и членство в Европейския съюз," каза заемащият длъжността Тадич пред своите привърженици в Белград. Той посети и Косово, опитвайки се да спечели подкрепата на сръбското малцинство там. 
						Николич на свой ред говори за Косово пред хиляди свои ентусиазирани поддръжници. "Нямам нищо против Европейския съюз и неговите ценности, но имам само едно условие - не пипайте Косово," каза той. (Вечерне Новости, РТРС, АФП - 01/02/08; ИТАР-ТАСС, АФП, Танюг, Б92, Kosovalive, РТК, РСЕ, Телеграфи, Balkanweb - 31/01/08)
