Сърбия твърди, че подписването на ССА е малко вероятно да стане преди изборите през май
					23/04/2008
					 
						БЕЛГРАД, Сърбия -- Вицепремиерът Божидар Делич заяви във вторник (22 април), че е малко вероятно Сърбия да подпише Споразумението за стабилизация и асоцииране (ССА) с ЕС преди парламентарните избори на 11 май. Той обаче подчерта, че целта на Сърбия е да получи статут на страна-кандидат за членство преди края на тази година. Пълното сътрудничество с Трибунала на ООН за военни престъпления е главното условие за подписването на ССА. През последните седмици обаче няколко служители на ЕС предложиха споразумението да бъде подписано независимо от равнището на сътрудничество в областта на военните престъпления, за да се подкрепят партиите, ориентирани към реформи, преди изборите. (Политика, Данас - 23/04/08; РТС, Бета, Танюг - 22/04/08)
