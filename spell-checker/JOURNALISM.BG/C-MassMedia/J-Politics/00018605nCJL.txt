Следващият кръг от преговорите за Косово е насрочен за 23 май
					17/05/2006
					 
						ВИЕНА, Австрия -- Петият кръг от преговорите за децентрализацията между делегациите на Прищина и Белград ще се състои във Виена на 23 май, според канцеларията на специалния пратеник на ООН за преговорите за статута на Косово, Марти Ахтисаари. В изявление, публикувано във вторник (16 май), се казва, че акцентът в дискусиите ще бъде върху въпроси, свързани с опазването и реставрацията на културното и религиозно наследство в провинцията. Заместникът на Ахтисаари, Алберт Рохан, отново ще председателства преговорите. 
						Той и специалният пратеник на ЕС за преговорите за статута, Щефан Лене, бяха в Белград във вторник за разговори с високопоставени ръководители на Сърбия и Сърбия и Черна гора. Лене призова както Белград, така и Прищина да започнат да решават наболелите практически проблеми независимо от изхода на преговорите за статута. (Танюг, РТС - 16/05/06)
