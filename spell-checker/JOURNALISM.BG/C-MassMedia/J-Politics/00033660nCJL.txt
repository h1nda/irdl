Сръбска партия събира подписи под петиция за предсрочни избори
					05/03/2010
					 
						БЕЛГРАД, Сърбия -- В четвъртък (4 март) Томислав Николич, лидер на популярната опозиционна Сръбска прогресивна партия (СПП), каза, че до няколко дена СПП ще е събрала един милион подписа в подкрепа на инициативата си за предсрочни избори. Партията възнамерява да връчи подписите на министър-председателя Мирко Цветкович, който заедно с по-големия коалиционен партньор в управляващата коалиция, Демократическата партия, ще трябва да реши как да процедира. Инициативата на СПП, подкрепена от Демократичната партия на Сърбия и партията „Нова Сърбия”, е до голяма степен символична, тъй като конституцията не задължава министър-председателя или президента да разпуснат парламента въз основа на петиции. (Танюг, Б92 - 04/03/10)
