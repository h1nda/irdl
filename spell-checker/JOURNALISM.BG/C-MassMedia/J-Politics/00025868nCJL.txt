Парламентарна комисия на БиХ отново отхвърли два проекта за реформи в полицията
					21/03/2008
					 
						САРАЕВО, Босна и Херцеговина (БиХ) -- Съвместна парламентарна комисия по отбраната и сигурността отново отхвърли две проекта за реформи в полицията, осуетявайки по-нататъшния напредък в това отношение. Действието на комисията от четвъртък (20 март) за втори път попречи проектите да бъдат одобрени от целия парламент. Проектите целяха създаване на дирекция за координиране на действията на полицията и други агенции, както и на независими и наздорни органи на полицейски структури. 
						След това действие на комисията Камарата на представителите реши да възобнови дебата по закона на 3 април, с надеждата, че дотогава в законопроектите ще бъдат внесени поправки, за да си осигурят достатъчна подкрепа. Полицейската реформа е ключово условие за подписването на Споразумението за стабилизация и асоцииране (ССА) с ЕС. Службата на говорителя на Върховния представител Марио Бъркич съобщи, че "Ние още веднъж призоваваме политическите партии на БиХ да постигнат споразумение за европейския път на БиХ. Този път няма алтернатива."
						При посещението си в Сараево в четвъртък, румънският президент Траян Бъсеску също изрази подобно становище, а именно, че с малко повече усилия БиХ може да подпише ССА и да започне интензивен диалог с НАТО.
						Други новини - В четвъртък парламентът на Република Сръбска (РС) прие серия от проектопоправки в Конституцията на РС, които освен другото, предвиждат отмяна на смъртното наказание. Проектопакетът ще бъде предмет на публично обсъждане в продължение на 45 дни преди друго гласуване в парламента. (Дневни Аваз, Независне Новине - 21/03/08; РТРС, Фена, Ромпрес, Радор - 20/03/08)
