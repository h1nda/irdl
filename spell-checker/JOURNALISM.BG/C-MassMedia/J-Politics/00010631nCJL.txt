Албанският президент обсъжда въпроса за Косово с трима свои колеги
29/04/2004
 
ВАРШАВА, Полша -- Албанският президент Алфред Мойсиу се срещна поотделно с колегите си от Полша, Словакия и България в сряда (28 април) по време на Европейския икономически форум във Варшава. Разговорите бяха съсредоточени върху обстановката на Балканите. Особено внимание бе отделено на Косово, където Мойсиу бе на посещение преди няколко дни. По време на срещите той изрази загриженост относно нестабилността в Косово и обеща, че Албания ще продължи да играе стабилизираща роля в региона. (ПАП, ATA, БTA - 28/04/04)
