Македонският президент се изказа по въпроса за статута на Косово
					10/10/2006
					 
						СКОПИЕ, Македония -- В понеделник (9 октомври) президентът Бранко Цървенковски каза, че страната му предпочита решението за статута на Косово да се постигне чрез компромис между Белград и Прищина. В разговор с Щефан Лене, специален пратеник на ЕС за Косово, Цървенковски е подчертал, че решението трябва да се вземе с посредничеството на международната общност, но да бъде "взаимно приемливо" и за двете страни. Цървенковски и Лене се договориха също въпросът за определянето на границата между Косово и Македония да се реши в хода на преговорите за окончателния статут. 
						Също в понеделник външният министър Антонио Милошоски се срещна с Цървенковски, за да обсъди с него искането на правителството за изтегляне на македонския посланик в Съединентите щати Люпчо Йордановски. Кабинетът смята, че той и посланикът на страната в Лондон, Георги Спасов, трябва да бъдат отзовани заради публичните спорове между тях. Спасов се съгласи, но Йордановски отказа да направи това. (Вечер - 10/10/06; MИA, Макфакс, A1 ТВ - 09/10/06)
