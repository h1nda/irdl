Върховният комисар на ООН за човешките права даде висока оценка на приемането от Хърватия на закон за даване на убежище
01/07/2004
 
ЗАГРЕБ, Хърватия -- Законът за даване на убежище влезе в сила в четвъртък (1 юли) и бе приветстван от върховния комисар на ООН за човешките права. Върховният комисар заяви, че законът предлага добра база за създаване на национална процедура за даване на убежище съобразно Женевските конвенции и Протокола на ООН за статута на бежанците. Съгласно закона Хърватия ежегодно ще предоставя убежище на 150 души, търсещи такова.
Други новини: В сряда ОССЕ докладва за значителен напредък в реституирането на имоти. По-конкретно се твърди, че от февруари до юни хърватската Служба за връщане на бежанците е възстановила на собствениците им над 100 от общо 195 жилища в района на Петриня.
Междувременно ЕС е включил петима хърватски граждани в своя "черен списък" на хора, на които е забранено да влизат в страни от съюза. Желко Багич, Любо Чешич, Желко Дилбер, Анте Максан и Хървое Петрац бяха добавени в списъка по подозрения за участието им в укриване на обвиняеми военнопрестъпници. (ХИНA, ХРT - 30/06/04)
