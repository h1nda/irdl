ОССЕ и СВП призовават за приемането на закон за висшето образование в БиХ 
					05/06/2006
					 
						САРАЕВО, Босна и Херцеговина (БиХ) -- Мисията на ОССЕ в БиХ и Службата на Върховния представител (СВП) излязоха в петък (2 юни) с обща декларация, в която обявиха, че приемането на проектозакон за висшето образование на държавно ниво от министерския съвет е само първата стъпка от процеса на парламентарното му приемане. ОССЕ и СВП заявиха, че окончателното приемане на закона е важен ангажимент, поет от БиХ към ЕС, и добавиха, че сроковете за изпълнение на това задължение са кратки. Основната цел на закона е прехвърляне на отговорността за акредитацията, признаването на дипломите и гаранцията за качество на образованието на държавните институции. (Уеб сайт на СВП - 02/06/06)
