Гърция и Македония ще проведат нов кръг от преговори по спора за името
					05/08/2008
					 
						НЮ Йорк, САЩ -- Специалният пратеник на ООН Матю Нимиц покани гръцкия представител Адамантиос Василакис и македонския му колега Никола Димитров да проведат нов кръг от преговори по отдавнашния спор за името между двете държави. Според съобщения в медиите от понеделник (4 август) Василакис и Димитров ще се срещнат с Нимиц на 14 и 15 август в Ню Йорк. Източници от ООН твърдят, че въпреки искането на Скопие Нимиц не възнамерява да води преговори по въпроса за така нареченото македонско малцинство. (ЕРТ, Макфакс - 05/08/08; АНА-МПА, Катимерини, Нафтемборики, In.news, Експрес - 04/08/08)
