Tурция забрани прокюрдска партия
					13/12/2009
					 
						AНКАРА, Tурция -- Конституционният съд реши в петък (11 декември) да забрани прокюрдската Партия на демократическото общество (ПДО) и да изключи двама от нейните членове от политиката за период от пет години заради предполагаеми връзки с бойци от обявената извън закона Кюрдска работническа партия (ПКК). Искането за забрана на ПДО бе подадено през 2007 г. от главния прокурор на Върховния апелативен съд на страната Абдурахман Ялчинкая. ПДО има 21 депутати в парламента, които заявиха, че ще бойкотират работата на парламента в знак на протест срещу решението на съда. Партията отрече да има каквито и да било връзки с ПКК. 
						Решението на съда предизвика протести в Диарбекир в събота. Хиляди поддръжници на ПДО се събраха пред централата на партията, хвърляха запалителни бомби и камъни срещу полицията и скандираха "Кръв за кръв! Отмъщение!" Полицията използва сълзотворен газ, за да разпръсне тълпата. Подобен митинг бе проведен и в Истанабул, но в него участваха около дузина протестиращи.
						Говорител на настоящия председател на ЕС Швеция заяви в изявление от името на съюза, че е ЕС е обезпокоен от решението на съда. Заклеймявайки насилието и тероризма изявлението посочва, че забраната на политически партии трябва да се предприема само в краен случай. (Би Би Си, НТВ, AФП, AП - 11/12/09)
