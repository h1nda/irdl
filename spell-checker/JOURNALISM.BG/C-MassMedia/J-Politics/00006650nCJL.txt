Кабинетът на ФБиХ одобри промените в наказателните закони като част от съдебната реформа
18/04/2003
 
САРАЕВО, Босна и Херцеговина (БиХ) -- Правителството на Федерация БиХ (ФБиХ) одобри три проектозакона в четвъртък (17 април) - за наказателните процедури, за наказателен кодекс и за защита на свидетелите. По-късно министърът на правосъдието на ФБиХ Боряна Кристо заяви, че проектите са част от цялостната съдебна реформа в БиХ, насочена към хармонизиране на федералното с държавното законодателство. Тя добави, че новите клаузи предвиждат санкции за престъпни деяния, свързани с нарушаване на правата и свободите. Възпрепятстването на завръщането на бежанците ще бъде наказвано със затвор до десет години. (Източници на СВП - 18/04/03; СРНА, БиБиСи, НТВ Хаят - 17/04/03)
