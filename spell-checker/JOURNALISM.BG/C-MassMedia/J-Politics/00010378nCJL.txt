Започва третият кръг от преговорите между Хърватия и ЕС по протокол №7
05/04/2004
 
ЗАГРЕБ, Хърватия -- Третият кръг от преговорите между Хърватия и ЕС по протокол №7 започва в понеделник (5 април) в Брюксел. Като част от Споразумението за стабилизиране и асоцииране с ЕС протоколът определя търговските условия между Хърватия и държавите от ЕС, вкл. и за десетте, които ще се присъединят към Съюза през май.
Други новини: кандидатурата на Хърватия за ЕС ще бъде в центъра на разговорите в Лисабон между хърватския президент Стипе Месич и неговия португалски колега Хорхе Сампайо. Това ще бъде първо по рода си посещение на хърватския държавен глава от 1998 г. насам. (Виесник - 05/04/04; ХИНА - 04/04/04)
