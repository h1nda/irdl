Румънска парламентарна комисия е разделена по въпроса за разсекретяването на досиетата на политиците
					04/08/2006
					 
						БУКУРЕЩ, Румъния -- Членовете на парламентарната комисия, която осъществява надзор върху дейността на службите за сигурност, са разделени в мненията си относно взетото неотдавна решение на Националния съвет за проучване на архивите на "Секуритате" да бъдат разсекретени досиетата на политиците. Като цяло партньорите от управляващата коалиция приветстваха решението, но опозиционната Социалдемократическа партия (СДП) изрази резерви. Депутатът от СДП Йон Стан, който е секретар на парламентарната комисия, изрази в четвъртък (3 август) тревогата си, че решението ще наруши закона за националната сигурност. (Найн О'Клок - 04/08/06; Медиафакс, Ромпрес - 03/08/06)
