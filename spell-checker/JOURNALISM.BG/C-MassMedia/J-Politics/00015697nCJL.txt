Македонският и италианският министър на околната среда подписаха споразумение за сътрудничество
					24/08/2005
					 
						РИМИНИ, Италия -- Министърът на околната среда Алтеро Матеоли и македонският му колега Зоран Шапурич подписаха двустранно споразумение за сътрудничество във вторник (23 август), по време на посещението на Шапурич в Италия. Двамата обсъдиха начини за укрепване на сътрудничеството в областта на защитата на околната среда, както и кандидатурата на Македония за получаване на официален статут на страна кандидатка за членство в ЕС. 
						Други новини -- В сряда македонският външен министър Илинка Митрева е на еднодневно работно посещение в Дания. Очаква се основният обсъждан въпрос да бъде кандидатурата на Скопие за евроатлантическа интеграция. (Уеб-сайт на македонското правителство, Макфакс - 24/08/05; Македонско радио - 23/08/05)
