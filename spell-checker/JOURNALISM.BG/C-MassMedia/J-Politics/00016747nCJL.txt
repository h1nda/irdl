Еврокомисарят по разширяването заяви, че скоростта, с която ще се водят преговорите по ССА зависи от БиХ
		27/11/2005
		 
			САРАЕВО, Босна и Херцеговина (БиХ) -- Еврокомисарят по разширяването Оли Рен заяви в петък (25 ноември), че скоростта, с която ще се водят преговорите по Споразумението за стабилизация и асоцииране (ССА) между БиХ и ЕС ще зависи от босненските власти и готовността им за сътрудничество и консенсус. Рен направи това изявление след церемония в Сараево, на която бе обявено началото на преговорите по ССА. Той изрази увереност, че босненските лидери ще успеят да осъществят най-важните реформи. Той също заяви, че преговорите по ССА е възможно да приключат след една година, при условие, че се изпълнят всички изисквания. (Фена, ПБС БиХ - 25/11/05)
