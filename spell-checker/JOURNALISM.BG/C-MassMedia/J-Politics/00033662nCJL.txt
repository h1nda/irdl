Турският парламент одобри промяна в закона за референдумите
					05/03/2010
					 
						АНКАРА, Турция -- Късно вечерта в сряда (3 март) парламентът одобри промяна в закона за референдумите, която скъсява периода на изчакване за провеждането на обществено допитване от 120 на 60 дена. Според новата разпоредба всяка промяна в конституцията, ратифицирана от парламента с 330 до 336 гласа от общо 550, ще бъде подлагана на референдум след не повече от 60 дена. Министър-председателят Реджеп Тайип Ердоган каза, че неговото правителство иска да направи всичко необходимо, за да промени конституцията до края на годината. Опозиционната Републиканска народна партия отново подчерта в четвъртък, че ще оспори всякакви възможни конституционни промени в Конституционния съд. (Заман - 05/03/10; Хюриет, Ройтерс - 04/03/10)
