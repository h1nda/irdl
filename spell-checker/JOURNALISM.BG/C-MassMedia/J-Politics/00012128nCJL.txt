Президентите на Сърбия и РС призовават за сътрудничество с Трибунала за военните престъпления 
					28/09/2004
					 
						БЕЛГРАД, Сърбия-Черна гора -- Президентите на Сърбия-Черна Гора и Република Сръбска (РС) Борис Тадич и Драган Чавич призоваха към по-тясно сътрудничество с Трибунала на ООН за военни престъпления в понеделник (27 септември). Тадич бе цитиран да казва, че всички обвиняеми трябва да се явят пред международния съд. Чавич предупреди, че времето изтича за РС и босненско-сръбската автономна област е изправена пред големи опасности, ако не спазва ангжиментите си пред трибунала. Той се срещна и със сръбския премиер Воислав Кощуница. Двамата лидери са изразили възражения срещу промените в конституцията на Босна и Херцеговина (БиХ). Сюлейман Тихич, настоящият председател на ротационното президентство на БиХ, заяви неотдавна пред ООН, че е за промяна на конституцията, която да съдейства за по-голямото сближаване на трите етнически групи. 
						Други новини: Първият заместник Върховен представител Доналд Хейз заяви, че властите в БиХ трябва да утроят темпа на реформите, ако страната иска да влезе в ЕС преди края на това десетилетие. Той направи тези коментари по време на конференция в Неум. (АФП, Бета, Б92 РТРС, ПБС БиХ, Източници на СВП - 27/09/04)
