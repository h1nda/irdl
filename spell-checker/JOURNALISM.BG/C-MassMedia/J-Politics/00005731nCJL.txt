Във вторник Камарата на народите на ФБиХ обсъжда номинациите за президент
21/01/2003
 
САРАЕВО, Босна и Херцеговина (БиХ) -- Във вторник (21 януари) се очаква Камарата на народите на Федерация Босна и Херцеговина (ФБиХ) да обсъди номинациите за президент и вицепрезидент на ФБиХ. Това ще бъде първата сесия след спорното откриване в петък. Тогава няколко сръбски депутата бойкотираха заседанието в знак на протест срещу отхвърлянето на молбата на сръбските партии за отсрочка, докато не сформират сръбска коалиция като босненските мюсюлмани и хърватските си колеги. Хърватската парламентарна група номинира Нико Лозанчич за президент на ФБиХ. Шахбаз Джиханович беше предложен за вицепрезидент на босненските мюсюлмани, а сърбите, присъствали на заседанието в петък, предложиха Десница Радивоевич за техен вицепрезидент. (НТВ Хаят - 21/01/03)
