МВФ отлага първия преглед по стендбай споразумението с Турция
					07/07/2005
					 
						АНКАРА, Турция -- Бордът на МВФ реши да отложи първия преглед по тригодишното стендбай споразумение с Турция, което е на обща стойност 1 млрд. долара, поради закъсненията с реформата в социалното осигуряване, според Ан Крюгер, първи заместник главен директор на фонда. По-рано тази седмица парламентът излезе във ваканция, без да одобри проекта за реформа на социалното осигуряване, внесен от правителството. Депутатите приеха само законопроекта за банковата реформа, чието приемане също бе едно от условията, които МВФ искаше да се изпълнят преди първия преглед.
						Други новини -- Бивш заместник-председател на прокюрдска партия бе застрелян в Диарбекир в сряда (6 юли). Хикмет Фидан, на 50 г., бе заместник-председател на Народно-демократичната партия, която бе забранена през 2003 г. заради връзки с терористите от Кюрдската работническа партия. (НТВ, Ройтерс - 07/07/05)
