Започват кампаниите за парламентарните избори в Косово 
					22/09/2004
					 
						ПРИЩИНА, Косово, Сърбия-Черна гора -- Кампаниите за парламентарните избори в Косово на 23 октомври ще започнат в сряда (22 септември), ден по-рано от предварителните планове, обяви шефът на УНМИК Сьорен Йесен-Петерсен. Той призова всички регистрирани партии да проведат кампанията си през следващите 30 дни по един демократичен начин. Общо 32 партии и политически организации ще участват в предизборната кампания за 100 от всичко 120 места в косовската Асамблея; 20 места са запазени за малцинствените общности. (Бета, Косовалайв - 21/09/04)
