Албанският министър-председател Бериша обяви, че борбата със сивата икономика е правителствен приоритет 
					29/03/2007
					 
						ТИРАНА, Албания -- По време на заседание на кабинета в сряда (28 март) министър-председателят Сали Бериша заяви, че борбата срещу сивата икономика е първостепенен правителствен приоритет. Той каза, че властите ще се стремят да следват политика на нулева толерантност по отношение на икономическите престъпления. Борбата с тях е съществено предварително условие за развитието на свободна пазарна икономика и привличането на повече чужди инвестиции, каза Бериша. Също в сряда Институтът за изследвания и алтернативно развитие публикува резултатите от проучване на корупцията. Според тях нивото на корупцията е останало високо през изминалата година. Общественото мнение въприема държавните институции, лекарите, митническите служители и съдиите като най-корумпирани, а президента и религиозните лидери се смятат за най-малко корумпирани. 
						Други новини -- Албанската неправителствена организация "Свободен мозъчен форум" излезе с предложение за борба с кръвната вендета. Проектът, изготвен с помощта на видни адвокати, призовава за съставянето на специална постоянна правителствена комисия и провеждането на обществена разяснителна кампания. (KohaJone, Албейниън Нюз - 29/03/07; Топ-Чанъл, VizionPlus, 24-оре - 28/03/07)
