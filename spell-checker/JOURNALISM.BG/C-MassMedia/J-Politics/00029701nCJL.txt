Българският премиер Станишев коментира изборите през лятото
					24/03/2009
					 
						СОФИЯ, България --В интервю за "Ройтерс" в понеделник (23 март) министър-председателят Сергей Станишев каза, че неговата Българска социалистическа партия (БСП) трябва да победи на парламентарните избори през това лято, за да попречи на опозиционната партия "Граждани за европейско развитие на България" (ГЕРБ) да изпълни своите "опасни икономически планове". По време на криза, каза той, "първото правило е да не се постъпва глупаво". Проучванията на общественото мнение сочат, че понастоящем ГЕРБ е най-популярната партия. Станишев каза, че ако БСП победи, той ще изкара втори мандат като министър-председател. (Новинар - 24/03/09; Ройтерс, БНТ, Стандарт, Медиапул - 23/03/09)
