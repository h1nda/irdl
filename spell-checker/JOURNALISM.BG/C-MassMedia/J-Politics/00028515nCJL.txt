Опозиционните партии в България искат оставки във връзка с блокираното финансиране от ЕС
					27/11/2008
					 
						СОФИЯ, България -- Парламентарните партии от опозицията и "Граждани за европейско развитие на България" обявиха в сряда (26 ноември), че обмислят внасяне на вот на недоверие срещу провителството или искане за незабавна оставка на финансовия министър Пламен Орешарски и на министъра на регионалното развитие Асен Гагаузов. Те отговарят за двете разплащателни агенции, които управляваха фондовете по програма ФАР. Във вторник Европейската комисия (ЕК) заяви, че няма да възстанови акредитацията на нито една от агенциите, което означава, че няма да бъдат одобрявани нови проекти, тъй като програмата приключва в края на тази година. Всъщност 220 милиона евро по програмата ще бъдат задържани, докато други 340 милиона евро, предназначени за вече одобрени проекти, ще останат блокирани. ЕК се позова на продължаващата неспособност на България да се справи с корупцията и организираната престъпност. (Нетинфо, Фокус, Сега, Dnes.bg - 26/11/08)
