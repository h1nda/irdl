Започва гласуването в референдума по закона за децентрализация в Македония
					07/11/2004
					 
						СКОПИЕ, Македония -- Гласоподавателите се отправиха в секциите за гласуване в неделя (7 ноември) за участие в референдума, проведен по предложение на опозицията в опит да осуети действието на новите закони за местна децентрализация. Законите, приети в рамките на Охридските споразумения, предоставят повече пълномощия на местните управи и променят границите на няколко общини. Противниците на законите твърдят, че това ще раздели страната по етнически принцип. Правителството призова населението да на гласува, така че участието да бъде под 50%. Международните организации и западните държави предупредиха, че успехът на референдума ще забави напредъка на евро-атлантическия процес. (АФП, Ройтерс - 07/11/04; AП, АФП, Гласът на Америка, A1 TВ, Дневник, Утрински Весник - 06/11/04)
