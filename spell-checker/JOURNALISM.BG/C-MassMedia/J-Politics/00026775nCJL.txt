Гръцкият премиер Караманлис призова за обща политика на ЕС за незаконната имиграция
					15/06/2008
					 
						AТИНА, Гърция -- Премиерът Костас Караманлис призова ЕС в петък (13 юни) да създаде обща политика за решаване на проблемите с незаконната имиграция, подчертавайки, че местоположението на неговата страна я прави една от най-засегнатите в това отношение. Караманлис направи това изявление по време на посещение на остров Самос. Караманлис повтори идеята на Гърция за създаване на обща европейска крайбрежна охрана, която да патрулира по външните морски граници на ЕС. Междувременно в събота гръцките власти задържаха общо 181 незаконни имигранти в различни части на страната. (Катимерини, AНА-МПА, Нафтемпорики - 14/06/08)
