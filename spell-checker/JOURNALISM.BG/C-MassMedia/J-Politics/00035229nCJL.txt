Еврокомисарят Фюле призова Албания да сложи край на политическата криза 
					08/07/2010
					 
						СТРАСБУРГ, Франция -- В сряда (7 юли) депутатите от Европейския парламент (ЕП) проведоха обсъждане на две резолюции за напредъка на Албания и Косово по пътя им към интеграция в ЕС. В обръщение към заседанието еврокомисарят по разширяването Щефан Фюле приветства напредъка на Тирана в изпълнението на условията за визова либерализация, но посочи, че остават проблеми, свързани с политическата криза. Опозицията поднови парламентарния си бойкот, защото правителството отказва да разследва твърденията за манипулации на изборите от юни 2009 г. Фюле отбеляза също, че корупцията и организираната престъпност остават основни проблеми, предизвикващи загриженост. По отношение на Косово Фюле каза, че страната е приоритет на ЕС, и подчерта важността на предстоящото решение на Международния съд по законността на косовската декларацията за независимост от Сърбия. ЕП прие и двете резолюции в четвъртък. (Шекули, Koha.net, Газета 55, BalkanWeb - 07/07/10)
