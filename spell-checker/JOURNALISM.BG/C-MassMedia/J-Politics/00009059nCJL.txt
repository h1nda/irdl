Сърбия насрочва предсрочни парламентарни избори
14/11/2003
 
БЕЛГРАД, Сърбия и Черна гора -- Сърбия разпусна парламента си в четвъртък (13 ноември), когато стана ясно, че кабинетът на премиера Зоран Живкович вероятно няма да оцелее след предстоящия вот на недоверие. Изпълняващата длъжността президент и председател на парламента Наташа Мичич съобщи решението и насрочи 28 декември за дата на провеждане на изборите. "За работата, която ни предстои, ни е нужна стабилна Сърбия. За съжаление тя не е такава в момента", каза тя. Живкович призна, че кабинетът му е парализиран от вътрешни разпри и дезертьорства. "Вече не сме в състояние да работим по важните реформи . Това правителство изпълни задачата си да доведе демокрация в страната и . ще потърси отново доверието на гражданите в избирателните секции", заяви той. В Сърбия ще се проведат и президентски избори в неделя. Два предходни опита се оказаха неуспешни заради ниската избирателна активност. (AП, AФП, Б92, Танюг, Би Би Си, ФоНет - 13/11/03)
