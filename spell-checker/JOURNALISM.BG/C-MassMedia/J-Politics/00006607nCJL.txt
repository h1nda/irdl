БиХ и Сърбия подписват споразумение за сътрудничество между полициите
15/04/2003
 
БЕЛГРАД, Сърбия-Черна гора -- По време на среща в Белград в понеделник (14 април), представители на сръбското министерство на вътрешните работи и на Министерството на сигурността в БиХ се споразумяха да засилят двустранното сътрудничество в борбата срещу организираната престъпност и корупцията в региона. Сръбският заместник-министър на вътрешните работи Ненад Милич съобщи, че е обсъдено и сътрудничество за задържането на заподозрени във военни престъпления.
Според други новини, сръбската полиция съобщи в понеделник, че е арестувала Момчило Мандич, бивш заместник-министър на вътрешните работи на БиХ. Мандич, който е бил близък сътрудник на обвиняемия във военни престъпления Радован Караджич, бе арестуван в Белград през уикенда. Службата на върховния представител в БиХ приветства новината. (Източници на СВП - 15/04/03; НТВ Хаят, ПБС БиХ, Танюг, РТРС - 14/03/03)
