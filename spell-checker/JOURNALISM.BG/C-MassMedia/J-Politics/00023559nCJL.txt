Българският Конституционен съд отказа да разгледа новия избирателен закон 
					15/08/2007
					 
						СОФИЯ, България -- Във вторник (14 август) Конституционният съд отказа да разгледа Закона за местните избори, както поискаха някои опозиционни партии. Решението бе удар за критиците на закона, които се опитаха да блокират направените в него промени по две линии: по процедурни и конституционни съображения. В бързината по приемането на закона преди лятната ваканция на парламента предимно етническото турско Движение за права и свободи успя да включи клауза, позволяваща на неговите поддръжници, които живеят в Турция, да гласуват дори и да не са живели в местни общини най-малко десет месеца. Макар и да критикува закона, президентът Георги Първанов насрочи местните избори за 28 октомври.
						Също във вторник Първанов назначи заместник-министъра на вътрешните работи Бойко Коцев за постоянен представител на страната в ЕС. Коцев е бил заместник-министър на външните работи в кабинета на Симеон Сакскобургготски. (Дневник, Капитал - 15/08/07; Сега, Фокус, Стандарт, Медиапул - 14/08/07)
