Кандидати за президент в Хърватия възразяват против начина на отразяване на кампанията в медиите
					26/12/2004
					 
						ЗАГРЕБ, Хърватия -- Държавната избирателна комисия съобщи в четвъртък (23 декември), че е получила оплаквания от още трима кандидати - Дюрдия Адлесич от Хърватската социал-либерална партия, независимия кандидат Дорис Коста и кандидата на Хърватския християн-демократически съюз Анто Ковачевич - от начина на отразяване на кампанията в медиите. Още няколко други кандидати направиха възражения против, както те го нарекоха, фаворитизма спрямо двамата водещи кандидати - досегашния президент Стипе Месич и неговия опонент от управляващия Хърватски демократически съюз Ядранк Косор. (ХИНА, ХРТ - 23/12/04)
