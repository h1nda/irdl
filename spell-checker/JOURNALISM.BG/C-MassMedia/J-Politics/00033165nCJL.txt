Антимафиотски закон влезе в сила в Албания
					25/01/2010
					 
						ТИРАНА, Албания -- Така нареченият закон "антимафия", който разрешава конфискуването на имущество, чийто законен произход не може да бъде доказан, влезе в сила в неделя (24 януари). Новият закон дава възможност на властите да конфискуват съмнително имущество и да завеждат съдебни дела срещу собствениците за установяване на източника за придобиването му. Законът бе приет миналия месец без подкрепата на опозиционната Социалистическа партия (СП), чиито депутати се опасяват, че прилагането му може да бъде селективно. Опозицията смята, че парите, внасяни в страната от имигрантите, не се регистрират, което представлява възможност властите да злоупотребяват с подобни случаи. (Би Би Си, Лаймифундит, Телеграфи, Топ Чанъл - 24/01/10)
