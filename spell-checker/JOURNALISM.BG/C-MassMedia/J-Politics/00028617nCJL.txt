Бившият президент на кипърските гърци Пападопулос е в критично състояние
					07/12/2008
					 
						НИКОЗИЯ, Кипър -- Бившият президент Тасос Пападопулос е в критично, но стабилно състояние, съобщи в събота (6 декември) президентът Деметрис Христофиас, след като посети Пападопулос в болницата в Никозия. Пападопулос, който е 74-годишен, наскоро бе диагностициран с рак на белите дробове. Някои медии погрешно съобщиха в петък, че бившият лидер на страната е починал. Пападопулос бе президент от февруари 2003 до февруари 2008 г. Кипър се присъедини към ЕС по време на неговия мандат.
						Други новини - При експлозия на сухопътна мина в петък бяха ранени седем преселници, включително три деца в буферната зона, разделяща Кипър. Според властите групата се е опитвала да пресече южната част на острова от северната и е попаднала на минно поле. (Си Ен Ен Търк, МИА, Сайпръс Мейл, Заман - 06/12/08; AП, Синхуа - 05/12/08)
