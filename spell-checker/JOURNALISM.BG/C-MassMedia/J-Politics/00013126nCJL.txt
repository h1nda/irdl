Македония сформира екип за преговори с МВФ 
					30/12/2004
					 
						СКОПИЕ, Македония -- Икономическият министър Фатмир Бесими заяви в сряда (29 декември), че премиерът Владо Бучковски е сформирал екип от експерти за изготвяне на правителствената стратегия за предстоящите преговори с МВФ. Екипът трябва да изготви проектостратегията до февруари, когато пристига мисията на МВФ. Един от членовете на екипа, Таки Фити, заяви, че структурните реформи са най-важният инструмент за разрешаване на икономическите проблеми на страната.
						Други новини: В сряда парламентът прие държавния бюджет за 2005 г. Финансовият министър Никола Поповски заяви, че основните цели са запазване на макроикономическата стабилност, засилване на растежа и реформите, стабилизиране на дълга и увеличаване на чуждите инвестиции. (MИA - 29/12/04)
