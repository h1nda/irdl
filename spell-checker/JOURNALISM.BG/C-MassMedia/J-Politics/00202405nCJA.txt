Споразумението за втория спасителен заем за Гърция ощетява еднакво почти всички - стари и млади
					03/03/2012
					Гърция твърди, че програмата за строги икономически марки ще поддържа страната единна, но според някои тя ще я разкъса на части.
					От Анди Дабилис за Southeast European Times в Атина – 03/03/12
 
					 
						
Полицаи, пожарникари и брегова охрана протестираха във вторник (28 февруари) в Атина срещу планираното намаляване на заплати и пенсии. [Ройтерс]
						Когато Ставрос Каркалецис разглежда споразумението, което Гърция подписа с международните заемодатели, за да получи втория спасителен заем, той вижда страната си беззащитна - бойните самолети стоят в хангарите, защото няма достатъчно гориво. 
						Танаси Антониу, който наближава 83, отново си представя как ще седне зад работния плот, където е работил като шивач половин век, тъй като правителството продължава да отнема от пенсията му. 
						С намаляването на пенсиите и с намаляването с 22%-32% на минималната заплата за работници под 25-годишна възраст - гърците се страхуват, че жизненият им стандарт ще спада от бебешката люлка до гроба въпреки твърдението на правителството, че договореностите ще спасят бъдещите поколения. 
						Временният премиер Лукас Пападемос прокара пакета от мерки, за да ратифицира втори спасителен заем от тройката ЕС-МВФ-ЕЦБ - за 130 милиарда евро и да допълни продължаващата серия от заеми за 109 милиарда евро - през парламента, като повечето от мерките са същите, които доведоха Гърция до дълбока рецесия. 
						Безработицата е почти 21% - 48% сред младите хора - и повече от 111 000 фирми преустановиха бизнеса си, като прогнозите са, че ще става по-лошо в краткосрочен план. 
						Парламентът също одобри реализирането на 3,2 милиарда евро от съкращения в тазгодишния бюджет, като главните източници са пенсиите, заплатите, здравеопазването и фармацевтиката, както и разходите за отбрана, които ще бъдат намалени с 400 милиона евро. 
						Това бяха условията, поставени от финансовите министри на еврозоната на 21 февруари, които заявиха, че се опитват да защитят финансовия блок на региона и да измъкнат Гърция от кризата, както и да помогнат за опрощяването на дълг от 100 милиарда евро като част от т. нар. Споразумение с участие на частния сектор с неохотните инвеститори. 
						"Нещата са и ще бъдат трудни", каза преди гласуването в парламента финансовият министър Евангелос Венизелос. "Сега ние получаваме сигурна рамка с решенията от 21 февруари, с участието на честния сектор, рекапитализирането на банките, но за това е необходима работа, работа, работа, единство, консенсус и сериозно отношение." 
						Каркалецис, който ръководи мозъчния тръст за анализ в областта на отбраната в Атина "Гръцки център за европейски и международни анализи" и е военен пратеник в Кипър на лидера на "Нова демокрация" Антонис Самарас каза за SETimes: "Ние трябва да осъществим съкращения отвсякъде, с изключение на отбраната. Можете да изградите нова икономика, но ако изгубите гръцка територия, дори един малък остров, не можете да си го върнете", имайки предвид Кипър, който все още е разделен след турската инвазия преди 38 години, и която според него ще се възползва от кризата, за да провежда по-експанзионистична и агресивна политика. 
						
Полицията охранява район около фабрика в Комотини в Северна Гърция в четвъртък (1 март). Грък простреля и рани бившия си шеф и друг работник и взе други двама за заложници в знак на протест, че е загубил работата си. [Ройтерс]
						Антониу, който живее в едностаен апартамент в сграда, където живее и дъщеря му, която му помага, каза за SETimes: "Чувствам несигурност, макар че се грижа само за себе си, а други хора са със семейства". Той е запазил старата си шевна машина по носталгични причини и казва: "Сега се чудя какво би било да започна да я ползвам отново, ако се наложи." 
						Пападемос каза, че много трудно е било да се вземе решението за извършване на съкращения, за да получи страната заема, но алтернативата е била хаос и финонсов колапс. 
						Венизелос, който удвои подоходните и имуществените данъци и започна въвеждане на данъци и за бедните, каза, че споразумението отваря вратата за сключване на Споразумение с участието на частния сектор и че в крайна сметка то ще донесе полза на страната в бъдеще. 
						"Всяко друго предложение създава несигурност и може да доведе до трагични ситуации", каза той. 
						Все пак, каза Самарас, "С това ново споразумине за заема, с това драстично съкращаване на дълга, избегнахме изключването на страната от еврозоната... спасихме социалното единство, поне за сега." 
						Тези аргументи нямат ефект при работниците, при онези в държавния сектор, чиито заплати бяха намалени с 30%. Някои заплати на работещи в частния сектор бяха намалени до 50%, за да се доближат до спада на минималната заплата, а някои работници може да се окажат с месечна заплата под 400 евро. 
						Натискът достигна връхната си точка. Обезумял безработен нахлу във фабрика за пластмаси в Комотини в петък, простреля и рани трима души и държа няколко други за заложници в продължение на часове, преди да се предаде на полицията. 
						Пантелис Магалиос, ръконодител на център по заетостта в Комотини, каза пред репортери, че стрелецът е останал без пари. "Ние заклеймяваме този инцидент, който не трябваше да се случва. Но проблемът е, че трябва да мислим какво е накарало мъжът да грабне оръжието. Какво го е накарало да стигне дотук: безработицата, която продължава да расте и намаляването на заплатите. Това са проблеми, които ще продължаваме да срещаме." 
						Агелос Цаканикас, инжерер, който ръководи изследванията за Фондацията за икономически и промишлени изследвания в Атина, каза, че Гърция се намира под нож с две остриета - чувство на облекчение, подкопавано от постоянен страх. 
						"Това е много сурова програма, която ще задълбочи рецесията. Вместо -3% БВП, ние го оценявяме на -4,5%, тъй като тези мерки засягат реалния доход и заплатите", каза той за SETimes. 
						Но, добави той, "Това бе споразумение, с което да си осигурим втория заем и особено участието на частния сектор, което ще има позитивен ефект върху дълга." 
						Пападемос каза, че вярва, че икономиката ще се съживи в рамките на 18 месеца, но само ако новите идеи за постигане на растеж проработят. 
						Пантелис Камас, преподавател по икономика в Университета в Йоанина каза, че Гърция трябва да извърви дълъг път към възстановяването. "Проблемът със строгите фискални мерки е рецесията, намалените приходи от данъци", отбеляза той за SETimes, като потребителските разходи намалявят, което доведе до спад от 33 милиона евро в приходите през януари тази година в сравнение със същия месец през 2011 г. 
						"Единственият начин да се разчупи този омагьосан кръг, е да се осъществят реформите, чрез които да се постигне растеж," каза той, включително прекратяването на монопола, който имат много професии в Гърция - фармацевти, инженери, архитекти и адвокати - което правителството не желае да направи. 
						Алекс Афуксенидис, изследовател, завършил образованието си във Великобритания, от Института за политическа социология, Национален център за социални изследвания в Атина, каза, че мерките няма да дадат резултат, като същевременно нанасят тежки вреди на хората, особено на младите, които не виждат никакво бъдеще освен намалени минимални заплати и много малко перспективи. 
						"Тук е абсолютна пустош, възстановяването ще отнеме години", каза той за SETimes. "Съществува пълно разпадане на всякакво благосъстояние. Цялата страна е деквалифицирана... ако не можете да се противопоставите на това, нямате надежда."
