Социалистическата партия на Сърбия предвижда реформа
					28/12/2009
					 
						БЕЛГРАД, Сърбия -- Министърът на вътрешните работи Ивица Дачич, лидер на Социалистическата партия на Сърбия (СПС) заяви в неделя (27 декември), че партията ще проведе голяма реформа в политиката, програмата и ръководството си следващата година. Той добави, че страната се нуждае от политическа стабилност, а не от предсрочни избори. Той също заяви, че сформирайки коалиция с Демократическата партия, социалистите са направили много за Сърбия и нейните граждани, което е довело до либерализирането на визовия режим и до кандидатура за членство в ЕС миналата седмица. (РТС, Б92 - 26/12/09)
