Международната общност оцени високо възобновяването на политическия диалог в Скопие
					11/03/2007
					 
						СКОПИЕ, Македония -- Международната общност приветства в петък (9 март) срещата между премиера и лидер на ВМРО-ДПМНЕ Никола Груевски и Али Ахмети, лидер на главната етническа албанска опозиционна партия Демократически съюз за интеграция (ДУИ). Според съвместно изявление, направено от ЕС, ОССЕ, НАТО и пратеници на САЩ в Скопие, срещата е представлявала важна стъпка към засилване на доверието. Пратениците от Запад също насърчиха всички политически формации в Македония да продължат усилията си за оздравителен политически диалог. 
						Също в петък пратеникът на ЕС Ерван Фуер отново призова ВМРО-ДПМНЕ и ДУИ да постигнат споразумение по списъка от закони, които трябва да бъдат приети според т.н. "принцип на Бадинтер". Подобни закони изискват одобрението на мнозинството депутати от малцинствените партии, за да бъдат приети от парламента. (Вечер, Дневник, A1 ТВ - 10/03/07)
