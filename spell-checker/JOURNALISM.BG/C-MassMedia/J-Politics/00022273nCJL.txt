Министър-председателят на Турция Ердоган обеща да бъде предан на демокрацията и светското начало
					18/04/2007
					 
						АНКАРА, Турция – Министър-председателят Реджеп Тайип Ердоган каза пред членове на своята Партия на справедливостта и развитието (ПСР), че е изцяло предан на демокрацията и светското начало. Неговият коментар бе направен след демонстрацията през уикенда, на която поне 300 000 души излязоха по улиците на Анкара, за да изразят своята подкрепа за светския характер на републиката. Ердоган каза още пред репортерите, че ПСР все още не е избрала своя кандидат за президент, въпреки че той е смятан за фаворит.
						Също във вторник Ердоган се срещна с лидерите на дясноцентристките опозиционни партии, Партията на верния път (ПВП) и Отечествената партия, за да обсъди предстоящите избори. На съвместна пресконференция след срещата лидерът на ПВП Мехмет Агар каза, че неговата партия ще вземе решение за стратегията си, след като ПСР обяви своя кандидат. Отечествената партия има намерение да следва същата стратегия. (Ройтерс, АФП, EU Observer - 17/04/07)
