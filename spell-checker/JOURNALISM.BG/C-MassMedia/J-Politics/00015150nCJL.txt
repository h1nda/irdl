Българският президент ще свика новия парламент на 11 юли
					05/07/2005
					 
						СОФИЯ, България -- Във вторник (5 юли) президентът Георги Първанов каза, че е подписал указ за свикване на първата сесия на новия парламент на 11 юли. Първанов направи това изявление, след като официално получи доклад на Централната избирателна комисия с резултатите от изборите на 25 юни. Датата 11 юли бе предложена от Българската социалистическа партия (БСП) и партията на етническите турци Движение за права и свободи -- съответно първата и третата сила в новия законодателен орган. Миналата седмица те водиха преговори за сформиране на коалиционен кабинет. В понеделник лидерът на БСП Сергей Станишев отново се срещна с лидера на управляващата в момента партия НДСВ, премиерът Симеон Сакскобургготски, за да обсъди съставянето на общо правителство. Не бяха дадени подробности за срещата. (Медиапул, Дневник - 05/07/05; бТВ - 04/07/05)
