Румъния, Грузия и Азербайджан подписаха споразумение за доставки на природен газ
					14/04/2010
					 
						БУКУРЕЩ, Румъния -- Във вторник (13 април) в Букурещ Румъния, Грузия и Азербайджан подписаха официално споразумение за доставки на природен газ от Каспийско море за Румъния. Според този проект Румъния ще построи най-малко два терминала за втечнен природен газ с годишен капацитет от 7 милиарда кубически метра. За да осигури доставките, Азербайджан планира да увеличи добива от 23,5 милиарда кубически метра на 28,5 милиарда в близкото бъдеще. Предпроектно проучване ще определи точния размер на разходите, но по предварителни оценки те ще са между 2 и 4 милиарда евро. Букурещ се надява проектът да може да бъде завършен, преди газопроводът „Набуко” на ЕС да влезе в експлоатация, което навежда на мисълта, че може би Румъния не се нуждае от „Набуко”. (Финанчиарул, Евениментул Зилеи - 14/04/10; Синхуа, Медиафакс - 13/04/10)
