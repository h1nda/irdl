Турция призовава страните в Кипър да постигнат споразумение
03/02/2003
 
АНКАРА, Турция -- Турският премиер Абдула Гюл заяви пред турската телевизия в неделя (2 февруари), че гръцките и турските кипърци трябва да направят някои компромиси за уреждане на спора между тях. Според Гюл и двете страни трябва да предприемат "разумни стъпки", за да се приближат до окончателно споразумение преди крайния срок 28 февруари, определен от ООН и ЕС. Според Гюл, турското правителство би приело сценарий без постигането на споразумение като провал и ще направи всичко възможно да избегне такава ситуация. Междувременно турските медии съобщиха, че лидерът на турските кипърци Рауф Денкташ е отхвърлил промените в мирния план, направени от гръцка страна. В отговор, предложенията на турските кипърци също са били отхвърлени. Специалният пратеник на ООН в Кипър Алваро де Сото предложи до 23 февруари на двете страни да бъде представен преработен план и на 30 март да бъде проведен референдум за одобрение на споразумението. (Анадолска агенция, ТРТ, АФП, БиБиСи - 02/02/03)
