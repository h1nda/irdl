Основната прокюрдска партия в Турция предложи автономия на югоизточните части на страната
					09/11/2007
					 
						АНКАРА, Турция -- Основната прокюрдска партия в страната, Партията за демократично общество (ПДО), изрази мнение, че даването на автономия на предимно кюрдската югоизточна част на страната ще сложи край на борбата с партизаните от терористичната Кюрдска работническа партия (ПКК). Айсел Туглук, влиятелен депутат от ПДО, заяви на събрание на партията в четвъртък (8 ноември), че "една демократична и федерална система е най-подходящото решение". Той подчерта, че "всички знаят много добре, че решението на кюрдския проблем е в демократичните действия, а не във военните операции". Партията прие декларация, подкрепяща официално това предложение. ПДО има 20 депутати в парламента и е първата прокюрдска формация, представена в него от повече от десетилетие насам. 
						Други новини от четвъртък -- Турската полиция съобщи, че е задържала четирима души и е заловила значително количество пластични експлозиви в град Нусайбин на сирийската граница. Според съобщенията полицията е действала по сигнал. (Заман, Сабах - 09/11/07; НТВ, Ройтерс - 08/11/07)
