Румънският президент ще посети Лондон 
					31/01/2005
					 
						ЛОНДОН, Великобритания -- Румънският президент Траян Басеску пристигна на двудневно официално посещение в Лондон в неделя (30 януари). Басеску ще се срещне с британския премиер Тони Блеър и с представители на водещи компании в Обединеното Кралство. 
						Други новини от неделя: Румънският външен министър Михай Разван Унгуряну разговаря по телефона с новия държавен секретар на САЩ Кондолиза Райс. Според прес-съобщение на правителството Унгуряну е препотвърдил готовността на Букурещ да засили двустранното сътрудничество с Вашингтон. (Ромпрес - 31/01/05; Найн о'клок - 30/01/05)
