Местните избори в Албания са застрашени
					14/02/2011
					 
						ТИРАНА, Албания -- Местните избори, насрочени за 8 май, са изложени на риск, защото политическите партии изостават с подготовката на Централната избирателна комисия (ЦИК). За да обсъди опасенията си, ръководителят на службата на ОССЕ в Тирана Ойген Волфарт е поискал среща с президента Бамир Топи в понеделник (14 февруари). ЦИК е успяла да сформира само половината от местните комисии за подготовка на изборите, тъй като опозиционната Социалистическа партия отказва да номинира членове от своите редици. Международните представители критикуват това като "противоконституционно". ЦИК удължи крайния срок за номиниране на членове до края на седмицата. (Balkan Web, Телеграфи, Алсат, Клан - 13/02/11)
