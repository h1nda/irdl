Президентът ще назначава директора на новата българска агенция за сигурност
					05/12/2007
					 
						СОФИЯ, България -- Директорът на новата агенция за сигурност, която ще бъде създадена през следващата година, ще бъде назначаван от президента съгласно правилника на агенцията, одобрен от парламента на второ четене във вторник (4 декември). Опозицията отхвърли идеята, заявявайки, че това би дало на президента твърде голямо политическо влияние върху агенцията, която ще се занимава с въпроси, отнасящи се до националната сигурност, корупцията и борбата с тероризма - задължения, изпълнявани понастоящем от различни ведомства в рамките на министерствата на вътрешните работи, отбраната и финансите. Опозицията се опасява, че засекретена информация може да бъде използвана за политически цели. (Сега, 24 часа, Дневник - 05/12/07; БНР, Фокус, Новините, София Ехо - 04/12/07)
