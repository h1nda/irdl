Черногорските партии "Сръбска листа" и СДП ще бойкотират парламента заради признаването на Косово
					27/10/2008
					 
						ПОДГОРИЦА, Черна гора -- Депутатите от главните опозиционни политически сили, коалицията "Сръбска листа" и Сръбската демократическа партия, обявиха в петък (24 октомври), че ще бойкотират парламента заради отказа на правителството да приеме което и да било от техните предложения, свързани с признаването на независимостта на Косово. Другите опозиционни партии се дистанцираха от "Сръбска листа" и СДП, като заявиха, че ще продължат да работят в парламента. Първоначално опозицията показа обединен фронт с искане за отмяна на решението на правителството за признаване на независимостта. Тя настояваше също и за провеждането на референдум по въпроса до края на годината или за предсрочни парламентарни избори. (Макфакс, A1 - 26/10/08; РТЧГ - 24/10/08)
