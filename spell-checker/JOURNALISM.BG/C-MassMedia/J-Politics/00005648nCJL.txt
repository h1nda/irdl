Политическата криза в Сърбия застрашава реформите
13/01/2003
Воислав Кощуница нито може да стане президент на Сърбия, нито може да свали правителството на Зоран Джинджич. Некомпетентността на Кощуница и безотговорността на Джинджич могат да дадат шанс на някои сили, които още по-силно се стремят към миналото.
Зоран Б. Николич за Southeast European Times от Белград -13/01/03
 
 
Никой не знае кога или как Сърбия ще избере своя президент. След двукратните неуспешни избори, сигурно е само това, че председателят на сръбския парламент Наташа Мичич вече изпълнява длъжността президент на Сърбия и е първата жена начело на страната. Бившият президент Милан Милутинович, някога близък съратник на Слободан Милошевич, беше обвинен във военни престъпления от Трибунала на ООН, така че вероятно ще се изправи пред съда в Хага веднага след избирането на президент.
Но борбата между реформаторите и "демократите националисти", които заедно свалиха Милошевич преди две години, може да даде след година или две на обвинените в престъпления и техните поддръжници още един шанс в сръбската политика.
Първите президентски избори, проведени на 29 септември, и балотажът на 13 октомври бяха обявени за невалидни. Никой от кандидатите не спечели абсолютно мнозинство в първия тур. В оспорваната борба югославският президент Воислав Кощуница, смятан за умерен националист, изпревари вицепремиера на федерацията Миролюб Лабус и крайния националист Воислав Шешел. Реформаторът Лабус беше подкрепен от сръбската управляваща коалиция ДОС, а Шешел - лично от Милошевич. На балотажа Кощуница победи Лабус с два пъти повече гласове, но не беше постигнат изисквания от избирателния закон минимум от 50 процента участвали в изборите.
Първите президентски избори, проведени на 29 септември, и балотажът на 13 октомври бяха обявени за невалидни. Никой от кандидатите не спечели абсолютно мнозинство в първия тур. В оспорваната борба югославският президент Воислав Кощуница, смятан за умерен националист, изпревари вицепремиера на федерацията Миролюб Лабус и крайния националист Воислав Шешел. Реформаторът Лабус беше подкрепен от сръбската управляваща коалиция ДОС, а Шешел - лично от Милошевич. На балотажа Кощуница победи Лабус с два пъти повече гласове, но не беше постигнат изисквания от избирателния закон минимум от 50 процента участвали в изборите.
Точно това се случи на повторните избори на 8 декември. От участвалите само трима кандидати, Кощуница спечели 1,7 милиона гласове, а Шешел 1,07 милиона, но избирателната активност беше твърде ниска - едва 45 процента. Реформаторите нямаха свой кандидат.
&lt;table border="0" align="left" width="161" height="252"&gt;
 &lt;tr&gt;
 &lt;td&gt;&lt;img src="../../images/photos/021218-ZORAN2.jpg" align="left" width="161" height="252"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Мичич&lt;/font&gt;&lt;/td&gt;
 &lt;/tr&gt;
&lt;/table&gt;
В такива случаи, новият избирателен закон упълномощава председателя на парламента да "вземе решение за нови избори до 60 дни". Тъй като реформаторите нямат подкрепата на избирателите, за тях може би е по-добре да не бъде избиран президент. Мичич, която принадлежи към реформаторския блок, първо се опита да изтълкува закона, като предположи, че може би не трябва да се насрочват нови избори, и че тя може да изпълнява длъжността президент за неопределен срок. По-късно обаче обяви, че до 8 февруари ще насрочи избори.
В същото време ДПС не приемаше резултатите от неуспелите президентски избори. Партията настояваше, че избирателните списъци са завишени с почти 835 000 души и че "реалната" избирателна активност на 8 декември е била почти 52 процента. Ако това се окажеше вярно, Кощуница трябваше да бъде обявен за президент. Но Избирателната комисия и Върховният съд отхвърлиха жалбата.
Всъщност, макар номерата на личните карти на много гласоподаватели да са невалидни по една или друга причина, това не означава, че тези хора не съществуват. Отивайки в избирателните секции на 8 декември, много от тях вероятно са гласували за Кощуница. Така че ДПС искат да извадят въпросното число гласоподаватели от общия брой на гласувалите, но да запазят получените от тях гласове.
Въпреки изявлението на Мичич, ДОС предложи изборите за нов президент да бъдат отложени, докато не се приеме новата конституция на Сърбия. Представители на ДОС предлагат в новата конституция да бъде заложено президентът да се избира от парламента, а не чрез пряко гласуване. Зоран Джинджич, премиер и лидер на ДОС, подкрепя тази идея, но смята, че моментът никак не е подходящ да се говори за президентски избори.
Според Кощуница всичко това ще ускори предсрочните парламентарни избори. Той също смята, че тези избори трябва да се проведат след приемането на новата конституция и дори заплаши, че неговата партия ще предложи вот на недоверие, ако работата по новата конституция не започне веднага.
Представители на кабинета също признаха необходимостта от нова конституционна рамка, подчертавайки, че това няма нищо общо със заплахите на Кощуница. Правосъдният министър Владан Батич обяви, че изготвянето на проекта на новата конституция ще започне този месец.
Но ако наистина се предприемат промени в сръбската конституция, ще изникнат много нови въпроси. Първо, как ще бъде узаконена новата конституция? Действащата в момента конституция изисква две-трети мнозинство в парламента, последвано от референдум, в който повече от половината от всички избиратели трябва да подкрепят промените в конституцията. След това пак е нужно две-трети мнозинство в парламента.
Президентските избори показаха, че е невъзможно да се убедят 50 процента от сръбските избиратели да отидат до избирателните секциии, какво остава да гласуват за същото. Кощуница предложи два изхода. Първата възможност, която е по-приемлива за Кощуница, е сегашният парламент да приеме новата конституция с две-трети мнозинство, като заобиколи другите изисквания. Втората възможност е да се насрочат избори за Конституционно събрание.
За ДОС, приемането на конституцията от сегашния парламент изглежда единственото приемливо решение. Трудно е обаче да си представим, как две враждуващи страни ще постигнат споразумение за текста на конституцията. А без такова съгласие не може да бъде постигнато две-трети мнозинство в парламента.
Междувременно се носят слухове, че ДПС ще се опита да попречи на Мичич да стане действащ президент, като я освободи от длъжност и избере нов председател на парламента.
Обаче неуспешният опит на ДПС на 14 декември да възпрепятства приемането на държавния бюджет за 2003 г. показва, че поне засега партията на Кощуница не може да свали нито Джинджич, нито Мичич. Депутатите от ДПС, заедно със социалистите, радикалите на Шешел, някои депутати от Нова Сърбия, член на коалицията ДОС и Партията за сръбско единство, основана от покойния военачалник Желко Ражнятович - Аркан, напуснаха сесията, като попречиха на ДОС да събере кворум. След едночасово почивка, ДОС успя да върне няколко отцепили се депутата от Социалистическата партия, които незаконно заемат места с разрешението на управляващата коалиция. Те гласуваха против бюджета, но благодарение на тях имаше кворум и бюджетът беше приет.
Сякаш за да утежнят положението на ДПС, депутати от няколко партии в ДОС, които подкрепят и Кощуница и Джинджич, гласуваха в полза на бюджета.
Джинджич много пъти е използвал този метод на парламентарен контрол и несъмнено ще го използва отново. Това му позволява да управлява Сърбия до края на мандата си и да представя Кощуница като некомпетентен, като по този начин намалява неговата популярност. Проблемът е, че в крайна сметка и Джинджич няма да има полза от това. Продължаващата криза е в състояние да изведе на преден план някои сили, които още по-силно се стремят към миналото.
