Българският премиер Станишев посети ЕК в търсене на политически отстъпки
					18/12/2008
					 
						СОФИЯ, България -- Премиерът Сергей Станишев е в четвъртък (18 декември) на официално посещение в Европейската комисия (ЕК), за да поиска политически отстъпки, свързани с предстоящото решение дали да бъде задействана предпазна клауза в сектора на правосъдието. Крайният срок на ЕК за постигане на някакъв напредък в борбата срещу корупцията и организираната престъпност и в частност ефективни присъди по определени дела от голям обществен интерес е 9 януари. Тъй като някои от тези дела още не са започнали, задействането на предпазната клауза е възможно. Източници твърдят, че Станишев ще проведе частна среща с председателя на ЕК Жозе Мануел Барозу в опит за постигане на компромис. (Сега, Дарик, БНТ, Нетинфо, Дненвик - 18/12/08)
