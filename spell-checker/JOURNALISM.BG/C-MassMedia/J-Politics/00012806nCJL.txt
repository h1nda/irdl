Хърватският президент и премиер спорят относно шефа на контраразузнаването
					29/11/2004
					 
						ЗАГРЕБ, Хърватия -- Президентът Стипе Месич и премиерът Иво Санадер не успяха да преодолеят различията си относно шефа на Хърватската контраразузнавателна служба (ХКС) Йоско Подбевшек. Месич изтъкна в неделя (28 ноември), че отхвърля предложението на Санадер Съветът за национална сигурност да се занимае с въпроса. Спорът започна, когато Месич предложи освобождаването на Подбевшек, след като репортерът Хелена Пулиз бе задържана и разпитвана часове наред от ХКС във връзка с предполагаемите й връзки с бизнесмен, който се издирва от полицията. Санадер отказа да подпише заповедта за освобождаване, посочвайки, че актът на Месич е в отговор на започнало неотдавна разследване на бившия президентски съветник Желико Багич. 
						Други новини: 33-годишен хърватски техник-сапьор бе убит в събота в Москеница, близо до град Шишак. Той е 11-та жертва на мини, поставени в района по време на конфликта от 90-те години на миналия век. (Виесник - 29/11/04; ХИНА, ХРТ - 28/11/04; ХИНА - 27/11/04)
