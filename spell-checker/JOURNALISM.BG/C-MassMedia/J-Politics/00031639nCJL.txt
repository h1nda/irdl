ОССЕ публикува окончателен доклад за изборите в Албания
					15/09/2009
					 
						ТИРАНА, Албания -- В окончателния доклад на ОССЕ за изборите на 28 юни в Албания се отбелязва, че въпреки че има големи подобрения в процеса, изборите не са отговорили на най-високите стандарти на демокрацията, съобщиха местните медии в понеделник (14 септември). Според документа подобренията са били помрачени от политизирането на технически въпроси и нарушенията в хода на кампанията. ОССЕ препоръчва местните партии да работят за предотвратяване на политическото влияние при назначаването на служебните лица, които контролират процеса, и за елиминиране на натиска, оказван върху държавните служители. Министър-председателят Сали Бериша определи констатациите на ОССЕ като точни и обективни.
						Други новини от понеделник -- Президентът Бамир Топи одобри предложения състав на министрите от новия кабинет, оглавяван от Демократическата партия. Предстои назначенията да бъдат гласувани от парламента. (Би Би С, Гласът на Америка, Шекули, Ора Нюз, Топ Ченъл - 14/09/09)
