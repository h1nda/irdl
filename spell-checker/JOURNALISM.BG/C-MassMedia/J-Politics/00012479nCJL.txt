Дванадесет кандидати за президент ще участват на изборите в Румъния на 28 ноември
					31/10/2004
					 
						БУКУРЕЩ, Румъния -- Дванадесет кандидати са се регистрирали да участват в президентските избори на 28 ноември, се казва в съобщение на Централното избирателно бюро в събота (30 октомври). По-рано същия ден избирателният орган одобри последния кандидат Аурел Радулеску от Христиан-демократическия народен алианс. Двамата водещи кандидати са премиерът Адриан Нъстасе от управляващата Социал-демократическа партия, в съюз с Партията на хуманността, и кметът на Букурещ Траян Басеску от опозиционния алианс Национална либерална партия - Демократическа партия. (Найн О Клок, Ромпрес - 30/10/04)
