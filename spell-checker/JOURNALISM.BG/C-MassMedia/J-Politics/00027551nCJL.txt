Председателят на македонския парламент посети Тарчуловски в Хага
					27/08/2008
					 
						ХАГА, Холандия -- Във вторник (26 август) председателят на македонския парламент Трайко Веляновски посети осъдения военнопрестъпник Йохан Тарчуловски в затвора "Схевенинген" в Хага. Той е единственият македонец, осъден от Трибунала за военни престъпления в Хага. Бившият служител от службите за сигурност получи 12-годишна присъда през юли за своята роля в убийството през 2001 г. на етнически албанци в село Люботен. Веляновски го е уверил в продължаващата подкрепа на Македония за обжалването на присъдата. (Вечер - 27/08/08; Нетпрес, МИА - 26/08/08)
