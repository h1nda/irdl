Омбудсманът на Сърбия изпрати нов закон в Конституционния съд
					24/09/2009
					 
						БЕЛГРАД, Сърбия -- В сряда (23 септември) омбудсманът Саша Янкович поиска Конституционният съд да разгледа и даде оценка на нов спорен закон, уреждащ дейността на медийните организации в страната. Законът, приет от парламента на 31 август, затяга наказанията за клевета и предвижда драконовски глоби - дори конфискация на приходите от реклама - за медийните компании, които го нарушават. Медийните организации предприеха широкомащабна критика срещу мярката като противоконституционна. Експертна група, създадена от Янкович, повдигна някои от същите опасения. (Б92, Танюг - 23/09/09)
