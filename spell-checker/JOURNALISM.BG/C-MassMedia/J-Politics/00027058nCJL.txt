СДП и КП на Румъния създадоха коалиция за изборите през ноември
					13/07/2008
					 
						БУКУРЕЩ, Румъния -- Социалдемократическата партия и Консервативната партия създадоха коалиция в петък (11 юли) за участие в парламентарните избори, насрочени за ноември. Коалицията, наречена "Национален съюз", представи своята програма за управление за периода 2008-2012 г. В документа, който се състои от десет глави, главно внимание се отделя на решаването на социалните проблеми и подобряване имиджа на Румъния в чужбина. В него се предвиждат по-високи заплати и увеличаване на покупателната способност на гражданите; намаляване на ДДС върху храните; реформи в образованието, здравеопазването и съдебната система; инвестиции в инфраструктурата и субсидии за селското стопанство. (Meдиафакс, МИА - 11/07/08)
