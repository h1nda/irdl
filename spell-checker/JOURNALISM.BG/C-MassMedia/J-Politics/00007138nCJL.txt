Делегация на МВФ завърши петия преглед на изпълнението на стенд-бай споразумението от Турция
01/06/2003
 
АНКАРА, Турция -- В събота (31 май) делегация на МВФ завърши петия преглед на изпълнението на стенд-бай споразумението от Турция. Оглавявана от ръководителя на секцията за Турция в МВФ Джуха Кахконен, делегацията направи заключението, че структурните реформи закъсняват и призова страната да изпълнява по-стриктно икономическата си програма.
Междувременно вицепрезидентът на Световната банка Йоханес Лин изрази задоволство в събота от възстановяването на Турция от тежката икономическа криза през последните няколко години. Лин направи изявление в края на тридневното си посещение, което имаше за цел да извърши преглед на използването на заемите на банката. (Хюрриет, Миллиет - 01/06/03; Анадолска агенция, НТВ, ТРТ 2, АФП - 31/05/03)
