Президентът и министърът на отбраната подкрепят удължаването на румънското присъствие в Ирак
		03/10/2005
		 
			БУКУРЕЩ, Румъния -- Президентът Траян Басеску и министърът на отбраната Теодор Атанасиу заявиха в отделни изявления през уикенда, че румънското военно присъствие в Ирак и Афганистан трябва да се продължи с една година, до 2007 г. Според съобщения в медиите, Атанасиу е заявил в събота (1 октомври), че смята да внесе такова предложение в Националния съвет по отбраната, който е върховен отбранителен орган на страната. По-късно същия ден, Басеску също обяви подкрепата си за това становище, отбелязвайки, че поддържането на войски в Ирак и Афганистан ще демонстрира "сериозното отношение" на Румъния. (Девет часът - 03/10/05)
