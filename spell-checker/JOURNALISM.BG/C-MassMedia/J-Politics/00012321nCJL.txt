СЕ сформира наблюдателна мисия за изборите в Косово
					15/10/2004
					 
						СТРАСБУРГ, Франция -- Съветът на Европа (СЕ) заяви в четвъртък (14 октомври), че по искане на ЮНМИК е взел решение за изпращане на мисия за наблюдение на парламентарните избори в Косово на 23 октомври. Наблюдателите ще следят за регистрацията на избирателите, кампаниите, гласоподаването и преброяването. Мисията на СЕ се очаква да предаде доклад за протичането на процеса и да удостовери резултатите от изборите пред ЮНМИК в началото на ноември. 
						Други новини: Автобус, превозващ 50 ученици от Косово, катастрофира в четвъртък на връщане от екскурзия в Албания близо до гр. Фуше Арез в Северна Албания. Автобусът се блъснал в кола и паднал от мост. Загинали са 14 деца и шофьорът на автомобила, а ранените са най-малко 30. КФОР осигури хеликоптери в помощ на спасителната операция. (Албейниън дейли нюз - 15/10/04; Уеб-сайт на СЕ, Косова лайв, КохаВижън ТВ, ATA, AП, Ройтерс, AФП - 14/10/04)
