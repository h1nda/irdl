Босненско-сръбският президент призова военнопрестъпниците да се предадат
					14/11/2004
					 
						БАНЯ ЛУКА, Босна и Херцеговина (БиХ) -- Босненско-сръбският президент Драган Чавич призова в петък (12 ноември) заподозрените във военни престъпления лица да се предадат, като изтъкна, че, ако те не направят това, ще има "много сериозни последици за статута на Република Сръбска (РС)". Той имаше предвид предстоящия доклад на главния прокурор на ООН Карла дел Понте до Съвета за сигурност на ООН. Чавич отправи апел към властите да влязат в контакт с роднините на всички заподозрени в РС и да се договорят за доброволно предаване. 
						В други новини, оцелелите след клането в Сребреница обявиха в петък, че ще съдят РС за 2 млрд. евро за душевната болка, която те са преживели по време на войната. Мунира Субашич, ръководителка на асоциацията "Майки от Сребреница", каза, че пътят за съдебно обещетение е открит, след като босненско-сръбското правителство официално призна трагедията. (Независне новине - 13/11/04; ПБС БиХ - 12/11/04)
