Партията на етническите унгарци в Румъния подкрепя Алианса меду НЛП и ДП 
					20/12/2004
					 
						БУКУРЕЩ, Румъния -- Централният съвет на Унгарския демократичен Алианс в Румъния (УДАР) реши в събота (18 декември), че партията ще подкрепи усилията на Алианса между Национал-либералната партия (НЛП) и Демократическата партия (ДП) да образуват парламентарно мнозинство. Междувременно след среща на управителния орган на НЛП-ДП в събота новоизбраният президент Траян Басеску повтори призива си към Хуманистката паритя (ХП) да се присъедини към Алианса и каза, че офертата е валидна в течение на две седмици. Изявлението на Басеску дойде на фона на съобщения, че ХП е решила да запази партньорството си със Социалдемократическата партия. (Ромпрес - 20/12/04; Медиафакс - 19/12/04)
