Хърватските партии се договориха по промени в конституцията
					13/10/2009
					 
						ЗАГРЕБ, Хърватия -- В понеделник (12 октомври) представители на управляващите и опозиционните партии постигнаха споразумение за приемане на промени в конституцията. На среща, свикана от министър-председателя Ядранка Косор, опозиционните лидери се съгласиха да подкрепят инициативата на правителството за промени, имащи решаващо значение за интеграционния процес на Хърватия в ЕС. Опозицията ще представи своите предложения за конституционни промени и работна група, съставена от експерти от двете страни, ще изготви окончателната версия. Приемането на тези промени изисква парламентарно мнозинство от две трети. (ХРТ, ХИНА, Пословни, Весник - 12/10/09)
