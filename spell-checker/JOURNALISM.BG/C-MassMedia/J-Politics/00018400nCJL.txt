Рен предупреди, че преговорите по ССА ще бъдат замразени, ако Белград не успее да спази крайния срок за предаването на Младич
					30/04/2006
					 
						БЕЛГРАД, Сърбия-Черна гора -- Следващият кръг на преговорите по Споразумението за стабилизация и асоцииране между ЕС и Сърбия-Черна гора няма да се състои, ако Белград не успее да спази крайния срок - края на април - за екстрадирането на Ратко Младич до трибунала на ООН за военни престъпления, заяви пред журналисти в петък (28 април) еврокомисарят по разширяването Оли Рен. Той направи изявлението след срещата си в Белград с външния министър на Сърбия-Черна гора Вук Драшкович. Според Рен, Европейската комисия ще вземе окончателнорешение по въпроса на 3 май, когато трябва да получи доклад от главния прокурор на ООН. 
						В неделя всекидневникът "Политика" в Белград публикува статия от Рен, в която той призовава сърбите и тяхното ръководство да не позволяват на случая "Младич" да блокира процеса на интеграция с ЕС. Сръбският народ заслужава европейско бъдеще, писа Рен. (Политика, AП, Би Би Си - 30/04/06; РТС, Бета, Файнаншъл таймс - 29/04/06; Танюг - 28/04/06)
