САЩ и ЕС подновиха призивите за честни избори в Албания
					21/06/2009
					 
						ТИРАНА, Албания -- Съединените щати и ЕС отново призоваха Албания в петък (19 юни) да проведе свободни и честни избори, за да увеличи шансовете си за по-тесни връзки със Запада, съобщиха медиите. В изявление на посолството на САЩ в Тирана се казва, че изборите следващата седмица ще бъдат тест за способността на страната да спазва демократичните стандарти. Чешкото посолство, чията страна понастоящем е ротационен председател на ЕС съобщи, че изборите ще покажат дали Албания е готова да се придвижи към пълно членство в ЕС. Призивите последваха серии от изблици на насилие, свързани с изборите. 
						В четвъртък официален представител на Демохристиянската партия загина при бомбен атентат близо до град Шкодра в северната част на страната. Дни по-рано поддържник на управляващата Демократическа партия бе застрелян в село Керет, близо до Тирана. През май Фатмир Джинди, депутат от главната опозиционна Социалистическа партия бе застрелян близо до дома си в Рошковец. (AП, Синхуа, БТА - 20/06/09)
