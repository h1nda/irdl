Сръбска опозиционна партия призова за предсрочни избори
					03/08/2009
					 
						БЕЛГРАД, Сърбия -- Сръбската прогресивна партия (СПП) призова в неделя (2 август) за предсрочни избори с цел преодоляване на така наречената от нея "дълбока парламентарна криза". Според представители на СПП вътрешният конфликт в управляващата коалиция по предложения закон за публичната информация говори, че правителството и парламентът не функционират добре и че липсва консенсус по приоритетите. Законопроектът, който трябва да регулира дейността на медиите, създаде достатъчно напрежение между коалиционните партньори, за да ги накара да отложат вота за 31 август, давайки им време за консултации с журналисти, медийни асоциации и европейските институции, които според съобщенията са изразили безпокойство във връзка със законопроекта. Следващите общи избори в Сърбия са насрочени за май 2012 г.
						Други новини -- В неделя заместник-посланикът на САЩ в Белград, Дженифър Браш, заяви за информационната агенция "Бета", че Вашингтон ще положи всички усилия да помогне на Сърбия да се присъедини към ЕС и НАТО. Тя добави, че основната крайна цел на новата американска администрация е благоденствието на Сърбия и на региона, които да станат част от благоденстваща Европа. (Танюг, Б92, РТС, Бета, Радио Сърбия - 02/08/09)
