Маркович се оплака от натиск в преговорите за коалиция в Сърбия
					29/05/2008
					 
						БЕЛГРАД, Сърбия -- Лидерът на "Обединена Сърбия" (ОС) Драган Маркович каза в сряда (28 май), че е подложен на натиск, подобен на този, упражняван от тайните служби, по време на преговорите за сформиране на коалиционно правителство. Той обаче не посочи кой се опитва да го сплаши. Маркович, който бе преизбран за кмет на Ягодина, каза, че "Обединена Сърбия" отива към Европа и без Европа Сърбия няма бъдеще". Сръбските медии предполагат, че закодираните обвинения на Маркович се отнасят до лидера на Демократическата партия на Сърбия и министър-председател в оставка Воислав Кощуница, за когото се смята, че има най-голямо влияние върху сръбските тайни служби. ОС е част от водената от Сръбската социалистическа партия коалиция, която се превърна в решаващ играч след завършилите без категоричен победител парламентарни избори на 11 май. (Блиц - 29/05/08; РТС, Бета - 28/05/08)
