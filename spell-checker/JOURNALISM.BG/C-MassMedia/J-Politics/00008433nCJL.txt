Две опозиционни партии в Хърватия постигат споразумение за предизборна коалиция
22/09/2003
 
ЗАГРЕБ, Хърватия -- Две десноцентристки опозиционни партии - Хърватската социал-либерална партия (ХСЛП) и Демократичния център (ДЦ), постигнаха съгласие за образуване на предизборна коалиция. Лидерът на ХСЛП Дражан Будиша и лидерът на ДЦ Мате Гранич дадоха съвместна пресконференция в събота (20 септември) и обявиха, че след няколко опита техните партии най-накрая са постигнали споразумение и ще участват заедно в надпреварата за парламентарните избори в края на ноември. Будиша прогнозира, че споразумението може да доведе до спечелване на 20 до 25 места в следващия парламент, разширявайки възможната роля на партиите при постигане на следизборни коалиционни споразумения.
Други новини: вицепремиерът Желика Антунович, която е председател на правителствената комисия за равенство между половете, представи доклад в петък, отбелязвайки напредъка при премахване на дискриминацията срещу жените в страната. Според документа, който бе огласен по време на кръгла маса с местни НПО, напоследък са били постигнати значителни резултати по отношение на институционалните механизми, насочени към защитата на равенството между половете. (ХИНА, Би Би Си - 22/09/03; ХИНА, Би Би Си - 21/09/03)
