Албанският парламент ще гласува за имунитета на Медиу
					06/06/2008
					 
						ТИРАНА, Албания -- Законодателите ще гласуват след две седмици дали да бъде свален имунитетът на бившия министър на отбраната Фатмир Медиу. Членът на Републиканската партия ще бъде разследван във връзка със смъртоносните взривове в складовете за боеприпаси в Гердец в средата на март. По време на парламентарното заседание в четвъртък (5 юни) Медиу поиска от колегите си депутати да гласуват за имунитета му незабавно. Парламентарните лидери обаче заявиха, че ако това бъде направено, то ще е в нарушение на процедурите. При взривовете на 15 март загинаха 26 и бяха ранени около 300 души. (Коха Диторе, Телеграфи - 06/06/08; ТВШ, BalkanWeb, Топ Ченъл - 05/06/08)
