Румънският премиер Бок представи в парламента антикризисен план
					17/03/2009
					 
						БУКУРЕЩ, Румъния -- В понеделник (16 март) министър-председателят Емил Бок представи пред парламента правителствен план, насочен към смекчаване на отражението на световната финансова криза. Бок подчерта, че някои от мерките ще бъдат върховен приоритет за кабинета, включително инвестициите в инфраструктурата, поддържането на сегашната плоска данъчна ставка и инжектирането на капитали в "Румънската спестовна банка" и в "Ексимбанк". Планът включва също така и мерки за закрила на населението с ниски доходи, включително програма за субсидиране на лекарствата за пенсионерите. (Котидианул, Зиарул Финанчиар, Адевърул - 17/03/09; Зиаре, NewsIn - 16/03/09)
