Бамир Топи каза, че ще бъде кандидатът за президент на управляващата партия 
					09/03/2007
					 
						ТИРАНА, Албания -- Председателят на парламентарната група на Демократическата партия (ДП) Бамир Топи заяви в четвъртък (8 март), че ще бъде канидатът на партията за президент на изборите това лято. Председателят на Християндемократическата партия (ХДП) Нард Ндока и лидерът на Републиканската партия (РП) Фатмир Медиу заявиха, че кандидатурата на Топи е приемлива и че техните партии вероятно ще го подкрепят. 
						Други новини по темата -- Очаква се премиерът Сали Бериша да инициира публичен дебат за промяна на системата за избор на президент. Съгласно конституцията президентът на страната се избира от парламента чрез процедура, включваща пет кръга. Бериша обаче казва, че е редно това да става чрез преки избори. Поради кратките срокове промяната не може да стане преди изборите тази година. (Албейниън Нюз - 09/03/07)
