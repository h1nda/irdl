Датата на местните избори в Хърватия вероятно ще бъде обявена в четвъртък 
					04/04/2005
					 
						ЗАГРЕБ, Хърватия -- Премиерът Иво Санадер обяви в петък (1 април), че датата на местните избори вероятно ще бъде обявена в четвъртък. В реч пред съвместната сесия на председателството и Националния съвет на управляващата Хърватска демократична общност (ХДО), Санадер каза, че партийните лидери са постигнали съгласие, че местните организации на ХДО ще бъдат в състояние да определят избирателните листи и да формират самостоятелни преди и следизборни коалиции. 
						Други новини: Ново проучване на общественото мнение показва засилваща се подкрепа за влизането в ЕС сред хърватите независимо от неотдавнашното отлагане на началото на преговорите. Проучването, осъществено от водещия хърватски всекидневник Вечерни лист, сочи, че подкрепата за членството в ЕС е нараснала с 4% в края на март в сравнение с предходния месец, като е достигнала стойност от 47.8%. (Вечерни лист - 04/04/05; ХРT, Вечерни лист - 02/04/05)
