Турският президент Гюл каза, че подкрепя плановете за приемане на нова конституция
					16/02/2009
					 
						АНКАРА, Турция -- Президентът Абдула Гюл заяви в петък (13 февруари), че подкрепя правителствените планове за приемане на нова конституция или на поправки към съществуващата. Управляващата проислямистка Партия на справедливостта и развитието обеща да направи сериозни поправки в конституцията, изготвена от властите по време на военния режим, дошъл на власт след държавния преврат през 1980 г. Настоящата конституция ограничава някои политически права и дава на армията правомощия да влияе на избраните правителства. Премиерът Реджеп Тайип Ердоган каза в петък, че правителството ще възобнови преговорите си с опозицията за изготвянето на нова конституция след местните избори през март. (Хюриет - 16/02/09; Ройтерс - 15/02/09)
