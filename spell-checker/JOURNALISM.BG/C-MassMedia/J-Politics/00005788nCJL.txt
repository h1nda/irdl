Президентът Буш благодари на Македония за подкрепата в борбата срещу тероризма
27/01/2003
 
СКОПИЕ, Македония -- В изпратеното в петък (24 януари) писмо до македонския президент Борис Трайковски, американският президент Джордж Буш благодари на Македония за подкрепата й в борбата срещу тероризма. Той изрази също подкрепата на САЩ за присъединяване на Македония към НАТО.
В други новини, в неделя въоръжени лица откриха огън по централата на Демократичния съюз за интеграция в Скопие. Говорителката на партията Ермира Мехмети съобщи, че при инцидента няма ранени, но са нанесени леки щети по фасадата. Ахмети не е бил в сградата по време на произшествието.
Премиерът Бранко Цървенковски остана единствения кандидат за лидер на управляващия Социалдемократически съюз на Македония (СДСМ). Неговият опонент остана втори по време на проведените в петък вътрешнопартийни предварителни избори. Националният конгрес на СДСМ ще се проведе на 8 февруари. (Дневник, Утрински весник - 27/01/03; МИА, AП - 26/01/03)
