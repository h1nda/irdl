Кипърските гърци и турци приключват първия кръг от преговорите за обединение
23/03/2004
 
Ръководителят на ЮНМИК Хари Холкери (вляво) и премиерът на Косово Байрам Реджепи посещават сръбска къща в понеделник в квартала "Улпиана" на Прищина. Районът бе една от целите по време на размириците миналата седмица [Африм Хайрулаху]
НИКОЗИЯ, Кипър -- Лидерите на кипърските гърци и турци приключиха първия кръг от преговорите по обединението на Кипър в понеделник (22 март), признавайки, че не са успели да отбележат значителен прогрес. Вторият кръг от преговорите започва в Швейцария в сряда с участието на премиерите на Гърция и Турция. Генералният секретар на ООН Кофи Ана се очаква да се включи в консултациите към края на седмицата. Двете страни не успяха да постигнат споразумение по териториалните и имуществени претенции и по мерките за сигурност. Лидерът на кипърските турци Рауф Денкташ настоява за ограничения върху броя на кипърските гърци, които могат да се заселят в северната част на Кипър, искане, което противоречи на регламентите на ЕС за свободно движение на хора. Денкташ заяви, че няма да замине за Швейцария. Кипърските турци ще бъдат представени от премиера Мехмет Али Талат. (Ройтърс, АФП, Би Би Си, Си Ен Ен, Анадолска агенция, Търкиш Дейли Нюз, ТРТ 2 - 22/03/04)
