Демократическата партия на Сърбия ще гласува срещу закона за прилагане на конституцията
26/01/2003
 
БЕЛГРАД, Югославия -- Югославският президент и лидер на Демократическата партия на Сърбия Воислав Кощуница заяви в събота (25 януари), че неговата партия ще гласува срещу закона за прилагане на конституцията. Според него проектоконституцията е "непоследователна", а законът е крачка назад. Очаква се управляващата Демократическа опозиция на Сърбия да одобри и двата документа на сесията на сръбския парламент във вторник. Черногорският и югославският парламент са обещали да проведат гласуване до края на януари. (Б92, Tанюг, БиБиСи - 25/01/03)
