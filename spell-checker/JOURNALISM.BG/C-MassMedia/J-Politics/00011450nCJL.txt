Предстои напрегната седмица за турския парламент
12/07/2004
 
АНКАРА, Турция -- На парламента предстои напрегната седмица, натоварена с важен дебат, съобщиха местните медии в понеделник (12 юли). Законодателството, целящо да проправи по-нататъшен път към покриване на стандартите на ЕС, се очаква да бъде в основния фокус на събитията. Сред реформите, които се изискват от Съюза, е премахването на всички референции към смъртното наказание от поднормативни и законови актове. Друг важен пункт от дневния ред са действията, които ще се предприемат срещу бившия премиер Месут Йълмаз, бившия държавен министър Гюнеш Танер и бившите министри на енергетиката Джумхур Ерзюмер и Зеки Джакан. Комисията по правосъдието на парламента препоръча и четиримата да бъдат изправени пред Върховния съд по обвинения в корупция. (НТВ - 12/07/04)
