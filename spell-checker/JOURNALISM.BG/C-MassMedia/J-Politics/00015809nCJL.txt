Бериша е назначен за министър-председател 
					04/09/2005
					 
						ТИРАНА, Албания -- Президентът Алфред Мойсиу назначи в събота (3 септември) Сали Бериша за премиер, след като бяха официално обявени резултатите от изборите, които осигуриха на Демократическата партия и нейните съюзници мнозинство от 81 места в 140-местния парламент. Назначението става един ден, след като новите депутати положиха клетва. Бериша ще има на разположение 10 дни, за да сформира кабинет, който след това трябва да бъде одобрен от парламента. Номинираният премиер заяви, че ще намали броя на министерствата от 19 на 14 и ще се концентрира върху изкореняването на бедността, престъпността и корупцията. (Уебсайт на албанския президент, Албейниън нюз - 03/09/05; АФП, ATA - 02/09/05)
