Албанският парламент обсъди искане на опозицията, отнасящо се до Бериша и босненски бизнесмен
					04/11/2008
					 
						ТИРАНА, Албания -- В понеделник (3 ноември) парламентът разгледа искане, внесено от опозицията и отнасящо се до предполагаемите връзки на министър-председателя Сали Бериша с босненския бизнесмен Дамир Фазлич. Прокуратурата разследва Фазлич за незаконна финансова дейност и неправомерни бизнесотношения с правителствени служител, включително Бериша. В реч пред депутатите Бериша каза, че единствената причина за искането на опозицията са нейните усилия да подкопае постиженията на правителството през изминалите три години.
						Други новини от понеделник -- Социалистическото движение за интеграция (СДИ), втората по големина опозиционна партия в Албания, заяви, че възнамерява да блокира споразумението за нов избирателен кодекс. Лидерът на СДИ Илир Мета каза, че проектоспоразумението изключва партията от Централната избирателна комисия. Той осъди проекта като "атака срещу демокрацията" от страна на двете главни партии, управляващата Демоктратическа партия и главната опозиционна Социалистическа партия. (BalkanWeb, Топ Ченъл, Вижън +, Алсат, Клан - 03/11/08)
