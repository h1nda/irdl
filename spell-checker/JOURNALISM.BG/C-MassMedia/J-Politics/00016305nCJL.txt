Президентът на кипърските турци ще посети САЩ
					18/10/2005
					 
						НИКОЗИЯ, Кипър -- Държавният секретар на САЩ Кондолиза Райс е поканила президента на Севернокипърската турска република, Мехмет Али Талат, да посети Вашингтон, се казва в съобщение от понеделник (17 октомври). Очаква се той да се срещне с Райс на 28 октомври. Поканата се смята за част от усилията на САЩ за обединяване на разделения остров. В понеделник Талат каза, че кипърските турци очакват международната общност най-после да сложи край на изолацията им. (Ройтерс, Turks.US - 17/10/05)
