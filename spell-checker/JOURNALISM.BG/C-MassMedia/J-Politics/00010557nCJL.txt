Турция подписва споразумения с Румъния и България
22/04/2004
 
АНКАРА, Турция -- Държавният министър Курсад Тузмен и румънският министър на икономиката Дан Йоан Попеску подписаха споразумение в сряда (21 април) за засилване на двустранното и регионалното икономическо сътрудничество. Протоколът на Съвместната турско-румънска икономическа комисия предвижда конкретни мерки за постигне на целите в търговския обем и инвестициите между двете страни.
Също в сряда Турция и България подписаха споразумения за въздушния и морския транспорт. Сред тях са актуализираното Споразумение за въздушен транспорт от 1966 г., което е съобразено с новите съображения за сигурност. (Анадолска агенция, Търкиш дейли нюз, НТВ, БТA - 21/04/04)
