Сръбският президент Тадич оцеля след очевиден опит за убийство 
					01/12/2004
					 
						БЕЛГРАД, Сърбия-Черна гора -- Сръбският президент Борис Тадич оцеля след очевиден опит за убийство във вторник (30 ноември) през нощта, когато неизвестен нападател неколкократно се е опитал да вреже своето Ауди в президентската лимузина. Местни медии съобщиха в сряда, че кола на службите за сигурност е преградила пътя на нападателя, попречвайки му да достигне целта си и принуждавайки го да избяга от местопрестъплението. Колата на охраната е повредена, но няма ранени. Полицията издирва черно Ауди и неговия шофьор. През март 2003 г. сръбският премиер Зоран Джинджич бе убит в центъра на Белград. (АФП, Танюг, Б92 - 01/12/04)
