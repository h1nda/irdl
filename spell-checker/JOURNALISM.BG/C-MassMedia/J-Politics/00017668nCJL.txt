Румънските партии постигнаха споразумение за приемането на законопроект за борба с корупцията
					21/02/2006
					 
						БУКУРЕЩ, Румъния -- В понеделник (20 февруари) президентът Траян Бъсеску съобщи, че неколкодневните консултации между партиите в парламента, проведени по негова молба, са довели до споразумение, с което се гарантира приемането на важен законопроект за борба с корупцията. Той призова законодателите да приемат законопроекта и той да бъде обнародван в Държавен вестник до 6 март, когато мисия на ЕС ще посети Румъния, за да направи оценка на съдебните реформи. Преди две седмици Сенатът отхвърли законопроекта, след като много от неговите поддръжници не се явиха в залата за гласуването му. (Найн о'клок - 21/02/06)
