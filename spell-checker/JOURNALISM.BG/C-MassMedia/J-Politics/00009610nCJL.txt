Турция и кипърските турци се споразумяха за възобновяване на преговорите за обединение на острова
26/01/2004
 
АНКАРА, Турция -- Премиерът Реджеп Тайип Ердоган заяви в неделя (25 януари), че лидерът на кипърските турци Рауф Денкташ се е съгласил да бъдат възобновени подкрепяните от ООН преговори за обединение на Кипър. Двамата държавника се срещнаха ден преди Ердоган да призове Генералния секретар на ООН Кофи Анан да изпрати посредник на острова. В миналото Денкташ се обявяваше против плана, наричайки го "заговор" срещу кипърските турци. Ердоган се срещна в неделя и с премиера на кипърските турци Мехмет Али Талат и със заместника му Сердар Денкташ, които подкрепят усилията за обединение на острова. Говорителят на гръцкото МВнР Панос Беглитис заяви пред местна радио-станция в неделя, че страната му и Кипър са готови за възобновяване на преговорите въз основа на плана на ООН. (Ройтърс, АФП, Анадолска агенция - 25/01/04)
