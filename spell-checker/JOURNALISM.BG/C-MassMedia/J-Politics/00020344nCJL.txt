Рен: "Дебатът за конституцията на ЕС не трябва да блокира разширяването"
					20/10/2006
					 
						АТИНА, Гърция -- Дебатите за европейската конституция не трябва да блокират преговорите за бъдещото разширяване на ЕС, каза в четвъртък (19 октомври) еврокомисарят по разширяването Оли Рен. Преговорите с Хърватия и Турция трябва да продължат независимо от опитите на ЕС за решаване на проблемите с конституционната реформа, каза той. 
						"Трябва да продължим да напредваме в тази област успоредно с процеса на присъединяване, без да държим като заложници на нашите вътрешни спорове Западните Балкани и Турция," каза Рен. Хърватия вероятно ще бъде готова за членство до края на това десетилетие, добави той. (Дау Джоунс - 19/10/05)
