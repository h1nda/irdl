Новият парламент на Хърватия ще проведе първото си заседание в началото на януари
					26/12/2007
					 
						ЗАГРЕБ, Хърватия -- Първото заседание на новия парламент ще се проведе на 8 или 9 януари, съобщи хърватският президент Стипе Месич във вторник (25 декември), когато започна конституционният 20-дневния период за сформирането на новия парламент. Заседанието ще бъде свикано от президента. Новият парламент, който е шестият в историята на страната, ще има 153 депутати. Месич връчи мандата за сформиране на правителството на лидера на Хърватския демократически съюз (ХДС) Иво Санадер по-рано този месец. В понеделник, Санадер и представителят на босненското малцинство Шемшо Танкович подписаха коалиционно споразумение, което още повече засилва подкрепата за ХДС в парламента. (Б92, Макфакс - 25/12/07; ХРТ, Javno.com - 24/12/07)
