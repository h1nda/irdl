Споразумението на Косово с МВФ е изложено на риск 
					31/05/2011
					
						ПРИЩИНА, Косово -- Косово е заплашено да изпадне в нарушение на споразумението си с МВФ по-малко от две години след като си извоюва членство във Фонда. Влошаването на отношенията е вследствие на пренебрегването от правителството на препоръките на МВФ за провеждане на политика на развитие, която да доведе до икономически растеж. Във вторник (31 май) медиите цитираха блог на бившия ръководител на икономическото звено към Международната гражданска служба (МГС) Андреа Капусела, където той заявява, че програмата на Косово с МВФ не се изпълнява, и я определя като провал за страната. Според Капусела рядко се случва правителствата да нарушават своите ангажименти към МВФ. Той посочва още, че се очаква МВФ да оповести официално прекратяване на споразумението си с Косово. Заплатите на повечето от държавните служители бяха увеличени от януари насам, както бе обещано от управляващата Демократическа партия по време на кампанията за изборите през декември. (Експрес, Зъри, Коха Диторе - 31/05/11)
