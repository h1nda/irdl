Румънският парламент обсъжда предложения вот на недоверие срещу правителството
					21/06/2005
					 
						БУКУРЕЩ, Румъния -- Парламентът обсъди във вторник (21 юни) инициатива на опозиционната Социалдемократическа партия (СДП) за искане на вот на недоверие срещу коалиционния кабинет на премиера Калин Попеску Търичану. СДП се позовава на силно несъгласие с предложените от правителството проектоизменения в съдебното и имуществено законодателство. СДП заявява, че мерките ще повлияят негативно на кандидатурата на Румъния за ЕС.
						Други новини: Президентът Траян Бъсеску каза, че Румъния е готова да се откаже от част от финансовата помощ от ЕС, ако с това ще помогне за изглаждането на разногласията между 25-те страни членки на ЕС във връзка с бюджета. Десетте най-нови членки в ЕС също са предложили да бъдат намалени предназначените за тях средства от бюджета. (Найн о'клок, Ромпрес - 20/06/05)
