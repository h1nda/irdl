Албанският парламент прие решение за данъчна амнистия
					22/04/2011
					
						ТИРАНА, Албания -- Парламентът одобри в четвъртък (21 април) мярка за финансова амнистия въпреки протестите на опозицията. Амнистията обхваща задължения, натрупани преди 2008 г., под формата на глоби и неплатени такси за електроенергия и вода, такси за автомобили и вноски за социално осигуряване. Основната опозиционна Социалистическа партия (СП) обвини правителството, че използва мярката, за да печели гласове за местните избори на 8 май. Депутатите от опозицията призоваха правителството да върне проекта за обсъждане с надежда за постигане на широк консенсус по въпроса. (Шекули, Нюз 24 ТВШ, Клан - 21/04/11)
