Турският президент Гюл одобри закон за атомната енергия
					21/11/2007
					 
						АНКАРА, Турция -- Късно вечерта във вторник (20 ноември) президентът Абдула Гюл одобри закона за изграждане и експлоатация на атомни електроцентрали в Турция и за продажбата на елетроенергия. Законът позволява на министерството на енергетиката и природните ресурси да обявява търгове за изграждането на атомни електроцентрали и му предоставя пълномощия да определя мощността и местоположението на такива електроцентрали. Законът за атомната енергия дава също така право на правителството да предоставя гаранции за изкупуване на електроенергията на компаниите, желаещи да експлоатират атомни електроцентрали. (Заман - 21/11/07; Ройтерс, Хюриет, Търкиш прес, НТВ - 20/11/07)
