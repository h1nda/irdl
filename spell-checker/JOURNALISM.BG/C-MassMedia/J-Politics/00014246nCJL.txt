Председателят на албанската ЦИК казва, че ръководеният от него орган трябва да стои настрана от политиката
					15/04/2005
					 
						ТИРАНА, Албания -- Централната избирателна комисия (ЦИК) трябва да бъде независима от партийната политика, заяви председателят на комисията Илириан Целибаши в четвъртък (14 април). Той подчерта, че членовете на комисията трябва да разберат, че са служители на закона, а не политически фигури. За да гарантира демократичността на предстоящите през това лято избори, комисията трябва да запази неутралитет и обективност, добави Целибаши. Той призова опозиционната Демократическа партия да престане да критикува ЦИК.
						Други новини: Главният прокурор Теодори Солаку отхвърли доказателствата, представени срещу премиера Фатос Нано в подкрепа на твърденията за участието му в незаконен трафик на оръжие. Депутатът християндемократ Николе Леши обаче настоя в четвъртък, че обвиненията срещу Нано са основателни и доказателствата са автентични. (Албейниън дейли нюз - 15/04/05)
