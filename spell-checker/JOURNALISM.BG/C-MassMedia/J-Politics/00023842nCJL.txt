Македонският президент подкрепя проектопоправката в избирателния закон
					10/09/2007
					 
						СКОПИЕ, Mакедония -- Президентът Бранко Цървенковски заяви в петък (7 септември), че той ще подкрепи проекта за поправка в избирателния закон, внесена от управляващата ВМРО-ДПМНЕ. Цървенковски заяви, че той подкрепя идеята за осигуряване на повече места в парламента за по-малките малцинствени групировки, доколкото зад това не се крият задкулисни планове. Поправката увеличава броя на местата в парламента с 13, за да осигури допълнително представителство на по-малките малцинствени групи и на диаспората. Както главният опозиционен Социалдемократически алианс за Македония, така и Демократическият съюз за интеграция се противопоставят на предложението. 
						Други новини - Нова партия, представляваща етническите албанци в Македония, беше основана в събота в Тетово. Тя бе наречена Демократичен съюз на албанците, неин основател е Бердил Махмуди, бивш член на Демекратическата партия на албанците. (Утрински вестник, Mакфакс - 10/09/07; A1TВ - 07/09/07)
