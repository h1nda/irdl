Преките преговори за обединението на Кипър ще започнат на 3 септември
					27/07/2008
					 
						НИКОЗИЯ, Кипър -- Лидерите на кипърските турци и на кипърските гърци се споразумяха да започнат преки преговори за обединение на 3 септември, слагайки край на четиригодишния застой, след като общността на кипърските гърци отхвърли плана на ООН за обединение. Датата бе определена на среща в петък (25 юли) между президента на Кипър Деметрис Христофиас и лидера на кипърските турци Мехмет Али Талат. В съвместно изявление след срещатата те също обявиха плановете си да създадат пряка телефонна връзка, за да улеснят комуникациите и подчертаха ангажираността си да постигнат мирно решение. ООН, ЕС и САЩ приветстваха споразумението в петък. (Катимерини, Си Ен Ен Търк, Сабах - 26/07/08; Ройтерс - 25/07/08)
