Румънците гласуват за президент
					22/11/2009
					 
						БУКУРЕЩ, Румъния -- В неделя (22 ноември) в Румъния се провеждат избори за държавен глава. Президентските избори са първите в страната след присъединяването й към ЕС през януари 2007 г. Повече от 18 милиона души имат право да гласуват в 21 400 избирателни секции в страната и в 300 в чужбина, повечето от които са в Италия и Испания. Дванайсет кандидати ще се борят за поста. Според последните проучвания настоящият президент Траян Бъсеску и кандидатът на Социалдемократическата пратия (СДП) Мирча Джоана са фаворитите и вероятно ще се явят на балотаж на 6 декември. Според проучванията избирателната активност ще бъде под 50%.
						Освен изборите за президент румънците също ще могат да решат на референдум дали искат парламентът на страната им да бъде преструктуриран от двукамерен на еднокамерен и да намалят броя на депутатите в него от 471 на 300. (AФП, Meдиафакс, Hotnews.ro, Ройтерс, Евронюз - 22/11/09)
