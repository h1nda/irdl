Президентите на Македония и Сърбия отново потвърдиха стабилността на двустранното сътрудничество 
		03/08/2005
		 
			СКОПИЕ, Македония -- Президентът Бранко Цървенковски и сръбският му колега Борис Тадич отново потвърдиха в телефонен разговор във вторник (2 август), че двустранното сътрудничество остава на високо ниво, според съобщение на пресслужбата на Цървенковски. Тадич се е обадил на Цървенковски във вторник, за да го поздрави с националния празник на Македония. Двамата са били единодушни, че са нужни съвместни усилия, за да се запазят връзките, и са казали, че всякакви религиозни проблеми трябва да се решават от църковните власти в Скопие и Белград, а не от държавните институции. Продължава спорът за статута на Македонската православна църква, чиято независимост не се признава от Сръбската православна църква. (Телма ТВ, Макфакс, Бета - 02/08/05)
