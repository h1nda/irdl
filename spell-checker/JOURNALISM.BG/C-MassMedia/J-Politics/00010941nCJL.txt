Американският президент покани турския премиер Ердоган на срещата на върха на Г-8
27/05/2004
 
АНКАРА, Турция - Президентът на САЩ Джордж У. Буш покани в сряда (26 май) турския министър-председател Реджеп Тайъп Ердоган да присъства на срещата на върха на Г-8 в американския щат Джорджия идния месец. Централна тема на срещата ще бъде предложения от САЩ Проект за "широкия" Близък Изток. Турция ще участва като партньор на САЩ със съществена роля в Близкия Изток.
Други новини: В сряда Корпорацията на турското радио и телевизия обяви плана си за изграждане на инфраструктура, с помощта на която да осъществява излъчване на различни езици и диалекти. Инициативата съвпада с усилията за признаване на малцинствата в Турция и правата им да ползват родните си езици, едно от политическите изисквания за членство в ЕС. (Анадолска агенция, НТВ, TРT 2 - 26/05/04)
