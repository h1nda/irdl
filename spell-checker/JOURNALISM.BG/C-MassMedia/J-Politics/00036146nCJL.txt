Албанският парламент одобри нов председател на Конституционния съд
					24/09/2010
					 
						ТИРАНА, Албания -- Без обсъждания и само с гласовете на управляващото мнозинство на Демократическата партия парламентът одобри в четвъртък (23 септември) назначаването на Башким Деджа за нов председател на Конституционния съд на страната. Президентът Бамир Топи го номинира за поста във вторник. Деджа стана член на съда само преди четири месеца благодарение на овакантено място. (Сот, Шип - 24/09/10; Шекули, Balkanweb, MИA - 23/09/10)
