Изборите за президент на Черна гора вероятно ще бъдат повторени през януари
24/12/2002
 
ПОДГОРИЦА, Черна гора, Югославия -- Втори президентски избори могат реално да бъдат проведени през втората половина на януари, според председателя на Държавната избирателна комисия Борислав Радулович, цитиран от черногорската новинарска агенция Мина в понеделник (23 декември). Макар че председателят на парламента и действащ президент Филип Вуянович излезе явен победител с получените 86 процента от гласовете, изборите в неделя бяха обявени за невалидни поради слабото участие на избирателите, което се оказа под необходимите 50 процента. Златко Вуйович от Центъра за наблюдение на изборите в Подгорица, една от главните неправителствени организации за мониторинг, заяви че очаква следващия тур да бъде проведен на 12 или 19 януари. Междувременно, международните наблюдатели призоваха за промени в избирателния закон, които да предотвратят т.нар. "безкрайно повтаряне на изборите". (Мина, Б92, Tанюг - 23/12/02)
