Номинираният за министър-председател на Румъния Негойца представи правителството си
					10/11/2009
					 
						БУКУРЕЩ, Румъния -- Номинираният за министър-председател Ливиу Негойца обяви номинациите за своя кабинет в понеделник (9 ноември), сред които има 11 кандидатури, избрани от Лучан Кройтору да заемат министерски постове, преди да бъдат отхвърлени от парламента миналата седмица. Негойца предложи 14 министри, точно както направи и Кройтору. Министерствата за СМП, младежта и спорта, съобщенията, връзките с парламента и туризма са слети с други министерства. "Надявам се, че [парламентът] ще одобри правителството и ще му предостави пълни правомощия и възможност да преговаря с международните финансови институции", каза на пресконференция Негойца. Опозиционните партии в парламента все още подкрепят Клаус Йоханис за министър-председател, но президентът Траян Бъсеску отказва да го номинира. (АФП, Медиафакс, Агерпрес, Hotnews.ro - 09/11/09)
