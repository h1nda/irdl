Български министър и Европейската комисия обсъждат преговорите за присъединяване
27/05/2003
 
БРЮКСЕЛ, Белгия -- Българският министър на регионалното развитие Валентин Церовски и директорът на Генерална дирекция "Разширяване" към Европейската комисия Енеко Ландабуру се срещнаха в понеделник (26 май) и обсъдиха сътрудничеството, помощта по линия на структурните фондове и напредъка в преговорите на България за присъединяване. Церовски запозна Ландабуру с реформите, регионалното развитие, процеса на децентрализация и усвояването на структурните фондове. Ландабуру каза, че очаква България да приключи преговорите до 2004 година.
Други новини: българският външен министър Соломон Паси започна четиридневно посещение в Близкия изток в понеделник, което включва Израел и Йордания. (Труд, Дневник, БТА - 27/05/03; БТА - 26/05/03)
