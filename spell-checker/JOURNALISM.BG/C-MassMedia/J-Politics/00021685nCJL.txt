Парламентът одобри удължаване на българската мисия в Ирак
					22/02/2007
					 
						СОФИЯ, България -- В сряда (21 февруари) парламентът одобри предложението на правителството за удължаване на българската мисия в Ирак с една година - до март 2008 г. Депутатите одобриха разполагането на 155 военнослужещи, които да охраняват бежанския лагер "Ашраф" в рамките на ръководената от САЩ многонационална коалиция в Ирак, в съответствие със споразумението между България и САЩ, постигнато по-рано тази година. 
						В сряда в съседна Румъния партньорът в управляващата коалиция, Националлибералната партия (НЛП), и опозиционните партии призоваха парламента да обсъди график за изтегляне на войските от Ирак. Президентът Траян Бъсеску се противопоставя на всякакво съкращаване на войските. (Сега, Найн о'клок - 22/02/07; БНР, Реалитатя ТВ, Ромпрес - 21/02/07)
