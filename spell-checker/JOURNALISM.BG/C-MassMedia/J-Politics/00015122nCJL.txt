Прокуратурите на БиХ и Сърбия подписаха споразумения за сътрудничество в задържането на обвиняеми във военни престъпления
					03/07/2005
					 
						БЕЛГРАД, Сърбия-Черна гора -- Държавният прокурор на Босна и Херцеговина (БиХ) Маринко Юрчевич, сръбският му колега Слободан Янкович и прокурорът на Сърбия по военните престъпления Владимир Вукчевич подписаха споразумение е петък (1 юли) за сътрудничество в задържането на обвиняеми във военни престъпления. Събитието се окачествява като значителна стъпка напред в предаването на военнопрестъпниците на правосъдието, както и в утвърждаване на помирението в региона. 
						Също в петък главният прокурор на Република Сръбска Амор Букич каза, че основен приоритет на неговата институция е обработката и решаването на делата, свързани с военните престъпления. Той също така изрази предположение, че прокуратурата на БиХ може да поеме някои от делата, започнати от местното правосъдие. (ПБС БиХ, РТРС - 01/07/05)
