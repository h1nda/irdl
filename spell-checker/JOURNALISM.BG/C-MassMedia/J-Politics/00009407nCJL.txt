Албанската управляваща партия преговаря с други леви партии
21/12/2003
 
ТИРАНА, Албания -- Управляващата Социалистическа партия (СП) продължава разговорите с другите леви партии за участието им в правителството, заяви генералният секретар на СП Грамоз Ручи. Разговорите започнаха след призива на премиера Фатос Нано за промени в правителството. В събота (20 декември) Ручи каза, че преговорите с Партията на съюза за човешки права (ПСЧП) са приключили, като ПСЧП е приела поста на министъра на здравеопазването и две зам.-министерски места. Той добави, че разговорите със Социал-демократическата партия досега не са довели до резултат. (ATA - 20/12/03)
