Турското правителство поиска от парламента да одобри нахлуване в Ирак
					16/10/2007
					 
						АНКАРА, Турция -- Правителството официално поиска от парламента в понеделник (15 октомври) разрешение за военна операция срещу бази на терористичната Кюрдска работническа партия (ПКК) на иракска територия. Очаква се искането да бъде гласувано в сряда, като за приемането му е необходимо само обикновено мнозинство. Искането ще бъде за повече от една операция в течение на следващата година, но не дава по-точно разписание. 
						Също в понеделник, загрижени за стабилността, висши иракски и американски представители призоваха Анкара да се въздържа от провеждането на военна операция срещу цели в Ирак. Иракският министър-председател Нури Малики каза, че е готов да проведе спешни разговори с турските лидери, за да се избегне кризата. Иракският вицепрезидент Тарик ал Хашеми е на посещение в Анкара във вторник, където е и сирийският президент Башар Асад. (Радикал - 16/10/07; Анадолска информационна агенция, РИА Новости, Би Би Си, Милиет, АФП, АНКА, Джихан, АП, Ройтерс - 15/10/07)
