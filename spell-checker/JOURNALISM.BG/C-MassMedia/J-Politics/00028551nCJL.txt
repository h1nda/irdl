Йолевски е определен за нов македонски представител в преговорите за името с Гърция
					01/12/2008
					 
						СКОПИЕ, Македония -- Сегашният посланик на страната във Вашингтон Зоран Йолевски бе назначен за нов представител на Македония в преговорите за името с Гърция, съобщи в неделя (30 ноември) говорителят на правителството Шефик Дураки. Министър-председателят Никола Груевски е уведомил президента Бранко Цървенковски за решението в телефонен разговор в събота. Именно Цървенковски настояваше за отстраняването на специалния пратеник Никола Димитров, за да спрат до известна степен караниците между Цървенковски и Груевски. Димитров и Мартин Протогер, шеф на кабинета на Груевски, ще останат в преговарящия екип по настояване на Йолевски. Македония официално ще уведоми в понеделник специалния пратеник на ООН за преговорите Матю Нимиц за назначаването на Йолевски. (Макфакс, Дневник - 01/12/08; МИА, A1 - 30/11/08)
