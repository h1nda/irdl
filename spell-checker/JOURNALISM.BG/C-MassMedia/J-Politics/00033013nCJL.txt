Албанският президент Топи свика съвещание за наводненията
					12/01/2010
					 
						ТИРАНА, Албания -- В понеделник (11 януари) президентът Бамир Топи се срещна с министъра на енергетиката Дритан Прифти и с други държавни служители, за да обсъди положението в засегнатата от наводнения северозападна част на страната. Прифти каза, че положението се подобрява с връщането на нивото на водите към нормалните му стойности. Експерти предлагат Македония да задържи по-големи количества вода в Охридското езеро, за да намалеят количествата, които понастоящем се оттичат в р. Дрин. (Balkan Web, НОА, ИНА, Топ Ченъл – 11/01/10)
