Трима кандидати за президентските избори в Черна Гора
23/04/2003
 
ПОДГОРИЦА, Сърбия-Черна Гора -- Трима кандидати са се регистрирали за участие в президентските избори на 11 май, гласи съобщение на избирателната комисия на Черна Гора от вторник (22 април). Драган Хаджукович, който се регистрира в последния момент, ще се яви като независим кандидат. Филир Вуянович бе номиниран от управляващата Демократическа партия на социалистите и от Социалдемократическата партия, докато Либералният съюз номинира Миодраг Живкович. Вуянович и Хаджукович участваха и в предишния кръг на изборите, който бе анулиран поради слаба избирателна активност. (Мина, Танюг, ВВС, Б92- 22/04/03)
