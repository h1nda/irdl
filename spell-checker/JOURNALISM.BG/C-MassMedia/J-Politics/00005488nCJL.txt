Ердоган се срещна с руския президент Путин
26/12/2002
 
МОСКВА, Русия -- Президентът Владимир Путин се срещна във вторник (24 декември) с лидера на турската управляваща партия Реджеп Тайип Ердоган, за да обсъдят мерки за укрепване на търговските връзки. Путин заяви, че победата на Партията на справедливостта и развитието ще засили сътрудничеството между двете страни, посочвайки, че предишната администрация си е затваряла очите за подготовката на чеченски терористични групи в Турция. Това твърдение дълго време беше отричано от Анкара. Ердоган подчерта, че целта на неговото посещение е изцяло икономическа. Той доведе със себе си 170-членна бизнес делегация, състояща се от представители на различни браншове. (Анадолска агенция - 25/12/02; ТРТ, Анадолска агенция, ТАСС - 24/12/02)
