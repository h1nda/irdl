В Румъния започна кампанията за изборите за Европейски парламент
					26/10/2007
					 
						БУКУРЕЩ, Румъния -- Кампанията за изборите на 25 ноември за депутати в Европейския парламент (ЕП) официално започна в петък (26 октомври), като 55 кандидати се състезават за 35-те депутатски места, на които има право Румъния в ЕП.
						Ново проучване на Компанията за социологически проучвания и търговски марки сочи, че повечето от румънците смятат, че изборите за ЕП са по-важни от местните парламентарни избори. Повече от една трета - 37 % - заявяват, че подкрепят Демократическата партия на президента Траян Бъсеску. Главната опозиционна Социалдемократическа партия е втора с 21,5 %, следвана от управляващата Националлиберална партия с 12,6 % от гласовете. (Зиуа, Гъндул, Зиарул Финанчиар - 26/10/07; Hotnews.ro, Ромпрес - 25/10/07)
