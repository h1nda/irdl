Сърбия очаква въпросът за статута на Косово да бъде включен в преговорите
					20/09/2010
					 
						БЕЛГРАД, Сърбия -- Сърбия очаква статутът на Косово да бъде включен в дневния ред на предстоящите преговори между Белград и Прищина, каза в неделя (19 септември) вицепремиерът Божидар Джелич. Той добави, че тъй като неотдавна приетата резолюция за Косово от Общото събрание на ООН не е признала неговата независимост, би трябвало бъдещите преговори да позволяват включването на всички въпроси, включително за статута на Косово. Вътрешният министър Ивица Дачич се изказа в същия дух, като призова за преговори по статута и всякакви други нерешени въпроси. Дачич каза, че преговорите трябва да започнат възможно най-скоро, евентуално в края на октомври. (Бета, Танюг, Б92, Дневник - 19/09/10)
