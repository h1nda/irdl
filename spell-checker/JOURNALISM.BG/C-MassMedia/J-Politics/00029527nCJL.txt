Кипърският президент Христофиас предупреди Турция да не се намесва в преговорите за обединение
					08/03/2009
					 
						НИКОЗИЯ, Кипър -- Кипърският президент Деметрис Христофиа заяви в петък (6 март), че влиянието на Турция върху кипърските турци вреди на продължаващите преки преговори за обединение на разделения остров. "Отново подчертавам, че ако ЕС и международната общност не убедят Турция, че [лидерът на кипърските турци Мехмет Али] Taлат е преговарящият и че той трябва да бъде напълно свободен да преговаря, нещата ще бъдат наистина трудни", заяви Христофиас на пресконференция." Ще има решение, ако Турция покаже разбиране и промени становището си."
						Междувременно Талат загатна в събота,че може да не се кандидатира за нов мандат през 2010 г., ако двете кипърски общности не постигнат споразумение до края на 2009 г. "Ако няма надежда за решение [до края на годината], няма да съм изпълнил минията си", заяви Талат за всекидневника "Сабах". Той призна, че ходът на преките преговори за обединение е бавен, обвинявайки за това "сериозните различия" между двете страни в споровете за имуществото и обмена на територии. (Сабах, Анадолска информационна агенция, Ройтерс - 07/03/09; КНА, Фамагуста Газет, AП, Ройтерс, AФП, ДПА, Maкфакс - 06/03/09)
