Румънското правителство и държавните служители не успяха да постигнат споразумение за увеличаване на заплатите
					07/10/2008
					 
						БУКУРЕЩ, Румъния -- Държавните служители съобщиха в понеделник (6 октомври), че ще започнат предупредителна стачка в четвъртък, след като преговорите за увеличаване на заплатите между представители на профсъюзите и министъра на икономиката Варужан Восганян се провалиха. Държавните служители искат 50 % увеличение, за да се изравнят с увеличението на заплатите, дадено на учителите. Профсъюзът на работещите в здравеопазването също иска 50 % увеличение на заплатите за своите членове. (Адевърул, Евениментул Зилеи, Котидианул - 07/10/08. Медиафакс, Агерпрес, Зиаре, Реалитатя ТВ - 06/10/08)
