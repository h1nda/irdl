Сирийският президент Асад направи знакова визита в България 
					10/11/2010
					 
						СОФИЯ, България -- Сирийският президент Башар Асад беше на посещение в България във вторник (9 ноември), първа визита на сирийски държавен глава от 24 години насам. По време на съвместна пресконференция с българския си колега Георги Първанов Асад призова България „да изиграе своята роля както в двустранните си отношения с Израел, така и в рамките на ЕС, и да призове Израел [да продължи] мирния процес”. Първанов изрази подкрепа за опитите на Сирия да задълбочи своите връзки с ЕС. Двамата лидери обсъдиха също споразумението за асоцииране между ЕС и Сирия, договорено през 2004 г., но останало неподписано и досега. Те разговаряха също и за пътищата за засилване на икономическото сътрудничество. (АФП, бТВ, БНТ - 09/11/10)
