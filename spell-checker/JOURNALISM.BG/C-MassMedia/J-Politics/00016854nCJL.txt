Президентът и министър-председателят на Косово заклеймиха нападението над автобус
					06/12/2005
					 
						ПРИЩИНА, Косово, Сърбия-Черна гора -- В отделни изявления в понеделник (5 декември) президентът на Косово Ибрахим Ругова и премиерът Байрам Косуми осъдиха нападението над автобус в събота близо до Призрен, заявявайки, че такива инциденти само засилват напрежението. И двете изявления призоваха за максимална бдителност и въздържаност, тъй като Косово се намира в решителен етап от своето развитие, когато ще се определи неговия бъдещ статут.
						Новият министър на отбраната на Германия Франц Йозеф Юнг изрази подобни чувства по време на посещението си в понеделник в Призрен. Той се срещна с командващите германските мироопазващи сили там, както и с високопоставени представители на КФОР. (Бета, Б92, КосоваЛайв, Танюг - 05/12/05)
