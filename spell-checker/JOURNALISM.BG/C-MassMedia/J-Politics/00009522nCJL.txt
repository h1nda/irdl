Турското правителство подкрепя преговорите за Кипър, залегнали в плана на Анан
16/01/2004
 
АНКАРА, Турция -- Държавният министър Абдулатиф Сенер заяви в четвъртък (15 януари), че преговорите, залегнали в плана за Кипър, предложен от генералния секретар на ООН Кофи Анан, ще бъдат подходящи както за т. нар. "Севернокипърска турска република", така и за Турция. Макар че одобрява плана само донякъде, Сенер го окачестви като добро начало за споразумение по въпроса, който скоро трябва да получи решение. Местните медии съобщават, че преговорите може да започнат в Женева през първата седмица на февруари.
Други новини по темата: В четвъртък американският държавен секретар Колин Пауъл изпрати послание до министър-председателя на т. нар. "Севернокипърска турска република", Мехмет Али Талат, в което го поздравява за резултатите от изборите на 14 декември, след които той оглави новата управляваща коалиция. (Хюриет, Радикал - 16/01/04; Анадолска агенция, TРT 2 - 15/01/04)
