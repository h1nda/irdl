Албанската опозиция и управляващите партии се върнаха на масата на преговорите 
					14/07/2010
					 
						ТИРАНА, Албания -- Управляващата Демократическа партия (ДП) и опозиционната Социалистическа партия (СП) се завърнаха на масата на преговорите, за да се опитат да намерят решение на продължителната политическа криза. И двете партии заявиха във вторник (13 юли), че преговорите ще се основават на осъществяването на предложенията, съдържащи се в резолюцията на Европейския парламент (ЕП) за напредъка на Албания по пътя към ЕС, приета по-рано този месец. По отношение на общите избори от юни 2009 г. ДП заяви, че СП трябва да се обърне към Конституционния съд и към Европейски съд за правата на човека в Страсбург във връзка с искането си за отваряне на избирателните урни. СП иска парламентарна комисия да разследва изборите колкото може по-скоро и настоява СП да има мнозинство в тази комисия, както и да поеме председателството й. (Шекули, Топ Албания Радио, Клуб Еф Ем, Топ Нюз - 13/07/10)
