Сръбският президент насрочи парламентарните избори за 11 май
					14/03/2008
					 
						БЕЛГРАД, Сърбия – Президентът Борис Тадич официално разпусна парламента и насрочи извънредни избори за 11 май. Решението му от четвъртък (13 март) дойде по искане на кабинета, съгласно конституцията. Така парламентарните избори ще се проведат в деня на местните избори и на вота за събрание на автономната провинция Войводина. Премиерът Воислав Кощуница подаде оставка миналата седмица, след като призна, че управляващата коалиция не може да преодолее различията си по въпроса за Косово и за интеграцията в ЕС.
						Членството на Сръбската демократическа партия на Кощуница в Европейската народна партия бе замрзено в четвъртък. Френският депутат Ален Ламасур определи решението като опит да се подтикне Кощуница да "заеме по-европейски позиции" и да смекчи противопоставянето си на независимостта на Косово. (Блиц, Данас, Политика - 14/03/08; РТС, Танюг, Бета, Б92, AФП - 13/03/08)
