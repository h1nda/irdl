Балканските държави подписват серия от споразумения за сътрудничество
21/05/2003
 
СОФИЯ, България -- Министърът на земеделието Мехмед Дикме и неговият турски колега Сами Гюклу се споразумяха във вторник (20 май) да подпишат протокол за сътрудничество в областта на науката и селското стопанство. Протоколът предвижда съвместни проекти и инициативи за подобряване на ветеринарния и фито-санитарния контрол в селското стопанство. Документът също така предполага съвместни усилия за постигане на стандартите на ЕС в селското стопанство като част от стремежа на двете държави за интеграция в ЕС.
Също във вторник турският външен министър Абдулах Гюл и неговият пакистански колега Куршид Махмуд Касури се срещнаха в Исламабад и се договориха за засилване на двустранното сътрудничество. Те обсъдиха редица въпроси, включително възстановяването на следвоенен Ирак.
Следвоенните възстановителни усилия бяха обсъдени във вторник и в Техеран, където Тонино Пицула стана първият хърватски външен министър, който посещава тази столица от осем години насам. Той подписа споразумение за избягване на двойното данъчно облагане с Иран. (БТА, Анадолска агенция, АФП, ХИНА - 20/05/03)
