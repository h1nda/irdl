Месич заяви, че Хърватия ще приключи преговорите за присъединяване към ЕС догодина
					23/10/2008
					 
						ЗАГРЕБ, Хърватия -- Президентът Стипе Месич каза, че Хърватия ще приключи преговорите за присъединяване към ЕС до края на 2009 г. "Ако се организираме добре, ще затворим всички преговорни глави дотогава. След това ще бъде само въпрос на време страните, членки на ЕС, да постигнат консенсус за присъединяването на Хърватия", каза Месич в сряда (22 октомври). Той добави, че Хърватия вече е изпълнила част от планираните реформи и бързо осъществява други реформи. Във вторник източници от ЕС съобщиха, че Европейската комисия би могла да даде условна дата за приключване на преговорите за членство до края на 2009 г. Наблюдателите очакват положителен доклад за напредъка на страната през ноември. (ХИНА, РСЕ, Макфакс - 22/10/08)
