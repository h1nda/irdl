ДП спечели изборите в Белград
					08/06/2009
					 
						БЕЛГРАД, Сърбия -- Водещата управляващата коалиция Демократическа партия (ДП) на президента Борис Тадич спечели местните избори, които се проведоха в неделя (7 юни) само в две белградски общини и в Косерич, край Ужице. По предварителни резултати ДП е спечелила между 26 % и 30 % от гласовете в избирателните райони Земун и Вождовац. Сръбската прогресивна партия на Томислав Николич спечели изборите в Косерич, но като цяло излезе втора с около 14 % от гласовете. Демократическата партия на Сърбия-"Нова Сърбия" бе трета с около 13 %. По-малкият коалиционен партньор, Сръбската социалистическа партия, спечели около 10 %, следвана от Сръбското движение за обновление с 8 % и Г17 Плюс, с 5,4 %. Сръбската радикална партия, най-голямата опозиционна партия, не успя да привлече минималния брой необходими гласове. (РТС, Блиц, Данас - 08/06/09; Б92, Бета - 07/06/09)
