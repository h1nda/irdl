Лидер на гръцка опозиционна партия призовава за сътрудничество с Турция
29/02/2004
 
АТИНА, Гърция - Лидерът на основната гръцка опозиционна партия "Нова демокрация" Костас Караманлис отправи послание за сътрудничество към турското правителство в събота (28 февруари). Караманлис, чиято партия има добри шансове да спечели парламентарните избори в Гърция на 7 март, заяви, че ще работи усърдно за нормализирането на взаимоотношенията.
Също в събота президентът на Международния олимпийски комитет Жак Рог повторно изказа увереността си в способността на гръцките организатори да приключат работата по олимпийските обекти навреме. "Много е направено и много предстои да се направи . аз запазвам увереността си", каза той. (AНA, MПA, AФП, Ройтерс - 28/02/04)
