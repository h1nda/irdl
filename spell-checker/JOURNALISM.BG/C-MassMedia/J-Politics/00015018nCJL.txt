Българският президент обещава да проведе разговори за новия кабинет възможно най-скоро след изборите
					23/06/2005
					 
						СОФИЯ, България -- В интервю за в. "Труд", публикувано в четвъртък (23 юни), президентът Георги Първанов обеща да започне разговори за сформиране на ново правителство възможно най-скоро след парламентарните избори в събота. Той потвърди, че ще свика новия парламент незабавно, вместо да чака да изтече даденият по конституция 30-дневен срок. Някои анализатори се съмняват, че преговорите за коалиционен кабинет ще протекат гладко. 
						Други новини: Българското национално радио съобщи, че Парламентарната асамблея на Съвета на Европа ще изпрати наблюдатели за изборите в събота. Те ще проследят провеждането на изборите по искане на външното министерство. (Труд, бТВ, БНР - 23/06/05)
