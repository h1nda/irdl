Сирийският президент е на посещение в Турция
08/01/2004
 
АНКРА, Турция -- Сирийският президент Башар Асад пристигна на официално посещение в Турция във вторник (6 януари), пътуване, което се разглежда като знак на затопляне на отношенията между двете държави. Както Асад, така и турският президент Ахмет Неждет Сезер, окачествиха посещението като "историческо" и засвидетелстваха решимостта на двете страни да поддържат стабилността в региона.
Други новини: Министърът на правосъдието Джемил Чичек заяви във вторник, че конституцията на Турция се нуждае от поправки, за да се гарантира интегрирането на страната към ЕС. Той произнесе слово пред Международния конгрес по право, състоял се в Анкара. (Анадолска агенция, TРT 2, НТВ, бТВ, AР, Ройтерс - 06/01/04)
