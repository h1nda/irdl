Вторият кръг от преговорите по ССА между БиХ и ЕС се проведе в Сараево
					15/05/2006
					 
						САРАЕВО, Босна и Херцеговина (БиХ) -- Вторият кръг от преговорите по Споразумението за стабилизация и асоцииране (ССА) между БиХ и ЕС се състоя в Сараево в петък (12 май). Основно внимание бе отделено на въпроси, свързани с либерализирането на търговията. По време на пресконференция по-късно Дирк Ланге, завеждащ отдела за Албания и БиХ в Генерална дирекция "Разширяване" на ЕС, посочи, че финализирането на преговорите по ССА до края на годината зависи до голяма степен от напредъка на реформите в БиХ и по-специално от преструктурирането на полицията в съответствие с установените от ЕС принципи. Следващият кръг от преговорите ще се проведе след месец. (ПБС БиХ, Pincom.info - 12/05/06)
