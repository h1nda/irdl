Резолюцията за Сребреница отива в сръбския парламент
					28/03/2010
					 
						БЕЛГРАД, Сърбия -- Проекторезолюция, която осъжда престъпленията, извършени в Сребреница през юли 1995 г. бе внесена в парламента в събота (27 март) от 114 депутати от управляващата коалиция. Според текста на проекторезолюцията, парламентът остро заклеймява престъпленията в Сребреница от 1995 г. срещу босненци, както бе потвърдено от Международния съд и очаква другите бивши югославски републики да заклеймят престъпленията, извършени срещу сърби. Сръбските депутати могат да внесат поправки в този текст. Лидерът на Социалистическата партия на Сърбия (СПС) Ивица Дачич заяви, че неговата партия, която е част от управляващата коалиция, настоятелно е поискала думата геноцид да бъде извадена от резолюцията. Социалистите обаче смятат, че престъпленията, извършени в боснеския анклав трябва да бъдат заклеймени. Те също настояват за отделна декларация за престъпленията срещу сърби. (Бета, Taнюг, Политика, РТС - 27/03/10)
