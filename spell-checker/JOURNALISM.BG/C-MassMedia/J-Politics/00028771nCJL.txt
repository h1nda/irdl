Гръцкият парламент одобри с малко мнозинство бюджета за 2009 г. в обстановка на продължаващи протести
					22/12/2008
					 
						АТИНА, Гърция -- Рано сутринта в понеделник (22 декември) парламентът прие бюджета на страната за 2009 г. след пет дни обсъждане и въпреки силната съпротива от страна на мощните профсъюзи и студентските организации. Гласуването мина оспорвано, със 151 на 146 гласа, и беше строго партийно. По време на обсъжданията министър-председателят Костас Караманлис призова всички партии да покажат "политическа зрялост, единство и отговорност", като подкрепят бюджета. Краманлис обвини лидера на основната опозиционна партия ПАСОК Георгиос Папандреу в показване на "равнодушие пред лицето на сегашната ситуация". Папандреу каза, че управляващите консерватори са "неспособни" да се справят с въздействието на световната икономическа криза и отново призова за предсрочни избори. (АНА-МПА, ЕРТ, Нафтемборики, АФП, ДПА - 22/12/08)
