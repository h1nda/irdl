Председателят на македонския парламент ще определи дата на местните избори 
					27/12/2004
					 
						СКОПИЕ, Македония -- Председателят на парламента Люпчо Йордановски официално определи 13 март за дата на следващите местни избори. Председателят на Държавната избирателна комисия Стево Пендаровски каза в неделя (26 декември), че вотът ще се осъществи в съответствие с новия закон за териториалната организация и с административното деление на страната на 85 общини. 
						Управляващият Социалдемократически съюз на Македония (СДСМ) вече е започнал подготовката си за вота. Премиерът Владо Бучковски потвърди, че са в ход преговори за разширяване на ръководената от СДСМ коалиция " Заедно за Македония". В интервю за македонското радио от събота той обеща да засили борбата срещу корупцията през следващите месеци. (Дневник, уеб сайт на македонското правителство - 27/12/04; Макфакс, А1 ТВ - 26/12/04)
