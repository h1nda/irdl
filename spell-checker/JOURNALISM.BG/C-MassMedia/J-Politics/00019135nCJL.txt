Македония се готви за важни избори
					04/07/2006
					 
						СКОПИЕ, Македония -- Избирателите ще гласуват в сряда (5 юли) на избори, които могат да имат сериозно отражение върху амбициите на страната за присъединяване към ЕС и НАТО. Избирателната кампания бе помрачена от престрелки и други инциденти, които доведоха до сериозни предупреждения от страна и на двете международни организации. Представителят на ЕС Ерван Фуере каза, че парламентарните избори в Македония са "важна проверка за възможностите на страната да демонстрира политическа зрялост и да покаже, че е сериозен кандидат за присъединяване към ЕС". Макар Скопие да получи официален статут на страна кандидатка, ЕС все още не е определил дата за началото на присъединителните преговори. (Дневник - 04/07/06; Ройтерс, МИА, Макфакс, A1 ТВ - 03/07/06)
