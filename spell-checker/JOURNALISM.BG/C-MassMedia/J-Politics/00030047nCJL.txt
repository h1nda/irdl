Албанският парламент създаде комисия за разследване на кмета на Тирана
					24/04/2009
					 
						ТИРАНА, Албания -- Парламентът одобри в четвъртък (23 април) създаването на специална комисия за разследване на кмета на Тирана Еди Рама за предполагаеми нередности в издаването на строителни разрешения. Предложението, внесено от управляващата Демократическа партия (ДП), спечели подкрепата единствено на управляващото мнозинство. Социалистическата партия на Рама бойкотира гласуването. ДП твърди,че Рама е издал две трети от разрешенията на членове на своя екип. Той отхвърля твърденията и обвинява ДП, че „играе политически игри” преди парламентарните избори през юни. (Шекули, Топ Чанъл, Гласът на Америка, Алсат, Balkan Web - 23/04/09)
