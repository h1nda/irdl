Румънският президент Бъсеску призова за сформиране на ново правителство
					05/12/2008
					 
						БУКУРЕЩ, Румъния -- Президентът Траян Бъсеску обяви в четвъртък (4 декември), че е поканил всички политически партии да преговарят за сформирането на ново правителство. В първото си публично изявление след общите избори в неделя той изрази надежда, че политиците ще номинират премиер преди 15 декември.
						Също в четвъртък Централното избирателно бюро обяви окончателните изборни резултати. В долната камара на парламента партията, свързана с Бъсеску, Либералдемократическата партия (ЛДП), спечели 115 места, коалицията между Социалдемократическата партия (СДП) и Консервативната партия (КП) получи 114, управляващата по-рано Националлиберална партия (НЛП) взе 65, а Демократичният съюз на унгарците в Румъния (ДСУР) получи 22 места. В Сената ЛДП спечели 51 места, коалицията СДП-КП получи 49, НЛП – 28, а ДСУР – 9 места. (Реалитатя, ТВ Зиаре, Медиафакс, Агерпрес, Хотнюз, Ройтерс - 04/12/08)
