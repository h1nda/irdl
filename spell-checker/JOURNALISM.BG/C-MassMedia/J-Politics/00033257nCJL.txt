Нова прокюрдска партия в Турция избра своя лидер
					02/02/2010
					 
						АНКАРА, Турция -- Новата прокюрдска Партия на мира и демокрацията (ПМД) проведе своя първи конгрес в понеделник (1 февруари) и избра Селахатин Демирташ за свой лидер. Демирташ, на 37 г., и Гюлтен Къшанак, избрана за съпредседател на партията, бяха депутати, представители на Партията на демократичното общество (ПДО), до момента, когато тя беше забранена от Конституционния съд през декември по обвинения във връзки с терористичната Кюрдска работническа партия. След като намекнаха, че ще предприемат бойкот, бившите депутати от ПДО в края на краищата решиха да се присъединят към ПМД. Бившият лидер на ПДО Ахмет Тюрк и бившият депутат от ПДО Айсел Туглук, които заедно с други 35 политици получиха забрана да участват в политическа дейност за период от пет години, присъстваха на конгреса в понеделник. (Заман - 02/02/10; АП, Анадолска информационна агенция - 01/02/10)
