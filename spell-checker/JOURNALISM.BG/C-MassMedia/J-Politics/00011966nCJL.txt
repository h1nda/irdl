Сръбският президент призовава към сдържаност след сблъсъците в Санджак
					13/09/2004
					 
						 БЕЛГРАД, Сърбия-Черна Гора -- Сръбският президент Борис Тадич призова към сдържаност от страна на всички партии в събота (11 септември) след сблъсъците по-рано същия ден в Нови пазар, град в населения предимно с мюсюлмани район Санджак. Според местната полиция сблъсъците са започнали след като членове на Партията на демократичното действие, завръщащи се от предизборен митинг, са открили огън по сградата на Демократическата партия в Санджак. Двама минувачи са били ранени. Местните лидери на партията отказаха да поемат отговорност за случилото се, обвинявайки се взаимно за провокирането на инцидента. Тадич заклейми всички прояви на насилие преди местните избори на 19 септември. (Танюг, Бета, Б92 - 12/09/04)
