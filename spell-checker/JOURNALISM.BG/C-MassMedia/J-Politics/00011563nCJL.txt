Румънският премиер Нъстасе се срещна с американския президент Буш
22/07/2004
 
Сръбският премиер Воислав Кощуница (вдясно) се срещна в сряда в Белград с холандския външен министър Бернард Бот. [AФП]
ВАШИНГТОН, Съединени щати -- Румънският премиер Адриан Нъстасе и американският президент Джордж У. Буш разискваха редица въпроси от двустранен и международен характер по време на среща в сряда (21 юли) в Белия дом. Централна тема на разговорите бяха американско-румънските отношения и обстановката в Ирак и Афганистан, където Румъния е включила свои военни части в международните мироопазващи мисии. Буш даде висока оценка на подкрепата на Румъния в процеса на възстановяване и демократизация в Ирак. Той призова и за продължаване на икономическите реформи в Румъния, като подчерта, че двустранните икономически връзки ще се засилят с подобряването на пазарните условия там. По-късно Нъстасе заяви, че отново е отправил предложение в Румъния да бъдат прехвърлени американски военни бази. (Ромпрес - 22/07/04; Ройтерс - 21/07/04)
