Президентските избори в България може да струват 7,7 милиона евро
					20/08/2006
					 
						СОФИЯ, България -- Разходите за президентските избори на 22 октомври се оценяват на около 7,7 милиона евро, съобщи в петък (18 август) говорителят на Централната избирателна комисия Бисер Траянов. Разходите за предишните избори през 2001 г. са били 5,6 милиона евро. Увеличението се дължи до голяма степен на модернизираната технология. Траянов също отбеляза, че кандидатите трябва да се регистрират до 11 септември и да си осигурят най-малко 15 000 подписа в тяхна подкрепа. (Монитор - 19/08/06; Медиапул - 18/08/06)
