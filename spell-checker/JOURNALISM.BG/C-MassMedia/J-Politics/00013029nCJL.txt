Весели е избран за лидер на етническа албанска партия в Македония 
					20/12/2004
					 
						ТЕТОВО, Македония -- Абдулади Весели бе избран за нов лидер на опозиционната Партия за демократичния просперитет по време на партиен конгрес в Тетово в събота (18 декември). Весели бе единственият кандидат за поста, след като Абдулменаф Беджети реши да се оттегли от председателския пост по лични причини. 
						Други новини: Граничната полиция на Македония се очаква да приключи процеса на поемане на контрола върху източната граница с България в понеделник и да започне да поема контрола върху северната граница със Сърбия. Целият процес по предаване на отговорностите за граничния контрол от армията към полицията се предвижда да привърши до 2006 г. (Утрински Весник, Макфакс - 20/12/04; Дневник, Макфакс, А1 ТВ - 18/12/04)
