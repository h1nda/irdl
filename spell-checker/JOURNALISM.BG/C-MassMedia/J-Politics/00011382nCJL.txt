България и МВФ договорят ново стенд-бай споразумение
06/07/2004
 
СОФИЯ, България -- Според официални представители България и МВФ са близо до сключване на ново стенд-бай споразумение. В понеделник (5 юли) финансовият министър Милен Велчев каза, че двете страни вече са се споразумели по меморандум за разбирателство относно икономическата политика на България преди присъединяването на страната към ЕС през 2007 г. Ханс Фликеншилд, шеф на мисията на Фонда в България, заяви, че Съветът на директорите на МВФ ще проучи споразумението на 6 август.
Други новини: Българският президент Георги Първанов започна консултации с парламентарните партии относно датата на следващите парламентарни избори. Той също така отбеляза, че каквато и промяна се направи в избирателния закон, тя трябва да се приеме най-малко шест месеца преди изборите. (АФП, Сега, Дневник - 05/07/04)
