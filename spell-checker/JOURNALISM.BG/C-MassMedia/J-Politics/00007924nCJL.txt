Над 700 турски бунтовници ще се възползват от закона за амнистията
10/08/2003
 
АНКАРА, Турция -- До момента 760 турски бунтовници са подали молби за амнистия съгласно закона за реабилитацията, който влезе в сила миналата седмица, се казва в съобщение на Анадолската агенция от събота (9 август). Законът опрощава или смекчава присъдите на покаялите се участници в терористични организации, главно от редиците на 5000-те членове на Работническата партия на Кюрдистан (ПКК), известна сега като КАДЕК. ПКК започна борба за самоуправление в населените предимно с кюрди югоизточни райони преди почти 20 години. 36000 души са загинали в конфликта. КАДЕК официално отхвърли предложението на правителството за амнистия, като заяви, че това е уловка за разформироване на групировката. КАДЕК също предупреди, че ще се откаже от едностранното прекратяване на огъня на 1 септември, ако турските власти не предприемат аналогична мярка. Прекратяването на огъня е в сила от четири години. (НТВ, АФП - 09/08/03; AП - 08/08/03)
