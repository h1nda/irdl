Албания ще поиска повече наблюдатели по време на изборите през 2009 г
					04/08/2008
					 
						ТИРАНА, Албания -- Правителството ще поиска броят на наблюдателите по време на парламентарните избори през 2009 г. да бъде удвоен, заяви премиерът Сали Бериша в събота (2 август). Той каза това в отговор на обвиненията на опозиционната Социалистическа партия, която твърди, че правителството е поискало ОССЕ да не наблюдава изборите. Бериша отрече това, като заяви, че ще покани и други наблюдатели, като например от Европейската комисия, Европейския парламент и различни НПО. (Коха йоне, Шекули, Нюз 24, Топ Чанъл - 03/08/08)
