Президентът на Турция Гюл амнистира боледуващия бивш премиер Ербакан
					20/08/2008
					 
						АНКАРА, Турция -- Президентът Абдула Гюл амнистира във вторник (19 август) бившия премиер ислямист Неджметин Ербакан, който излежаваше присъда от две години и половина за финансови злоупотреби. Гюл обоснова своето решение със здравословното състояние на 81-годишния Ербакан, който излежаваше присъдата си под домашен арест вместо в затвора. Той бе осъден за злоупотреба със средства, принадлежащи на неговата Партия на благоденствието, която по-късно бе забранена от съда. В края на миналия месец бившият лидер на кипърските турци Рауф Денкташ поиска присъдата на Ербакан да бъде отменена по време на среща в Никозия с Мустафа Исен, главен секретар на турския президент. (Заман, Хюриет, Ватан, Кумхюриет, Радикал, Сабах - 20/08/08; АФП, ДПА, АП - 19/08/08)
