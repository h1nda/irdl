Според президента на РС Чавич няма основания за смяна на министъра на отбраната 
					20/04/2005
					 
						БАНЯ ЛУКА, Босна и Херцеговина (БиХ) -- Президентът на Република Сръбска (РС) Драган Чавич каза във вторник (19 април), че няма причина за смяната на министъра на отбраната на РС Милован Станкович във връзка с противоречивото поведение на новобранци по време на цереманията по полагане на клетва. Станкович ще представи доклад по този въпрос пред НАТО и Службата на върховния представител в сряда. Новобранците освиркаха босненския национален химн и се заклеха във вярност единствено на Република Сръбска, а не и на двете автономни области на Босна. 
						Други новини: Представители на агенциите за сигуронст на БиХ и Черна Гора сключиха споразумение във вторник относно сътрудничество в сферата на прането на пари. Документът предвижда сътрудничество при събирането и анализа на статистически доклади, както и обмен на данни на финансовото разузнаване. 
						Също във вторник парламентарна делегация на БиХ започна двудневно посещение в Албания. Фокусът е върху стимулирането на двустранните отношения, особено на икономическите връзки. (Независне новине, Дневни аваз, РТРС - 20/04/05; РТРС, ПБС БиХ, НТВ Хаят, Танюг, Бета, Уеб сайт на албанското президентство - 19/04/05; Би Би Си - 18/04/05)
