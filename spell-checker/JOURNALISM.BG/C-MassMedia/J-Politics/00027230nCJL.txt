Албанският парламент прие указите за новите членове на Върховния съд
					29/07/2008
					 
						ТИРАНА, Албания -- Късно вечерта в понеделник (28 юли) депутатите приеха шест президентски указа за назначаването на нови членове на Върховния съд. Гласуването сложи край на отдавнашен спор между президента Бамир Топи и министър-председателя Сали Бериша във връзка с процедурата за предлагане на кадидатите. На същото заседание депутатите одобриха указите на Топи във връзка с последните промени в правителството. С това бяха одобрени назначенията на Анила Годо за министър на здравеопазването, на Фатос Бея за министър на образованието и на Генц Поло за заместник министър-председател. 
						Други новини от понеделник -- Заместник вътрешният министър Фердинанд Пони каза, че националността и религията ще бъдат изключени от новите електронни лични карти, които ще бъдат въведени в Албания. Парламентът одобри законопроекта за изработването и издаването на личните карти в понеделник. (Шекули, Коха Йоне, Газета Шкиптаре - 29/07/08; Топ Ченъл, BalkanWeb - 28/07/08)
