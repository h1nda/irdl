Косово поиска помощ от ОССЕ за организирането на местните избори
					11/06/2009
					 
						ПРИЩИНА, Косово -- Правителството поиска помощта на мисията на ОССЕ за организирането на местните избори тази есен, заяви по време на пресконференция в сряда (10 юни) вицепремиерът Хайредин Кучи след среща с ръководителя на ОССЕ Вернер Алмхофер. "Косовското правителство покани ОССЕ да работят заедно, като си оказват пълно сътрудничество," каза той, допълвайки, че е убеден, че изборите ще бъдат свободни, честни и демократични. Алмхофер посочи, че мисията е готова да продължи сътрудничеството с косовските институции.
						Други новини -- В своя последен доклад генералният секретар на ООН Бан Ки Мун прави заключението, че Косово не желае продължаването на мисията ЮНМИК. Той отбелязва, че местните институции многократно са призовавали за прекратяването на ЮНМИК във връзка с разполагането на ЮЛЕКС. Бан също така отбелязва, че населените предимно със сърби северни общини продължават да функционират отделно от останалите части на Косово. (Коха Диторе, Косова Сот, Телеграфи, Кохавижън - 11/06/09)
