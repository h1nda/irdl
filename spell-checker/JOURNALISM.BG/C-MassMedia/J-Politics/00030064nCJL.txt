Президентът призова косовските сърби да се завърнат по домовете си
					27/04/2009
					 
						ПРИЩИНА, Косово -- Президентът Фатмир Сейдиу призова в неделя (26 април) косовските сърби да се завърнат по домовете си и да допринесат за цялостното развитие на обществото. „Те [сърбите] ще имат подкрепата както на Косово, така и на международните институции. Апелирам към местните сърби да запазят мира; да обичат Косово като своя страна, както всички граждани; да допринасят за цялостната стабилност и ... да се завърнат по домовете си. Никой не ги закача," каза Сейдиу.
						Други новини -- В неделя Международният червен кръст поиска от Прищина и Белград да демонстрират по-голям ангажимент по въпроса за изчезналите лица. Ръководителят на работната група за изчезналите лица в Международния червен кръст Каролин Тисо каза, че правителствата на Косово и Сърбия имат законово задължение да предоставят информация на семействата на изчезналите. Около 2 000 души – основно албанци – все още се смятат за изчезнали след края на конфликта в Косово. (Зери, Косова Сот - 27/04/09; РТК, Кохавижън, ТВ21 - 26/04/09)
