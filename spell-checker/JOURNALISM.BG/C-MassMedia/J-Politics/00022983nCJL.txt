Началниците на полициите от региона подписаха в Белград споразумение за сътрудничество
					21/06/2007
					 
						БЕЛГРАД, Сърбия – В сряда (20 юни) началниците на полициите от Югоизточна Европа подписаха споразумение за сътрудничество в обмена на информация, идентифицирането и конфискуването на имущество, свързано с престъпна дейност. Документът бе подписан по време на среща в Белград. Изпълняващият длъжността директор на Държавната агенция за разследване и охрана на БиХ Сеад Лисак каза, че конфискуването на имущество може да се окаже полезно при откриването на бегълците, които все още се издирват от Трибунала на ООН за военни престъпления. (Данас - 21/06/07; РТС, РТРС, Б92 - 20/06/07)
