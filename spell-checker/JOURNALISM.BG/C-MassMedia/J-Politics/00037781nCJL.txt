Албански партии си разменят обвинения в незаконна търговия с нефт 
					14/03/2011
					 
						ТИРАНА, Албания -- Двете главни политически партии, опозиционната Социалистическа партия (СП) и управляващата Демократическа партия (ДП), започнаха нов скандал по-малко от два месеца преди местните избори на 8 май. В неделя (13 март) депутати от СП обвиниха управляващата ДП в участие в незаконна схема за търговия със суров петрол в продължение на години. Миналия петък полицията арестува 11 държавни служители, обвинени в това - продажба на суров петрол на вътрешния пазар в нарушение на законите. Опозицията побърза да свърже схемата с членове на правителството. В отговор финансовото министерство заяви, че е започнало разследването на аферата през 2008 г., за да се хвърли светлина върху скандала. Министерството обвини опозицията, че е разрешила на незаконния бизнес с петрол да процъфтява по време на тяхното управление. (Шекули, Balkan Web, Топ Ченъл, Клан - 13/03/11)
