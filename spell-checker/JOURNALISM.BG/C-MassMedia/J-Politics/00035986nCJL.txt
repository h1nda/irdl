Tурция гласува на референдум за поправки в конституцията
					12/09/2010
					 
						АНКАРА, Tурция -- Гласоподавателите се отправиха към избирателните секции в неделя (12 септември), за да гласуват на национален референдум за 26 конституционни поправки. Поддръжниците твърдят, че пакетът ще укрепи демократичните стандарти и права в сравнение със сегашната конституция, която бе съставена от военните през 1982 г. Поправките частично ще изискват висши военни кадри да бъдат съдени във Върховния съд, докато редовия военен състав ще бъде обект на граждански съдебни процеси. Забраната на политически партии ще бъде по-трудна. Опозицията твърди, че правителството използва референдума, за да придобие контрол върху съдебната власт като част от ислямистки преврат през задните врати. Последните проучвания показват, че гласуването ще бъде оспорвано. 
						Междувременно местните медии събощиха в петък ,че едно момче е в критично състояние след сблъсъци между протестиращи и полицията в няколко градове в Източна Турция. Те избухнаха в сряда и в четвъртък, след като властите съобщиха, че деветима заподозрени членове на терористичната Кюрдска работническа партия са били убити при престрелки с армията по-рано през седмицата. Полицията е използвала сълзотворен газ и водни оръдия, за да разпръсне протестиращите, които са хвърляли камъни. (Ройтерс, AФП, Би Би Си, Хюриет, AП - 12/09/10; Хюриет, AП - 10/09/10)
