Сръбската партия "Г17 Плюс" критикува работата на правителството 
					14/02/2011
					 
						БЕЛГРАД, Сърбия -- Партията "Г17 Плюс", член на управляващата коалиция, не се стреми да смени премиера Мирко Цветкович, а иска да се направят съществени промени в начина, по който функционира правителството, се казва в изявление на партията от неделя (13 февруари). "Демократическата партия (ДП) отговаря за функционирането на правителството като партията с най-голям брой депутати," се казва в изявлението, в което се отбелязва, че ДС контролира цялото финансиране в Сърбия от пет години. "Г17 Плюс" казва също, че кабинетът трябва да бъде по-отговорен и решителен, за да решава проблемите на народа. Председателят на парламента Славица Джукич Деянович казва, че е по-вероятно да има персонални промени отколкото сливане на министерства. В свое изявление тя призова депутатите да потвърдят оставката, подадена от министъра на здравеопазването Томица Милосавлевич, но не изключи обсъждането на оставката на друг министър. (Танюг, РТС, Б92, Бета - 13/02/11)
