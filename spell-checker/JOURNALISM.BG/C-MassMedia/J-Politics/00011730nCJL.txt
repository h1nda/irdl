Управляващата партия в Хърватия е скандализирана от паметник на усташки министър
					
				
					23/08/2004
				
				 
					
							ЗАГРЕБ, Хърватия – Управляващата партия Хърватски демократичен съюз (ХДС) призова в неделя (22 август) местните власти в Ловинац да демонтират паметника на министър от фашисткия усташки режим по време на Втората световна война. Плочата била официално открита в неделя въпреки протестите от страна на президента Стипе Месич, Хърватската католическа църква и организации за защита на човешките права. Тя бе поставена в памет на писателя Миле Будак, министър на културата в усташкия режим и автор на законодателство, използвано като оправдание за избиването на десетки хиляди сърби, евреи и роми. ХДС твърди, че паметникът петни репутацията и международните позиции на страната. (AП, AФП, ХИНA, ХРT - 22/08/04)
