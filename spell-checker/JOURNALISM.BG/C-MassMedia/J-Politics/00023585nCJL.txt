Македонският парламент обсъди имунитета на Бучковски
					17/08/2007
					 
						СКОПИЕ, Македония -- Парламентът проведе специално заседание в четвъртък (16 август), за да реши дали да свали имунитета на бившия премиер Владо Бучковски срещу съдебно преследване. Очаква се решение да бъде взето в петък. Прокуратурата иска да повдигне обвинение срещу депутата от опозицията във връзка с договор за военни доставки от 2001 г., коствал на страната загуби от около 3 млн. евро. Бившият началник-щаб на армията Методи Стамболиски вече е подведен под отговорност за възлагане на поръчка за резервни части за танкове на местна частна фирма в количество, превишаващо три пъти реалните нужди. В този период Бучковски е бил министър на отбраната. (AП, AKИ - 16/08/07)
