Сръбската управляваща коалиция предпочита президентските и местните избори да се проведат през октомври
					11/07/2007
					 
						БЕЛГРАД, Сърбия -- Партиите от упраляващата коалиция - Демократическата партия на президента Борис Тадич, Демократическата партия на Сърбия на министър-председателя Воислав Кощуница и "Г17 плюс" - искат президентските и местните избори да се проведат през октомври, при условие че Съветът за сигурност на ООН одобри продължаването на преговорите за Косово, съобщи вестник "Блиц" в сряда (11 юли). Ако обаче няма нови преговори и статутът на Косово бъде уреден бързо, изборите ще бъдат проведени през февруари или март 2008 г., според съобщенията. "Блиц" твърди, че три партии ще подкрепят лидера на ДП Борис Тадич в неговата кандидатура за втори мандат. (Блиц - 11/07/07)
