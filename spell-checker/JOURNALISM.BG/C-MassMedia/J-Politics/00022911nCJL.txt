Бившият български цар Симеон Сакскобургготски застана зад Велчев в партийния спор 
					15/06/2007
					 
						СОФИЯ, България – Изправен пред разцепление в своята партия по повод на резултатите от партийния конгрес по-рано този месец, лидерът на НДСВ Симеон Сакскобургготски подкрепи заместник-председателя Милен Велчев. Мнозинството от депутатите и двама министри от партията обвиниха Велчев в манипулиране на изборните резултати по време на партийния конгрес преди десет дена, на който Пламен Панайотов бе свален от лидерския пост. В изявление от четвъртък (14 юни) Сакскобургготски разкритикува партийните членове, чиито действия са накърнили имиджа на партията. Той изрази също така оптимизъм, че партията отново ще стане стабилен член на управляващата коалиция. (24 часа, Труд, Сега - 15/06/07; Медиапул, бТВ, News.bg, Дарик - 14/06/07)
