Румъния се надява да затвори повече глави по време на преговорите за присъединяване към ЕС този месец
02/06/2004
 
БУКУРЕЩ, Румъния -- Правителството се надява да затвори още четири преговорни глави - Свободно движение на услуги, Селско стопанство, Енергетика и Бюджетна политика -- в преговорите с ЕС, посочи главният преговарящ на тази страна със Съюза Василе Пушкаш. Темпът на предприсъединителните преговори бе обсъден по време на специално заседание, свикано във вторник (1 юни) от премиера Адриан Настасе.
Други новини във вторник: делегираният министър на държавната администрация Габриел Опрея заяви, че местните власти са готови за местните избори в неделя. Според него кампанията е била проведена "цивилизовано" и в съответствие със закона. (Уеб сайт на румънското правителство - 01/06/04)
