Холандия приключи ратификацията на споразумението за стабилизация с Хърватия
09/05/2004
 
АМСТЕРДАМ, Холандия -- Местните медии съобщиха в петък (7 май), че Холандия е приключила процеса на ратификация на споразумението с Хърватия за стабилизация и асоцииране. Резерви за степента сътрудничество на Загреб по военните престъпления забавиха ратификацията. Правителство сега заявява, че Хърватия може да разчита на неговата пълна подкрепа за интеграция в ЕС.
В други новини в петък, бившият външен министър на Хърватия Мате Гранич бе арестуван заедно с бившия дипломат Даринко Баго по обвинения в подкуп. Свидетел твърди, че двамата са му обещали да го върнат на работа в местна енергийна компания срещу подкуп от 60000 евро. (Б92, ХИНА - 08/05/04; ХИНА - 07/05/04)
