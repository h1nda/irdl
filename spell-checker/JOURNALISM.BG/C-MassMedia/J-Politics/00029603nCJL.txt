Турският премиер Ердоган заяви, че след местните избори ще последват поправки в конституцията
					15/03/2009
					 
						AНКАРА, Турция -- Европейският парламент (ЕП) наскоро одобри проектодоклад за напредъка на Турция към присъединяване към ЕС, което раздвижи правителствените кръгове. Премиерът Реджеп Тайип Ердоган заяви в петък (13 март), че неговото правителство ще разгледа предвидените реформи - които включват поправки в конституцията - веднага след местните избори след две седмици. В проектодоклада на ЕП се изразява загриженост за забавянето на реформите в Турция и се призовава правителството да демонстрира решимост по отношение на процеса на реформи.
						В други новини от петък се съобщава, че говорителят на армията Метин Гурак е заявил, че турски военни самолети са бомбардирали позиции, за които се предполага, че са на Кюрдската работническа партия в Зап-Авашин, Северен Ирак в четвъртък. Анкара твърди, че терористите планират атентати срещу Турция от подобни позиции. (Заман, AФП, Анадолска информационна агенция, Хюриет - 13/03/09)
