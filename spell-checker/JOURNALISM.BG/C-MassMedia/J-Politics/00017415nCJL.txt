Македонските опозиционни партии подписаха декларация за честни избори
					30/01/2006
					 
						СКОПИЕ, Македония -- Общо 23 опозиционни партии подписаха в петък (27 януари) декларация с призив за честни и демократични парламентарни избори по-късно през годината. Опозиционната ВМРО-ДПМНЕ бе инициатор на документа и лобира против провеждане на изборите през юли или август, аргументирайки се с това, че ваканционните пътувания ще повлияят на избирателната активност. 
						Други новини -- Министърът на отбраната Йован Манасиевски заяви в интервю в неделя, че тази година в армията ще бъдат наети 1200 нови професионални военнослужещи. В интервю, излъчено по Радио "Свободна Европа", той каза, че се надява македонската армия да стане напълно професионална до края на 2007 г. (Уеб сайт на македонското правителство - 30/01/06; Макфакс - 29/01/06; Утрински весник, Дневник - 28/01/06; A1 TВ - 27/01/06)
