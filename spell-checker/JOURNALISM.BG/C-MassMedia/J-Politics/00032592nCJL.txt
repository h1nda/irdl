Румънският президент Бъсеску удължи правомощията на кабинета в оставка
					03/12/2009
					 
						БУКУРЕЩ, Румъния -- В сряда (2 декември) президентът Траян Бъсеску подписа закон, съдържащ разпоредба, която удължава правомощията на кабинета в оставка. Тя позволява на правителството да контролира приемането на бюджета за 2010 г. заедно с други важни законопроекти, изисквани от МВФ и ЕС, за да бъде продължена финансовата помощ. Промяната позволява на правителство в оставка да предлага законопроекти, изисквани по международни споразумения, както и в случаи на извънредни обстоятелства, като за последните е нужно решение на парламента. Досега кабинет в сегашното положение - свален с вот на недоверие - имаше до голяма степен само правомощията на временно правителство. (Медиафакс, Курентул, Гъндул, Зиар - 02/12/09)
