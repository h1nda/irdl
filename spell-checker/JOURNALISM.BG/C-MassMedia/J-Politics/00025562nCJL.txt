Основните партии в Македония не успяха да се споразумеят по предложението на Нимиц за името
					22/02/2008
					 
						СКОПИЕ, Македония -- Лидерите на четирите най-големи политически партии в Македония не успяха да се споразумеят в четвъртък (21 февруари) по последното предложение за името на Матю Нимиц, специалния пратеник на ООН за спора й с Гърция. Партиите поискаха още време и смятат да се срещнат отново в неделя. Премиерът Никола Груевски каза, че макар и Македония да има много силно желание да стане член на НАТО, името й не може да бъде принесено в жертва за тази цел.
						Междувременно говорителят на гръцкото външно министерство Георгиос Кумуцакос потвърди, че Атина е подготвила отговора си на предложението на Нимиц. В него правителството отбелязва кои от елементите са неприемливи и кои ще са предмет на по-нататъшни преговори. (Макфакс, МИА, МРТ, АНА-МПА, Нафтемпорики - 21/02/08)
