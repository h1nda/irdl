Президентът на Олимпийския комитет защити хода на подготовката на Атина
12/08/2003
 
АТИНА, Гърция -- Жак Рож, президент на Международния олимпийски комитет, защити организаторите на Летните игри 2004 в понеделник (11 август), като изрази доверие в способността им да осигурят успешно провеждане на състезанията. Той заяви пред Ройтърс, че първоначалните забавяния са преодолени и че подготовката отново тече в нормалното си русло. Рож обаче предупреди, че остава да се свърши доста работа и че организаторите "не бива да се отпускат нито за миг". Той омаловажи значението на няколко неблагополучия, които бяха констатирани с неотдавна изпробвани спортни съоръжения, като каза, че пробите са били направени за идентифициране на възможни проблеми. (Ройтърс - 11/08/03)
