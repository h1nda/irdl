Македонският премиер Бучковски потвърди поканата за политически разговори по избирателната реформа
					10/01/2006
					 
						СКОПИЕ, Македония -- В понеделник (9 януари) премиерът Владо Бучковски потвърди, че е поканил тази седмица опозиционните партии от парламента на разговори по избирателната реформа. В писмо до опозиционните лидери Бучковски ги е поканил да присъстват на среща в петък, на която ще се обсъжда новият избирателен кодекс. Той нарече актуализирането на избирателните закони едно от най-сериозните предизвикателства в процеса на интеграция в ЕС. Македония ще проведе парламентарни избори по-късно тази година. (Уеб сайт на македонското правителство - 10/01/06)
