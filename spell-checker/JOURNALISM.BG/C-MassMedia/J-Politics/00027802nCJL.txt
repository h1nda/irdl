Главната опозиционна партия в Македония избра нов лидер
					21/09/2008
					 
						СКОПИЕ, Македония -- Най-голямата опозиционна партия, Социалдемократически съюз на Македония (СДСМ) избра Зоран Заев за свой временен лидер късно в четвъртък (18 септември). Заев, 35-годишен, ще смени Радмила Шекеринска, която се бореше да преодолее разделението в партията след загубата на парламентарните избори през юни. Повече от 600 делегати, които присъстваха на осмия конгрес на СДСМ бяха единодушни, че Заев трябва да предаде поста на президента Бранко Цървенковски, дългогодишен бивш лидер на партията, през май 2009 г., когато приключва мандатът му. Заев е бивш кмет на град Струмица в югоизточната част на страната. Той бе арестуван през юли за твърдения, че има връзки с кръгове от организираната престъпност. Арестът му предизвика краткия парламентарен бойкот на СДСМ. (AФП, Maкфакс - 19/09/08)
