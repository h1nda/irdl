Според министъра на финансите на Румъния затварянето на 29-та глава от преговорите с ЕС е от изключително важно значение
06/06/2004
 
БУКУРЕЩ, Румъния -- Министърът на финансите Михаи Танашеску каза в събота (5 юни), че затварянето на 29-та глава от присъединителните преговори с ЕС е изключително важна крачка напред. 29-та глава се отнася до финансовите и бюджетните въпроси; нейното затваряне миналата седмица установява процедурите и наличието на фондове за засилване на институционалните, структурните и адаптивните способности. Финансирането от страна на ЕС, което ще бъде на разположение след приключване на преговорите, се очаква да създаде близо 1 млн. работни места в периода 2007-2013 г. (Ромпрес, Найн О Клок - 05/06/04)
