Македонското правителство одобрява текст на споразумение за МНС
01/07/2003
 
СКОПИЕ, Македония -- Правителството одобри в понеделник (30 юни) текста на двустранно споразумение със САЩ, което ще предотврати екстрадицията на граждани на двете държави в Международния наказателен съд (МНС). Външният министър Илинка Митрева и американският посланик в Македония Лорънс Бътлър вероятно ще подпишат документа във вторник. Общо 43 държави от целия свят са сключили такава договореност, сред които Румъния, Албания и Босна и Херцеговина.
Други новини: Скопие е домакин на тридневна среща, организирана от Международния червен кръст, която цели да подобри усилията на военните в защита на цивилното население по време на война. Присъстват делегации от 16 балкански и балтийски държави. (Утрински Весник - 01/07/03; МИА, Макфакс, А1 ТВ - 30/06/03)
