Косовските албанци и сърби сключиха споразумение
15/07/2004
 
Австрийският министър на външните работи Бенита Фереро-Валднер (вляво) разговаря с румънския си колега Мирча Джоана (в средата) и сръбско-черногорския си колега Вук Драшкович след заседанието по откриването в сряда на 2-ата министерска конференция по Процеса на дунавско сътрудничество в Букурещ. [AФП]
ПРИЩИНА, Косово, Сърбия и Черна гора -- Косовски сръбски и етнически албански политици сключиха споразумение за приоритетите на провинцията - събитие, което се оценява като безпрецедентен акт на политическа зрелост. Членове на косовската сръбска Коалиция за завръщане се срещнаха с високопоставени албански политически лидери и представители на местната власт в сряда (14 юли) и подписаха споразумение за съвместна работа в най-важните насоки. Към тях се числят повишаване на жизнения стандарт, прекратяване на насилието и осигуряване на по-добри условия за всички. По силата на споразумението всяка собственост, която е била засегната или унищожена по време на размириците от средата на м. март, ще бъде възстановена, а сърби и албанци ще сътрудничат на международните организации за гарантиране на евроатлантическата интеграция. (Б92 - 14/07/04)
