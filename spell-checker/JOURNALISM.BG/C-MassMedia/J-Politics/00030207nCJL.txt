Румъния и САЩ подписаха споразумения за екстрадиция и за правна помощ
					10/05/2009
					 
						ВАШИНГТОН, Съединени щати -- Държавният секретар Хилари Клинтър и гостуващият румънски външен министър Кристиан Диаконеску подписаха двустранно споразумение за правна помощ и нов договор за екстрадиция в петък (8 май). Според съобщенията в медиите, споразуменията целят да укрепят сътрудничеството в борбата срещу организираната престъпност, включвайки дори информацията, свързана с банкови сметки. Новият договор за екстрадиция ще замени съществуващата Конвенция за екстрадиция, подписана между двете страни през 1924 г.
						В четвъртък германските депутати приеха резолюция, призоваваща ЕС да блокира фондовете за Румъния поради лошите резултати, постигнати в борбата срещу корупцията. Парламентарната комисия за човешки права повдигна въпроса, изразявайки загриженост поради "нерешените проблеми в съдебната власт". "Бундестагът... приканва ЕС да наложи санкции във формата на спиране на фондовете за Румъния, както това бе вече направено по отношение на България", се казва в документа. Понастоящем приносът на Германия за бюджета на ЕС е най-голям. (Eвениментул Зилеи - 10/05/09; Meдиафакс, Aгерпрес, AП - 09/05/09; Уебсайт на Държавния департамент, Дойче Веле, ДПА, Медиафакс, Хотнюз - 08/05/09)
