Сръбската СПП ще предложи промяна на конституцията 
					10/01/2011
					 
						БЕЛГРАД, Сърбия -- В четвъртък (13 януари) опозиционната Сръбска прогресивна партия (СПП) ще внесе предложение за промяна на конституцията, имащо за цел намаляване на броя на депутатите от сегашните 250 на 125 души, заяви в неделя зам.-председателят на СПП Александър Вучич. Партията е започнала петиция за набиране на подкрепа за своята инициатива и е успяла да събере над 280 000 подписа. СПП планира провеждането на антиправителствена демонстрация в началото на следващия месец и настоява за преговори с управляващата коалиция за свикването на предсрочни парламентарни избори. (РТС, Танюг, Б92 - 09/01/11)
