Очаква се вот на недоверие срещу българския кабинет в парламента 
					10/02/2005
					 
						СОФИЯ, България -- Очаква се в петък (11 февруари) парламентът да гласува по внесения вот на недоверие срещу коалиционното правителство. Дясната и лявата опозиция съвместно предприеха този ход, позовавайки се на провала на правителството в приватизацията на тютюневата промишленост. 
						Други новини: В сряда българските власти екстрадираха в Сърбия предполагаемия бос от наркомафията Будимир Куйович. Той бе арестуван във Варна в началото на януари. Също в сряда България оповести, че в София по време на специална полицейска акция е бил заловен косовският албанец Наим Бедридин Пала. Той е издирван от Интерпол по обвинения в отвличане. (Медиапул, Труд, Монитор - 10/02/05; БНT - 09/02/05)
