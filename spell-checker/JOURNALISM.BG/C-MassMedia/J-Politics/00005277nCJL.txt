Кандидатите за президент на Сърбия ще могат да проверяват списъците с регистрираните гласоподаватели
03/12/2002
 
БЕЛГРАД, Югославия -- В понеделник (2 декември), сръбската избирателна комисия разреши на кандидатите за президент да проверят официалния списък на регистрираните гласоподаватели. Решението беше взето, след като един от кандидатите, югославският президент Воислав Кощуница, поиска достъп до списъците, за да се увери, че няма нередности. На кандидатите ще бъде позволено да прегледат списъците в сградата на комисията, в присъствието на нейни представители. Демократичата партия на Сърбия обаче, предупреди в понеделник, че въпреки това, възможността за дублирано отчитане на гласоподавателите остава. (Танюг, Б92, БиБиСи - 02/12/02)
