Министърът на правосъдието: Референдум за сръбската конституция през февруари
19/06/2003
 
БЕЛГРАД, Сърбия-Черна Гора -- Сръбският министър на правосъдието Владам Батич, който също оглавява конституционната комисия, заяви в сряда (18 юни), че референдумът за конституцията на Сърбия трябва да се проведе на 15 февруари. Въпреки забавянията, конституцията трябва да бъде приета до края на годината, каза Батич.
В други новини, Трибуналът на ООН за военните престъпления заяви отново в сряда, че бившият босненско-сръбски командир ген. Ратко Младич или се намира в Сърбия-Черна Гора, или я посещава често. Говорителката на прокуратурата Флорънс Хартман подчерта, че местните власти са задължени да арестуват и екстрадират Младич и всички други обвиняеми. (Танюг, Би Би Си , Б92, ФоНет - 18/06/03)
