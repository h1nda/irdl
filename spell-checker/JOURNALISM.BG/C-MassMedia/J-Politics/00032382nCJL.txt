Великобритания подкрепя започването на присъединителни преговори между ЕС и Македония
					16/11/2009
					 
						СКОПИЕ, Македония -- Страните, членки на ЕС, трескаво анализират доклада на Европейската комисия (ЕК) за Македония, каза в неделя (16 ноември) посланикът на Великобритания в Скопие Андрю Кий в интервю за Радио "Свободна Европа". Той добави, че неговата страна подкрепя препоръката на ЕК за започване на преговори за членство с Македония и ще потвърди това през декември, на срещата на министрите от ЕС. Кий изрази мнение, че е възможен нов импулс на преговорите между Скопие и Атина по спора за името в светлината на положителния доклад на ЕК и новото правителство в Гърция.
						Междувременно посланикът на ЕС в Македония Ерван Фуере заяви в неделя, че решение на спора за името трябва да бъде намерено възможно най-скоро, така че Македония да може да продължи по пътя си към членство в ЕС. Той призова и двете страни да използват момента и да намерят компромис. (Макфакс, МИА - 16/11/09; Радио Свободна Европа, Сител, Макфакс, МИА - 15/11/09)
