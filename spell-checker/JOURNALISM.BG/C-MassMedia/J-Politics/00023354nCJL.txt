България ограничава гласуването на емигрантите на местните избори
					26/07/2007
					 
						СОФИЯ, България -- В сряда (25 юли) след продължителен дебат законодателите приеха промени в избирателния закон, налагащи значителни ограничения на гласуването на емигрантите на местните избори през октомври. Според новите разпоредби гласоподавателите ще имат право да гласуват само ако са живели в България през последните десет месеца. Това на практика отнема правото на глас на значителен брой хора, които живеят и/или работят в чужбина. Това ще се отрази най-силно на Движението за права и свободи, което разчита в значителна степен на гласовете на емигрантите, живеещи в Турция.
						Парламентът реши също да въведе преференциално гласуване на местните избори. Това отчасти означава, че гласоподавателите ще имат възможност да променят реда, по който са подредени кандидатите за общински съветници в съответната листа. (Сега, Дневник, Монитор - 26/07/07; Дарик, Медиапул - 25/07/07)
