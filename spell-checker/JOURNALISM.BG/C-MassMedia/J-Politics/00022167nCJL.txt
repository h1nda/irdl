Сръбската Либералдемократическа партия се слива с Граждански алианс на Сърбия
					09/04/2007
					 
						БЕЛГРАД, Сърбия -- Либералдемократическата партия (ЛДП) се сля с Граждански алианс на Сърбия (ГАС) на съвместно заседание в събота (7 април). Членовете решиха Чедомир Йованович да остане като лидер на ЛДП, докато председателката на ГАС Наташа Мичич и основателката на ГАС Весна Пешич ще бъдат заместник-лидери на ЛДП. Този ход последва съобщения от двете партии за планове за сливане в опит да укрепят политическите си позиции. Преговорите за формиране на ново коалиционно правителство продължават след парламентарните избори на 21 януари.
						Междувременно ново проучване показва, че повечето сърби - две трети от тях - желаят да бъде сформирано коалиционно правителство, вместо да се изправят пред перспективата за нови избори. Проучването бе проведено от Агенцията за стратегически маркетинг. (Танюг, Б92 - 08/04/07; Блиц - 07/04/07)
