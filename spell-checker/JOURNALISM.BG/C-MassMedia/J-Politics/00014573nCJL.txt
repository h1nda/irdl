Основните партии в Босна и Херцеговина провеждат допълнителни преговори по полицейската реформа 
					16/05/2005
					 
						САРАЕВО, Босна и Херцеговина (БиХ) -- Лидерите на 11 големи партии започнаха двудневни преговори в понеделник (16 май), които се фокусират върху ключови въпроси, свързани с преструктуриране на полицейския сектор. Политиците ще направят преглед и евентуално ще приемат едно от три проектопредложения, лансирани миналата седмица от специална работна група с цел да се очертае "географията" на бъдещите полицейски управления в БиХ. Преструктурирането е от жизнена важност за перспектвите на БиХ за интеграция в ЕС. 
						Други новини: Прокуратурата на БиХ започна проверка срещу вътрешния министър на Република Сръбска (РС) Дарко Матиашевич във връзка с прехвърлянето през януари на босненско-сръбския обвиняем във военни престъпления Саво Тодович в Хага. Президентът на РС Драган Чавич е заявил пред всекидневника Вечерние
 Новини, че държавната прокуратура иска да установи дали Матиашевич носи отговорност за неуточнен инцидент между полицията на РС и Държавната гранична полиция на БиХ, възникнал при процедурата по екстрадирането. (Независне новине, Дневни аваз, РТРС - 16/05/05; РТРС, ТВ Хаят, ПБС БиХ, Фена - 15/05/05)
