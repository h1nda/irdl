Номинираният за министър-председател на Македония потвърди, че ДСИ няма да бъде част от новото правителство
					30/07/2006
					 
						СКОПИЕ, Македония -- Номинираният за министър-председател на Македония Никола Груевски потвърди в петък (28 юли), че етническата албанска партия Демократически съюз за интеграция (ДСИ) няма да бъде част от новото коалиционно правителство. В интервю след като получи мандата да състави правителство от президента Бранко Цървенковски, Груевски заяви, че неговата партия е избрала за коалиционен партньор Демократическата партия на албанците и обмисля да включи също и по-малката Партия на демократичния просперитет. В събота лидерът на ДСИ Али Ахмети обвини ВМРО-ДПМНЕ, че пренебрегва желанията на етническите албански избиратели, повечето от които са подкрепили ДСИ на изборите на 5 юли. (Вечер, Дневник, Утрински весник, Макфакс, A1 ТВ - 29/07/06)
