Хора с увреждания протестират пред сградата на парламента в БиХ
					06/12/2009
					 
						САРАЕВО, Босна и Херцеговина (БиХ) -- Десетки хора с увреждания продължиха протестите си втори ден в петък (4 декември) пред сградата на парламента в Сараево с искания за ратифициране на конвенцията на ООН за правата на хора с увреждания. Около 80 души, повечето от които в инвалидни колички, бяха настанени в една от залите и заявиха, че няма да си тръгнат, докато депутатите не им отпуснат по-голяма финансова помощ. Понастоящем инвалидите във Федерация БиХ получават месечна помощ около десет пъти по-голяма от тази на инвалидите в Република Сръбска. (Ройтерс, БТА - 04/12/09)
