Съдът отложи делото за корупция срещу бившия министър-председател на Румъния Нъстасе
					26/06/2007
					 
						БУКУРЕЩ, Румъния -- В понеделник (25 юни) Върховният съд отложи с три месеца първото заседание по делото срещу бившия министър-председател Адриан Нъстасе. Прокуратурата го обвинява в изнудване, взимане на подкупи на стойност 1,4 млн. евро и назначаване на държавен служител на висш пост в държавната агенция за борба с прането на пари, за да спре разследване на банкова сметка на съпругата му, съдържаща 400 000 щатски долара. Други новини от понеделник -- Камарата на депутатите отхвърли искането за вот на недоверие към министъра на здравеопазването Еуген Николаеску. Демократическата партия го обвинява за очевидните неуспехи в сектора на здравеопазването. (Ромъния Либера - 26/06/07; БИРН, Ройтерс - 25/06/07)
