Министерският съвет на БиХ одобрява споразумение за контрол върху въоръженията със САЩ
11/06/2003
 
САРАЕВО, Босна и Херцеговина (БиХ) -- Министерският съвет на БиХ прие във вторник (10 юни) меморандум за разбирателство със САЩ относно контрола върху въоръженията и военното оборудване. Ратификацията на документа е предпоставка за прилагане на американския план за военна помощ за БиХ. Споразумението цели установяването на по-ефикасна система за контрол върху трансграничния трафик на оръжие, оръжейните сделки, подписани с местни субекти, както и върху издаването на лицензи за износ и търговия с военно оборудване. Външният министър Младен Иванич ще следи за приложението на споразумението. ( Радио Босна и Херцеговина 1, Би Би Си - 10/06/03)
