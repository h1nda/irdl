Хърватското правителство се отказа от ЗЕРЗ в името на преговорите за присъединяване към ЕС
					11/03/2008
					 
						ЗАГРЕБ, Хърватия -- Поддавайки се на натиска от страна на ЕС, правителството реши в понеделник (10 март) да не налага своята защитена екологична риболовна зона (ЗЕРЗ) в Адриатика по отношение на членовете на ЕС, докато Хърватия не влезе в Съюза. Това означава, че ЗЕРЗ няма да влезе в сила поне още няколко години. Единствените страни, засегнати от нея, бяха съседките й Словения и Италия - и двете членки на ЕС. 
						Хърватската селска партия (ХСП), която има решаващ глас в управляващата коалиция, беше един от най-изявените поддръжници на зоната. Председателят на ХСП Йосип Фришчич остава скептичен, че отказът от ЗЕРЗ ще ускори хода на преговорите за присъединяване. Министър-председателят Иво Санадер от Хърватския демократичен съюз обаче остана твърдо за прилагането на предпазлив подход по отношение напредъка на преговорите за присъединяване. Еврокомисарят по разширяването Оли Рен каза, че решението за отлагането на ЗЕРЗ определено ще подкрепи процеса. (ХРТ, Вечерни Лист, Пословни Дневник, Javno.com - 10/03/08)
