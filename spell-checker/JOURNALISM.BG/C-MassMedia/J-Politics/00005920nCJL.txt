В Черна гора гласуват за президент
09/02/2003
 
ПОДГОРИЦА, Сърбия-Черна гора -- В неделя (9 февруари) в Черна гора отново гласуват за президент. Очаква се да победи бившият премиер Филип Вуянович. На изборите на 22 декември той спечели 84 процента от гласовете, но резултатите бяха обявени за невалидни поради ниската избирателна активност. Проучванията на общественото мнение показват, че това може да се случи отново, предвид силния снеговалеж и призивите на опозицията за бойкот. Според премиера Мило Джуканович, ако тези избори се провалят, неговата партия ще предложи да се премахне законовото изискване за минимум 50 процента гласували. (AФП, Ройтерс - 09/02/03; Танюг - 08/02/03; Б92 - 07/02/03)
