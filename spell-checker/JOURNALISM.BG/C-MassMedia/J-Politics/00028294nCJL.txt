Балканските страни похвалиха „историческите” избори
					06/11/2008
					 
						ВАШИНГТОН, Съединени щати -- В сряда (5 ноември) балканските страни поздравиха Барак Обама с победата му в президентските избори на САЩ. Албанският президент Бамир Топи окачестви успеха Обама като „исторически ден за Америка” добавяйки ,че Съединените щати ще останат водещ фактор в разрешаването на международни кризи. Председателят на председателството на Босна и Херцеговина (БиХ) Харис Силайджич също изпрати поздравително писмо, а върховният представител Мирослав Лайчак заяви пред германското списание „Шпигел”, че Съединените щати и другите международни партньори трябва да останат ангажирани към подкрепата на страните в Западните Балкани по пътя им на интеграция в ЕС. 
						Българският президент Георги Първанов поздрави Обама и каза, че победата му е сигнал за желание за промяна и обновление. Президентът Стипе Месич каза, че като малка страна в процес на евроатлантическа интеграция, Хърватия поздравява Обама. Кипърският президент Деметрис Христофиас каза, че Никозия очаква да види как Обама ще изпълни обещанията си, отбелязвайки, че изборът му води до големи очаквания. Гръцкият премиер Костас Караманлис изпрати писмо в което казва на Обама, че победата му над републиканеца Джон Макейн идва в "критичен период” в светлината на глобалната рецесия.
						Македонският президент Бранко Цървенковски каза в посланието си, че приносът на САЩ в „гарантирането на мира, стабилността и развитието на демокрацията е от безценно значение”. Косовският премиер Хашим Тачи писа на Обама, заявявайки, че изборът „е показал най-добрите демократични ценности на Съединените щати”. Черногорският президент Филип Вуянович изрази увереност, че победата на Обама ще допринесе за развитието на двустранните отношения. Румънският президент Траян Бъсеску каза, че изборът на Обама идва в зенита на американско-румънското сътрудничество. Правителството на Сърбия изрази надежда, че изборът на Обама ще допринесе за развитието на толерантността в света. В своето писмо турският президент Абдула Гюл приветства посланието на Обама за промяна и надежда. (ДПА, Макфакс, СВП, Фена, Бългериън Поуст, Си Ен Ей, АНА-МПА, Утрински весник, Адевърул, Хюриет, Анадолска информационна агенция, Заман, РТС - 05/11/08)
