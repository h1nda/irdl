Сръбски партии настояват за извънредни избори и референдум за конституцията 
					06/10/2006
					 
						БЕЛГРАД, Сърбия -- Президентът Борис Тадич, лидер на опозиционната Демократическа партия, и Томислав Николич, заместник-председател на опозиционната Сръбска радикална партия, се изказаха в четвъртък (56 октомври) в подкрепа на организирането на избори до края на годината. Тадич заяви, че трябва да се проведат както парламентарни, така и президентски избори, в светлината на преговорите за статута на Косово и преговорите с ЕС. Той потвърди, че ще се кандидатира за нов мандат. Николич заяви, че неговата партия е готова за избори, независимо кога ще се проведат те, но каза, че се надява това да стане тази година. 
						Други новини -- Вицепремиерът Ивана Дулич-Маркович, член на партията "Г17 Плюс", заяви, че ще предложи партията й да бойкотира референдума за нова конституция, позовавайки се на редица недостатъци, по собственото й мнение. Миналата седмица лидерът на "Г17 Плюс", финансовият министър Младжан Динкич, призова избирателите да подкрепят приемането на конституцията с референдум. (Политика - 06/10/06; Танюг, Бета, Б92 - 05/10/06)
