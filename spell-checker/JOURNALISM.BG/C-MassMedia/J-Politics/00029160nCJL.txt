Aлбанска опозиционна партия оспорва нов лустрационен закон
					01/02/2009
					 
						ТИРАНА, Aлбания -- Главната опозиционна Социалистическа партия (СП) се яви пред Конституционния съд в петък (30 януари), за да оспорва новия лустрационен закон, който парламентът гласува през декември. Според него всички официални служители трябва да бъдат проверени, за да се определи дали не са сътрудничили на тайните служби по време на комунистическата епоха. СП твърди, че законопроектът нарушава както конституцията, така и човешките права. Социалистите и по-малките опозиционни партии бойкотираха вота през декември с твърдението, че законът е политически мотивиран и цели да помогне на съперниците на управляващата Демократическа партия в общите избори през юни. САЩ, Обединеното кралство и ЕС също изразиха загриженост по отношение на закона. (БолкънИнсайт, Синхуа, AП - 30/01/09)
