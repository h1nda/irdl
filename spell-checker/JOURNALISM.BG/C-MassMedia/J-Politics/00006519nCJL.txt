Денкташ: Обвиненията за провала на преговорите за Кипър са несправедливи
07/04/2003
 
НИКОЗИЯ, Кипър -- Лидерът на турските кипърци Рауф Денкташ заяви в неделя (6 април), че е упрекван несправедливо за неуспеха на водените от ООН преговори за разрешаване на кипърския проблем. Изявлението бе в отговор на обвиненията на генералния секретар на ООН Кофи Анан, изложени в проектодоклада за резултатите от преговорите. Денкташ заяви, че когато види окончателния вариант, ще предостави пълен официален коментар. (Анадолска агенция - 06/04/03)
