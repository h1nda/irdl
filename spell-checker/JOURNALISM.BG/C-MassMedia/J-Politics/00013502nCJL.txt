Българската опозиция отстрани председателя на парламента
					06/02/2005
					 
						СОФИЯ, България -- Лявоцентристките и дясноцентристките партии от опозицията успяха в петък (4 февруари) да отстранят Огнян Герджиков от поста председател на парламента заради това, че той отказа да насрочи дебат по въпроса за провалила се приватизационна сделка по-рано през седмицата. Общо 119 депутати гласуваха за отстраняването му, а 114 го подкрепиха. Нямаше въздържали се. Спорът започна, след като фирмата Бритиш Американ Тъбеко се отказа от сделката за закупуване на три цигарени фабрики от правителството. Герджиков отказа да свика извънредна сесия на парламента, за която настояваха депутатите от опозицията. След отстранаването му от поста професорът по право заяви, че ще напусне напълно парламента. Продължават последиците от провалилата се приватизационна сделка, като правителството е изправено пред гласуване на вот на недоверие в четвъртък. (Сега - 05/02/05; Ройтерс, АФП, бТВ, БНТ- 04/02/05)
