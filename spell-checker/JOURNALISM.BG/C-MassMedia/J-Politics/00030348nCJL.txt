ЕС обмисля прилагане на временното споразумение със Сърбия
					22/05/2009
					 
						БЕЛГРАД, Сърбия -- Европейската комисия (ЕК) е успяла да убеди Холандия да се съгласи с прилагането на временното търговско споразумение между Сърбия и ЕС, съобщиха в петък (22 май) сръбските медии, позовавайки се на източници от ЕС. Холандия отдавна настоява, че Сърбия трябва първо да арестува босненския сръбски военновременен командир Ратко Младич. Според източниците от ЕС през юни се очаква формално решение за това, заедно с решение за премахване на визовите изисквания за някои страни от Западните Балкани, включително Сърбия. Холандия обаче все още настоява другите части от Споразумението за стабилизация и асоцииране със Сърбия да останат блокирани. (Блиц, Вечерни Новости, Б92 - 22/05/09)
