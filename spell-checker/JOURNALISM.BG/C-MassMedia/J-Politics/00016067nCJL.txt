Според съобщенията ЕС обмисля по-строг текст за преговорите с Турция, докато Анкара критикува сегашния текст
					27/09/2005
					 
						БРЮКСЕЛ, Белгия -- Според съобщенията няколко страни членки на ЕС искат в последната минута да затегнат рамката на присъединителните преговори с Турция, като това става приблизително една седмица преди планираното начало на преговорите на 3 октомври. Според дипломатически източници, цитирани от EU Observer в понеделник (26 септември), Кипър все още настоява официалното признаване на държавата на кипърските гърци да бъде включено като условие за преговорите. Твърди се, че Франция и Австрия също искат да включат по-строги текстове в рамката. В понеделник във Виена австрийският външен министър Урсула Пласник каза, че макар и да е вероятно преговорите да доведат до пълноправно членство на Анкара, статутът на привилегирован партньор трябва да остане като възможна алтернатива.
						Междувременно в Анкара министърът на правосъдието Джемил Чичек разкритикува сегашната проекторамка. След заседание на кабинета в понеделник той каза, че Турция не е съгласна с някои положения в проекта и най-вероятно ще иска те да бъдат променени. (НТВ - 27/09/05; EU Observer, TurkishPress.com, Файненшъл таймс, Ройтерс, Синхуа - 26/09/05)
