Рен заяви, че преговорите по ССА със Сърбия може да приключат в края на септември
					28/06/2007
					 
						БРЮКСЕЛ, Белгия -- Еврокомисарят по разширяването Оли Рен се срещна със сръбския външен министър Вук Йеремич в сряда (27 юни) и изрази предположението, че преговорите по Споразумението за стабилизация и асоцииране (ССА) със Сърбия могат да приключат и споразумението да бъде подписано през септември или октомври. Той обаче добави, че Белград трябва да предприеме стъпки, които да доведат до арестуването и екстрадирането на Ратко Младич и останалите укриващи се от Трибунала за военни престъпления на ООН. По отношение на Косово Рен и Йеремич бяха единодушни, че Съветът за сигурност на ООН трябва да реши бъдещия статут на провинцията. 
						В отделна среща с Генералния секретар на НАТО Яп де Хоп Схефер Йеремич изрази загриженост по отношение на сигурността в провинцията и призова КФОР да осигури защитата на сръбското малцинство и на други неалбански граждани там. (Блиц - 28/06/07; Бета, Б92, Танюг - 27/06/07)
