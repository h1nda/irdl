Хърватското правителство прие окончателните доклади по две глави в преговорите с ЕС 
					13/05/2011
					
						ЗАГРЕБ, Хърватия -- На заседанието си в четвъртък (12 май) кабинетът прие окончателните доклади по двете най-проблематични глави в присъединителните преговори с ЕС - за конкуренцията и съдебната власт и за основните права. Докладите включват окончателните мерки за изпълнение на критериите, поставени от Европейската комисия (ЕК) в двете области. Правителството също прие доклад за приватизацията на корабостроителниците на страната между Министерството на икономиката и четирите главни корабостроителни компании, което ще помогне на Хърватия да приключи преговорите по главата за конкуренцията.
						Министър-председателят Ядранка Косор ще представи докладите на посланиците на страните членки на ЕС в петък с надеждата присъединителните преговори да се финализират до края на юни. Това на свой ред може да позволи на Хърватия да подпише присъединителния договор до края на годината и да се присъедини към ЕС през 2013 г. (Index.hr, ХРТ, Уебсайт на хърватското правителство, Дневник, Тпортал - 12/05/11)
