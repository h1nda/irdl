Бившият черногорски президент бе допуснат да свидетелства в процес за военни престъпления
					05/11/2010
					 
						ПОДГОРИЦА, Черна гора -- Правителството освободи в четвъртък (4 ноември) бившия президент Момир Булатович от задължението да пази държавна тайна относно депортирането на цивилни бошнаци от Черна гора през 1992 г. Булатович трябваше да даде показания през септември в процес срещу девет обвиняеми по делото, но не го направи, защото съдът отхвърли искането му да се позове на държавни тайни, за да защити политиките, действащи през 90-те години на миналия век. Деветима бивши полицаи са обвинени в престъпления срещу цивилни за това, че са предали 79 бошнаци на босненските сърби. Повечето от мюсюлманите, които избягаха в Черна гора по време на конфликта от 1992-1995 г., загинаха в сръбски плен. (Танюг, Мина, Pcnen, РТЧГ, Радио Свободна Европа - 04/11/10)
