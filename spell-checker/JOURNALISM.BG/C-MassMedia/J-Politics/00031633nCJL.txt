Консорциум ще печата бюлетините за косовските избори
					14/09/2009
					 
						ПРИЩИНА, Косово -- Словенската компания "Цетис ДД" и косовската "Партнър Трейд" спечелиха търга, организиран от Централната избирателна комисия (ЦИК) за отпечатване на книжните бюлетини, които ще се използват на местните избори на 15 ноември. Печелившата оферта на консорциума бе за 233 142 евро, предадоха местните медии в петък (11 септември). ЦИК е решила да отпечата всичко 5 400 000 бюлетини за изборите и евентуалните балотажи. (Кохажвижън, РТК, ТВ 21, Косовалайв - 11/09/09)
