Според председателя на парламента кандидатурата за членство в ЕС е начин за подобряване на условията
01/03/2004
 
АНКАРА, Турция -- Членството в ЕС не е само цел за турското правителството, заяви председателят на турския парламент Бюлент Арънч в неделя (29 февруари). По-скоро, каза той, стандартите на ЕС, правовата държава и демокрацията са пътищата за постигане на крайната цел - да се осигури справедливост, благоденствие и свобода за всички.
Също така в неделя турският премиер Реджеп Таийп Ердоган каза, че правителството вече не играе роля на работодател от последна инстанция и че хората не бива повече да разчитат, че ще намерят лесно работа. По-стриктните правила за наемане на работа в публичния сектор идват в резултат от новата рамка на ограничаване на бюджетните разходи, изискана от МВФ.(Джихан, ТРТ2, Анадолска агенция - 29/02/04)
