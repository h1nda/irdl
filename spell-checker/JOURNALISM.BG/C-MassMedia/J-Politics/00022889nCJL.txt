Председателят на ЕК Барозу призова румънските лидери да осигурят политическа стабилност 
					13/06/2007
					 
						БРЮКСЕЛ, Белгия -- Председателят на Европейската комисия (ЕК) Жозе Мануел Барозу призова във вторник (12 юни) румънските лидери да осигурят политическа стабилност в името на провеждането на реформите в страната и нейния международен авторитет. Барозу се срещна с румънския министър-председател Калин Попеску Търичану в Брюксел. Румъния, каза той, трябва да се съсредоточи върху преструктурирането на своята съдебна система и борбата с корупцията. Барозу отрече съобщенията, че може да бъде приложена предпазна клауза за съдебната система, като каза, че все още не е взето решение за това. (Зиуа, Ромъния Либера, Адевърул, Евениментул Зилеи - 13/06/07)
