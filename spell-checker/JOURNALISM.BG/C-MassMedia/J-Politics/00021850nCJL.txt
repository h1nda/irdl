България ще проведе избори за Европейски парламент на 20 май 
					09/03/2007
					 
						СОФИЯ, България -- Указът на българския президент Георги Първанов за насрочване на изборите за Европейски парламент (ЕП) за 20 май бе публикуван в "Държавен вестник" в петък (9 март). Решението предоставя на политическите партии само малко повече от два месеца да се подготвят за изборите. Социологическите проучвания сочат, че пет партии: Българската социалистическа партия, ГЕРБ, Движението за права и свободи, "Атака" и Обединените демократични сили, ще спечелят места в ЕП. По-рано през седмицата президентът подписа закона за изборите за ЕП, но изрази безпокойство във връзка с клаузата, ограничаваща участието на избиратели, живеещи в чужбина. (Медиапул, News.bg - 09/03/07)
