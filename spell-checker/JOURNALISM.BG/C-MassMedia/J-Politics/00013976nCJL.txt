Канцлерът Шрьодер не вижда забавяне в преговорите между Турция и ЕС 
					22/03/2005
					 
						БЕРЛИН, Германия -- Канцлерът Герхард Шрьодер заяви на гостуващия гръцки премиер Костас Караманлис в понеделник (21март), че преговорите за присъединяване на Турция към ЕС ще започнат по план на 3 октомври. Канцлерът изрази увереност, че Анкара ще бъде в състояние да изпълни изискванията на ЕС до тази дата. Караманлис потвърди позицията на своето правителство, че Турция първо трябва да подпише с новите десет членки на Съюза, включително и Кипър, сключеното преди години споразумение с ЕС. Шрьодер изрази пред репортери своята увереност, че Анкара ще изпълни поетия ангажимент. Коментарите му дойдоха след тези на други германски политици, които изразиха становище, че застоят в турските реформи може да доведе до отлагане на началото на преговорите с ЕС. (ДПА, Дъчуел, АНА - 21/03/05)
