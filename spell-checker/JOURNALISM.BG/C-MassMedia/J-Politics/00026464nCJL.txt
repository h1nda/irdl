Сръбският президент Тадич предложи СПС да сформира правителство с неговата ДП
					18/05/2008
					 
						БЕЛГРАД, Сърбия -- Президентът Борис Тадич, който е лидер на Демократическата партия (ДП) предложи Социалистическата партия на Сърбия (СПС) да сформира отговорно правителство с неговата партия, според изявление от петък (16 май). Това потвърждава, че Тадич е провел неофициални разговори със СПС и че Тадич определя като приемливо коалиционно провителство, което ще продължи процеса на интеграция в ЕС, ще защитава суверенитета на Сърбия и териториалната й цялост и ще гарантира икономическо развитие и социална справедливост. Лидерът на СПС Ивица Дачич отрече да са провеждани разговори с ДП.
						Също в петък Воислав Кощуница, отиващият си премиер на Сърбия и лидер на Демократическата партия на Сърбия (ДПС), отхвърли обвиненията на ДП, че той пренебрегва желанията на обществото като се опитва да сформира коалиционно правителство със Сръбската радикална партия и със СПС. Преговорите между няколко партии започнаха след изборите преди една седмица, в които нито една от партиите не можа да спечели необходимото мнозинство за сформиране на правителство. (Данас, Политика - 17/05/08; РТС, Б92, Танюг, Бета - 16/05/08)
