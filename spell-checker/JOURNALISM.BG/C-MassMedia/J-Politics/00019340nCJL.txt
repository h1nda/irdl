Грабар-Китарович очаква присъединителните преговори на Хърватия с ЕС да завършат до края на 2008 г. 
					21/07/2006
					 
						ЗАГРЕБ, Хърватия -- Хърватският министър на външните работи и евроинтеграцията Колинда Грабар-Китарович очаква преговорите за присъединяване с ЕС да завършат до края на 2008 г. В интервю, публикувано в петък (21 юли) в "Пословни Дневник", тя заявява, че настоящия процес на проверка на хармонизацията на хърватското законодателство със законите на ЕС трябва да завърши през октомври, след което ще бъдат открити конкретните преговори по отделните глави.
						Други новини -- Прокуратурата настоя в четвъртък да бъде наложена мярка за неотклонение задържане под стража на бившия лидер на Хърватския демократичен съюз Бранимир Главаш, който в момента е подследствен за предполагаеми военни престъпления, извършени срещу етнически сръбски граждани в Осиек през 1991 г. Позовавайки се на публичното разкриване на свидетелските показания на Главаш, прокурорите твърдят, че той се опитва да повлияе на бъдещите свидетели. (Весник, Вечерни Лист, Пословни Дневник - 21/07/06; ХРТ, Хина - 20/07/06)
