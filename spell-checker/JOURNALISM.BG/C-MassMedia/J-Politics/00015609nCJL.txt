Бившият хърватски министър Гранич предупреждава, че не трябва да има ново забавяне на присъединителните преговори
		16/08/2005
		 
			ЗАГРЕБ, Хърватия -- Бившият външен министър Мате Гранич предупреди, че всяко по-нататъшно отлагане на преговорите за присъединяване с ЕС след 2005 г. ще има негативни последици за страната, както в национален, така и в международен план. В интервю за "Нови лист", публикувано във вторник (16 август), Гранич заяви, че ако преговорите не започнат тази есен, позициите на правителството ще отслабнат и общественото доверие ще спадне. Същевременно, добави той, има риск рейтингът на Хърватия да бъде понижен от международните агенции за кредитен рейтинг. (Нови лист - 16/08/05)
