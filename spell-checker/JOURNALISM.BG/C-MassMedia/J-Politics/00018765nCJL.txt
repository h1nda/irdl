Шестият кръг от преговорите за децентрализация на Косово се проведе във Виена
					31/05/2006
					 
						ВИЕНА, Австрия -- Делегациите на Белград и Прищина се срещнаха в сряда (31 май) за шестия кръг от преговорите по децентрализацията на Косово. Акцентът на срещата, председателствана от заместик специалния пратеник на ООН Алберт Рохан, бе главно върху икономически теми, в т. ч. вътрешният и държавният дълг и въпроси, свързани със собствеността и приватизацията. 
						Във вторник сръбското правителство обяви план, предлагащ на Косово финансова независимост и собствена полиция, но забраняващ на провинцията да участва във външната политика или да поддържа своя армия. Според плана ООН трябва да продължи да отговаря за сигурността в продължение на още 20 години. Високопоставен член на делегацията на етническите албанци отхвърли предложението като неприемливо и нереалистично. (Бета - 31/05/06; Танюг, АП, ДПА, Ройтерс - 30/05/06)
