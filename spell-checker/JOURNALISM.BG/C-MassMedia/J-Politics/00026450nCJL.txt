Албанският президент Топи отправи призив за укрепване на връзките с Израел
					15/05/2008
					 
						ЙЕРУСАЛИМ, Израел -- Албанският президент Бамир Топи бе в сряда (14 май) в Израел, за да участва в отбелязването на 60-ата годишнина от създаването на държавата. Той призова за засилване на двустранното сътрудничество и подчерта важността на откриването на бъдещо посолство на Израел в Тирана. От своя страна израелският външен министър Ципи Ливни похвали Албания за подкрепата й за стабилността и мира в региона. 
						Във вторник Топи присъства на международна конференция в Израел, на която бе обсъдена хармонията между различните религии. "Толерантността е част от Албания, част от албанската идентичност", заяви той. (BalkanWeb, Топ-Ченъл - 14/05/08)
