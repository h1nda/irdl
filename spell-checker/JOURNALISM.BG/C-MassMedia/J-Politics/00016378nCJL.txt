Президентът на РС каза, че най-голямата опозиционна партия ще посочи главния преговарящ на БиХ с ЕС
					25/10/2005
					 
						БАНЯ ЛУКА, Босна и Херцеговина (БиХ) -- В понеделник (24 октомври) президентът на Република Сръбска (РС) Драган Чавич каза, че най-голямата опозиционна партия, Съюзът на независимите социалдемократи, ще посочи бъдещия главен преговарящ на БиХ с ЕС по Споразумението за стабилизация и асоцииране. Премиерът на БиХ Аднан Терзич предложи този пост да бъде зает от сърбин. 
						Междувременно управляващата в РС Сръбска демократическа партия (СДП) съобщи в понеделник, че провежда вътрешно преструктуриране и променя финансовото си управление с цел да елиминира всякакво подозрение, че финансови средства на партията се използват за подпомагане на обвинени във военни престъпления лица. СДП се надява да убеди Службата на върховния представител да вдигне санкциите, наложени на партията по-рано тази година. (Независне новине - 25/10/05; Фена, НТВ Хаят, ПБС БиХ, РТРС- 24/10/05)
