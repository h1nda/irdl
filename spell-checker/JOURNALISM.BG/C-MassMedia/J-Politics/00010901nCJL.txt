Турският президент подписва ключово важни промени в конституцията
24/05/2004
 
АНКАРА, Турция - Президентът Ахмет Недждет Сезер подписа ключов пакет с конституционни промени в петък (21 май), насочен към приближаване на местното законодателство към това на ЕС. Съгласно промените смъртното наказание и съдилищата за държавна сигурност ще бъдат премахнати.
Други новини, директорът на Европол Юрген Сторбек бе цитиран в събота да казва, че неговата организация разглежда Турция като равноправен член от гледна точка на превенцията на престъпността, въпреки че Анкара не е член на ЕС. Изявлението му идва след подписаното миналата седмица споразумение между Турция и Европол, насочено към засилване на сътрудничеството в борбата срещу организираната престъпност, тероризма, нелегалната миграция и трафика на хора. (EU Observer, EurActiv, Дневник - 22/05/04; НТВ - 21/05/04)
