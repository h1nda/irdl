Посланикът на ЕС: Докато няма пълноценно сътрудничество на БиХ с МНТБЮ, не може да има преговори по САА 
					08/12/2004
					 
						БАНЯ ЛУКА, Босна и Херцеговина (БиХ) -- Майкъл Хъмфриз, ръководител на делегацията на Европейската комисия в БиХ, каза във вторник(7 декември), че не би могло да се водят преговори по приключване на процеса на Стабилизиране и Асоцииране, докато Трибуналът на ООН за военни престъпления не констатира, че Република Сръбска (РС) сътрудничи с него. Хъмфриз посети Баня Лука, за да обсъди прилагането на реформите и евро-интеграцията с премиера на РС Драган Микеревич и председателя на парламента Драган Стойчич. (Танюг, Виести - 08/12/04; ПБС БиХ, уеб сайт на Република Сръбска - 07/12/04)
