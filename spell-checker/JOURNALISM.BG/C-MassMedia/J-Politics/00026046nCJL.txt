ЮНМИК заяви, че местните избори в Косово попадат в нейната юрисдикция
					07/04/2008
					 
						ПРИЩИНА, Косово – Ръководителят на ЮНМИК Йоахим Рюкер изрази надежда, че Белград няма да прави опити за организиране на общински избори в Косово следващия месец, тъй като Сърбия твърди, че зачита Резолюция 1244 на ООН. В събота (5 април) Рюкер отбеляза, че всички местни избори попадат в юрисдикцията на ЮНМИК. Сърбите ще гласуват на парламентарните и местни избори на 11 май, а властите в Белград настояват, че изборите трябва да се проведат и в Косово, тъй като го смятат за неразделна част от Сърбия. В петък сръбският министър за Косово Слободан Самардич изпрати писмо на Рюкер, в което иска от него да разреши и да съдейства за провеждане на изборите в Косово. (Зери, Коха Диторе, Б92 - 06/04/08)
