Сръбският президент Тадич бе глобен за това, че е пил шампанско
					08/12/2009
					 
						БЕЛГРАД, Сърбия -- Президентът Борис Тадич и други двама държавни служители ще трябва да заплатят глоба от по 417 евро за това, че са пили шампанско на стадион след победата на Сърбия над Румъния в мач от квалификациите за Световната купа през октомври, съобщиха местните медии във вторник (8 декември). Тадич призна в съда, че е отпил от чашата с шампанско. Глоби бяха наложени също така на министъра на спорта Снежана Маркович-Самарджич и на председателя на Градския съвет на Белград Александър Антич. (Б92, Бета, РТС - 08/12/09)
