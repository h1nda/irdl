Върховният представител в БиХ отхвърли споразумението "Силайджич-Додик" за реформа в полицията
					05/10/2007
					 
						САРАЕВО, Босна и Херцеговина (БиХ) -- Върховният представител Мирослав Лайчак отхвърли в четвъртък (4 октомври) постигнатото в последния момент споразумение за реформа в полицията, сключено между лидерите на бошнаците и на сърбите, Харис Силайджич и Милорад Додик, което бе подписано миналата седмица. Лайчак заяви, че макар да представлява сериозен опит за компромис, документът не отговаря на трите основни принципа за реформа в полицията, наложени от ЕС. Лайчак каза, че предложението, което е направил, остава в сила и че ще даде на местните партии още няколко дни да постигнат компромис. 
						Реформирането на полицейските сили в двете автономни области на БиХ бе основната пречка за подписването на Споразумение за стабилизация и асоцииране с ЕС. (Независне Новине, Дневни Аваз - 05/10/07; Уебсайт на СВП, Фена, РТРС, НТВ Хаят - 04/10/07)
