Санадер отхвърли идеята за налагане на забрана за гласуването на хървати от БиХ на избори в Хърватия 
					11/06/2007
					 
						ЗАГРЕБ, Хърватия -- В събота (9 юни) министър-председателят Иво Санадер отхвърли предложението на главната опозиционна Социалдемократическа партия (СДП) хърватите в БиХ да бъдат лишени от правото да гласуват на избори и референдуми в Хърватия. „Всички хърватски граждани са равни пред конституцията и имат еднакви права и отговорности. Ние не можем да имаме граждани първо и второ качество”, е казал Санадер. 
						В събота в интервю за "Дневни Аваз" лидерът на СДП Зоран Миланович настоя, че хърватите в БиХ са живели в чужда страна повече от хиляда години и затова не могат да се смятат за диаспора. (Дневни Аваз, Фена, РТРС, ХРТ, ХИНА - 09/06/07)
