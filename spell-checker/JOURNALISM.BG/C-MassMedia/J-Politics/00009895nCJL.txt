Албанският президент и ръководителят на ЮНМИК обсъждат Косово
19/02/2004
 
ТИРАНА, Албания -- Ръководителят на ЮНМИК Хари Холкери се срещна с албанския президент Алфред Мойсиу в сряда (18 февруари), за да обсъди с него някои регионални въпроси, в т. ч. и Косово. Холкери проведе среща и с премиера Фатос Нано, който по-късно каза, че двамата са обсъдили двустранното сътрудничество във всички области, като търговия, инвестиции, борбата с престъпността и състоянието на диалога Прищина-Белград.
Други новини: Нано се срещна в сряда със Бари Джексън, съветник в Белия дом, който заяви, че Вашингтон цени помощта на Тирана във войната срещу терора. По-конкретно той цитира приноса на албанското подразделение, служещо в Мосул, Ирак.
Също в сряда командирът на Многонационалната бригада "Югоизточна Европа", генерал Джовани Сулис, се срещна с албанския министър на отбраната Пандели Майко. Сулис даде висока оценка на логистичната подготовка на албанския контингент. (ATA, Уан уърлд.нет - 18/02/04)
