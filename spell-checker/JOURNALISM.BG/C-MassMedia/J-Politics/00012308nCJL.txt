СВП: "Неприемането от БиХ на особено важния закон за радиото и телевизията е пречка за интеграцията в ЕС" 
					14/10/2004
					 
						САРАЕВО, Босна и Херцеговина (БиХ) -- Службата на върховния представител (СВП) разкритикува в сряда (13 октомври) парламента на БиХ за това, че не е приел особено важния закон за обществената система за радио и телевизия, която да отговаря на критериите на ЕС. СВП окачестви този неуспех като отстъпление в процеса на интеграция в ЕС, като отбеляза, че създаването на една-единствена, самоиздържаща се обществена система за радио и телевизия е основно изискване в предварителното проучване на Европейската комисия за БиХ. 
						Други новини: Трибуналът на ООН за военни престъпления публикува подробности от обвинителния акт срещу босненския хърватин Мирослав Брало, известен още като "Чико". Прокурорите го обвиняват в престъпления, извършени срещу босненски мюсюлмани през 1993 г. Той все още се укрива. (Източници на СВП, ФЕНА, Независне новине - 13/10/04; Уеб-сайт на МНТБЮ - 12/10/04)
