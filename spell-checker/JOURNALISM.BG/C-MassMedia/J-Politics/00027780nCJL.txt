Македонският президент каза, че преговорите за името с Гърция може да бъдат отложени с една година
					18/09/2008
					 
						СКОПИЕ, Македония -- Президентът Бранко Цървенковски каза в сряда (17 септември), че преговорите, имащи за цел решаването на отдавнашния спор за името между Македония и Гърция, може да бъдат замразени за една година, ако страните не успеят да постигнат компромис до седмици. Цървенковски каза, че това от своя страна може да попречи на кандидатурите на Македония за членство в НАТО и ЕС. Преговорите са в решаваща фаза, предупреди той в интервю за "Ройтерс". И в двете страни ще се проведат избори през първата половина на 2009 г. и предизборната атмосфера няма да е подходяща за преодоляване на различията по въпроса, добави той. (Ройтерс, Нетпрес - 17/09/08)
