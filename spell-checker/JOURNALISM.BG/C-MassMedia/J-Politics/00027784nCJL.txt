Министър-председателят на БиХ се срещна с висши представители на ЕС в Брюксел
					18/09/2008
					 
						БРЮКСЕЛ, Белгия -- Министър-председателят на Босна и Херцеговина (БиХ) Никола Шпирич каза в сряда (17 септември), че подкрепата, която е получил от висши представители на ЕС за европейския път на БиХ, се превръща в отговорност на страната да отговори на европейските стандарти. Шпирич говори в Брюксел на среща с върховния представител по външната политика на ЕС Хавиер Солана, заместник-председателя на Европейската комисия Жак Баро и еврокомисаря по разширяването Оли Рен. Той ги запозна с настоящото икономическо и политическо положение в БиХ, като отбеляза, че това е била успешна година за страната: подписано бе Споразумението за стабилизация и асоцииране с ЕС, започна диалогът за либерализиране на визовия режим и бе получен статут на интензивен диалог с НАТО. (РТРС, АФП, Дневни Аваз, Онаса - 17/09/08)
