Избирателната комисия на БиХ анулира вота за избор на правителство и президент на ФБиХ
					25/03/2011
					 
						САРАЕВО, Босна и Херцеговина (БиХ) -- Централната избирателна комисия (ЦИК) анулира в четвъртък (24 март) вота от миналата седмица в Камарата на народите на Федерация БиХ (ФБиХ) за избиране на президент, вицепрезиденти и правителство на автономната област. Оттеглящата се от президентския пост Боряна Кристо заведе жалба с аргумента, че на заседанието са били нарушени както конституцията, така и законът за изборите. ЦИК заяви, че е анулирала вота, защото не са били потвърдени всички мандати на хърватските депутати. Двете основни хърватски партии, ХДС БиХ и ХДС 1990, заедно бойкотираха вота миналата седмица. ЦИК бе заявила по-рано, че условията за провеждане на учредително заседание на горната камара на парламента на ФБиХ не са били спазени, тъй като три от кантоните с преобладаващо хърватско население не са номинирали своите делегати. (РТРС, СРНА, Вечерне Новости, Независне Новине, Танюг - 24/03/11)
