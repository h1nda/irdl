Българският парламент одобри промените в кабинета
					25/04/2008
					 
						СОФИЯ, България -- Парламентът одобри персоналните и структурни промени в кабинета на премиера Сергей Станишев в четвъртък (24 април), целящи ограничаване на корупцията. Правителството се увеличи с един пост - Меглена Плугчиева от управляващата Българска социалистическа партия става вицепремиер, отговарящ за еврофондовете, докато други четири министри бяха сменени. Михаил Миков е новият вътрешен министър, Евгени Желев е министър на здравеопазването, Николай Цонев е министър на отбраната и Валери Цветанов е министър на земеделието. (Труд, 24 часа, Сега - 25/04/08; БТА, БНР, бТВ, News.bg - 24/04/08)
