Анан прогнозира скорошно провеждане на нов кръг преговори по Кипър
04/02/2004
 
ВАШИНГТОН, САЩ -- Генералният секретар на ООН Кофи Анан каза във вторник (3 февруари), че всички страни в кипърския спор изглеждат готови да подновят диалога за обединението на острова. Той бе във Вашингтон за разговори с президента Джордж Буш, като вече бе провел консултации с турския премиер Ердоган, президента на кипърските гърци Тасос Пападопулос и с гръцкия външен министър Георгиос Папандреу. Пред страните в спора е поставен срокът 1 май. На тази дата гръцката част от острова ще се присъедини към ЕС с или без Северен Кипър. (Ройтърс, АП, МПА - 03/02/04)
