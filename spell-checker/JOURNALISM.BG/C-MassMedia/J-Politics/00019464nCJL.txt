Албанският президент Мойсиу ще вземе решение за съдбата на главния прокурор след щателна проверка
					02/08/2006
					 
						ТИРАНА, Албания -- След изчерпателна проверка на случая президентът Алфред Мойсиу ще вземе решение за бъдещето на главния прокурор Теодори Солаку, за чието отстраняване настоява парламентарното мнозинство, водено от Демократическата партия (ДП). В декларация на канцеларията на Мойсиу от вторник (1 август) се потвърждава, че той е получил доклада, изготвен от специално назначената за случая комисия, която разследва Солаку за предполагаемите му връзки с организираната престъпност. Комисията потвърди обвиненията и препоръча неговото отстраняване. По закон президентът назначава и уволнява главния прокурор. (Албейниън Нюз - 02/08/06; Уеб сайт на албанския президент - 01/08/06)
