Македонският президент ще свика Националния съвет за сигурност във връзка с Косово 
					20/08/2007
					 
						СКОПИЕ, Македония -- Президентът Бранко Цървенковски каза, че смята да свика Националния съвет за сигурност тази седмица, за да обсъди ситуацията в Косово, писа в понеделник (20 август) скопският "Утрински весник". Цървенковски каза пред журналисти, че макар ситуацията в Македония да е стабилна, правителството трябва да обсъди съобщенията за евентуално разделение на сръбската провинция като възможно решение за нейния окончателен статут. Като съседна страна Македония трябва да работи за предотвратяване на такъв изход, каза Цървенковски. (Утрински весник - 20/08/07)
