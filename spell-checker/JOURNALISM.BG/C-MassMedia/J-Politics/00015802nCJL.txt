Представител на ЕК каза, че преговорите по ССА със Сърбия и Черна гора могат да започнат през октомври
					02/09/2005
					 
						БЕЛГРАД, Сърбия и Черна гора -- Макар и датата да изглежда амбициозна, преговорите по Споразумение за стабилизация и асоцииране могат да започнат следващия месец, каза Хосеп Ловерас, ръководител на делегацията на Европейската комисия в Сърбия и Черна гора. В интервю за вестник, публикувано в сряда (31 август), Ловерас каза, че съюзната държава първо трябва да изпълни изискването за пълно сътрудничество с трибунала на ООН за военни престъпления, както и да осъществи напредък в съдебната, икономическата, законодателната и административната реформа. Той добави, че Сърбия и Черна гора трябва да подобри също защитата на човешките права и правата на малцинствата. (Блиц - 31/08/05)
