Румънската ЛДП отхвърли възможността за предсрочни президентски избори
					30/03/2009
					 
						БУКУРЕЩ, Румъния – Либералдемократическата партия (ЛДП), партньор в управляващата коалиция, изключи възможността за провеждане на предсрочни президентски избори през юни заедно със заплануваните избори за Европейски парламент, предадоха медиите в неделя (29 март). Съобщението на ЛДП опроверга предишно изказване на транспортния министър Раду Берчану, който предложи провеждането на двата избора едновременно. Заместник-лидерът на ЛДП Чезар Преда заяви, че тази идея нито е била разглеждана, нито обсъждана. Премиерът Емил Бок също отрече да са се провеждали дискусии в управляващата коалиция или с президента Траян Бъсеску за подобно предложение. (Евениментул Зилеи, Зиаре, Реалитатя ТВ - 29/03/09)
