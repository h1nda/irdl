Румънският президент Бъсеску увери Тадич в подкрепата на страната си за кандидатурата на Сърбия за интеграция в ЕС
					22/02/2008
					 
						БУКУРЕЩ, Румъния -- Президентът Траян Бъсеску увери в четвъртък (21 февруари) сръбския си колега Борис Тадич, че Румъния напълно подкрепя Сърбия и е готова да осигури всякаква помощ, каквато й е необходима за кандидатурата й за интеграция в ЕС. Тадич направи първото си посещение в чужбина, след като Косово обяви независимост, в Румъния, една от страните, които осъдиха решението на Косово. В Букурещ Тадич каза, че Сърбия няма да прибегне до изолационистки политики и няма да използва сила, за да предотврати независимостта на Косово. Друга основна тема на разговорите бяха съвместните икономически проекти и възможността Сърбия да използва румънски пристанища. (Ромпрес, Медиафакс, Hotnews.ro, Танюг, РТС - 21/02/08)
