Турският парламент гласува за изпращането на войски в Ливан
					06/09/2006
					 
						АНКАРА, Турция -- Както се очакваше, парламентът класува късно във вторник (5 септември) да бъдат изпратени войски в Ливан, които да участват в мироопазващите сили на ООН. Триста и четирийсет от депутатите гласуваха "за", 192 "против", а един се въздържа. Гласуването съвпадна с посещението на Генералния секретар на ООН Кофи Анан, който е на обиколка в региона, за да осигури подкрепа за мироопазващите сили. Все още не е ясно колко войници ще изпрати Турция в Ливан, но външният министър Абдула Гул заяви, че ще бъдат по-малко от 1 000. Хиляди противници на изпращането на турски войници в Ливан организираха протест преди гласуването в центъра на Анкара.
						По-рано във вторник, 10-годишно момче и двама членове на терористичната Кюрдска работническа партия бяха убити при сблъсък между войници и бунтовници в югоизточната турска провинция Батман. Местният губернатор заяви, че сблъсъкът е започнал, когато е бил открит огън по военен пост от автомобил. Войниците са отвърнали на стрелбата, убивайки двамата бунтовници е едно момче в колата. Майката на момчето е била ранена. (Аксам, Радикал, Милийет - 06/09/06; AП, Евронюз, Ройтерс, AФП, ФП, AП - 05/09/06)
