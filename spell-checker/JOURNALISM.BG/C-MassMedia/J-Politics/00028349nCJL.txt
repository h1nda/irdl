Кипърските гърци признават, че има трудности в преговорите за обединение
					11/11/2008
					 
						НИКОЗИЯ, Кипър -- Правителството на кипърските гърци призна в понеделник (10 ноември), че има известни трудности в процеса на преговорите с кипърските турци за обединение на разделения остров. Президентът Деметрис Христофиас призна това на заседание в понеделник на Националния съвет на Кипър. Ще бъдат необходими много усилия, решителност и гъвкавост, за да приключи процесът, заяви пред репортери сред срещата правителственият говорител Стефанос Стефану. Христофиас и лидерът на кипърските турци Мехмет Али Талат провеждат седмия кръг от преговори във вторник, свързани с администрацията, разделянето на властта и законодателството. (Филефтерос, Харавги - 11/11/08; КНА, Фамагуста Газет, Хюриет, Ройтерс - 10/11/08)
