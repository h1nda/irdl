Делегация на Европейския парламент посещава Хърватска
25/03/2003
 
ЗАГРЕБ, Хърватска -- Делегация на Европейския парламент посети Хърватска в понеделник (24 март), за да обсъди заявлението на страната за започване на преговори по присъединяване към ЕС. Ръководителят на делегацията Дорис Пак се срещна със заместник-външния министър Иван Симонович, при което бяха обменени мнения за отношенията на Хърватска с трибунала на ООН за военни престъпления и конфликта в Ирак.
Ирак беше тема и на разговорите в понеделник между премиера Ивица Рачан и посланика на САЩ в Хърватска, Лоуренс Росин. Те се състояха след появилите се съобщения в местната преса за възникнали разногласия, които могат на нарушат двустранните отношения. Загреб се беше съгласил да осигури логистична подкрепа за водените от САЩ операции в Ирак. (Весник, Вечерни лист - 25/03/03; ХИНА - 24/03/03)
