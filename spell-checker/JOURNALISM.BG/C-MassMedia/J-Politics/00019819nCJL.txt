Американският президент подкрепя плана за реформи на новото правителство на Македония
					04/09/2006
					 
						СКОПИЕ, Македония -- Премиерът Никола Груевски е получил писмо от американския президент Джордж Буш, в което той го поздравява за избора на новото провителство и изразява подкрепата си за неговата програма за реформи. Буш е подчертал, че Вашингтон е готов да сътрудничи на правителството на Груевски за постигане на общите цели за стабилна и просперираща Македония, интегрирана в евроатлантическите структури. Междувременно, Социалдемократическият алианс на Македония, който оглавяваше предишното правителство съобщи за плановете си да проведе партиен конкрес следващия месец, за да анализира причините за провала си на изборите и да обсъди бъдещето на своите лидери. Някои в партията обвиняват бившия премиер Владо Бучковски за неуспеха на изборите.
						Други новини -- Американското посолство в Скопие дари видео телеконферентна апаратура в петък (1 септември) на главната прокуратура. Апаратурата ще помогне на правораздавателните агенции да решават по-ефективно делата, свързани с организираната престъпност и трафика на хора, като се осигури възможност на свидетелите да дават показания дистанционно. (Весер - 04/09/06; Телма ТВ, Mакфакс, A1 ТВ - 03/09/06; Утрински весник - 02/09/06)
