Български съд отказа да регистрира македонистка партия 
					01/11/2006
					 
						СОФИЯ, България -- Във вторник (31 октомври) Софийският градски съд отказа да разреши на обявената извън закона организация ОМО "Илинден-Пирин" да се регистрира като политическа партия. Групировката поиска да бъде регистрирана като политическа партия "Обединена македонска организация "Илинден" - Партия за икономическо развитие и интеграция на населението". Според съда не са били изпълнени редица изисквания за регистрацията. 
						OMO "Илинден" бе регистрирана като политическа партия през 1999 г. На местните избори през следващата година тя спечели две места за местни управители. Няколко месеца по-късно обаче българският Конституционен съд обяви партията за незаконна. Това решение бе обжалвано пред Европейския съд за правата на човека, който по-късно излезе с решение в полза на OMO "Илинден". (24 часа - 01/11/06; бТВ, Медиапул, MИA, Макфакс, A1 ТВ - 31/10/06)
