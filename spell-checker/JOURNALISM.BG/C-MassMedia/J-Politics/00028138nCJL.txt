Христофиас заяви, че няма да напусне преговорите за Кипър
					22/10/2008
					 
						НИКОЗИЯ, Кипър -- Президентът Деметрис Христофиас отхвърли във вторник (21 октомври) предположенията, че ще напусне преките преговори с лидера на кипърските турци Мехмет Али Талат, целящи обединението на разделения остров. Президентът обаче предупреди, че всеки опит да се окаже натиск върху него ще доведе до обратния ефект. Христофиас потвърди подкрепата си за отхвърляне на идеята за статут на гарант, поддърржана от Обединеното кралство, Гърция и Турция по отношение на острова. "Неестествено е една модерна страна да има чужди гаранти или настойници", заяви той. Конституцията от 1960 г. определя трите страни като сили, гарантиращи независимостта и териториалната цялост на страната. От страна на кипърските турци се настоява за запазване на гаранциите на Анкара във всяко бъдещо споразумение за обединение. Христофиас и Талат се срещат отново в Никозия в сряда за последния кръг от преките преговори. (КНА, Филефтерос, иКипрос - 21/10/08)
