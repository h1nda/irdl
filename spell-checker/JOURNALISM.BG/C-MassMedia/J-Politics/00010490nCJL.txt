Македонският премиер Цървенковски потърси подкрепата на ДСИ за балотажа на президентските избори
16/04/2004
 
СКОПИЕ, Македония -- Управляващият Социалдемократически съюз на Македония (СДСМ) изрази надежда, че по-малкият партньор в правителството, Демократичния съюз за интеграция (ДСИ), ще подкрепи премиера Бранко Цървенковски на балотажа на президентските избори на 28 април. Говорителката на СДСМ Радмила Шекеринска заяви в четвъртък (15 април), че партията счита, че общественото задоволство от управлението на Цървенковски като цяло е помогнало на кандидата на ДСИ Гезим Острени по време на първия тур в сряда. На балотажа Цървенковски ще се изправи срещу Сашко Кедев от основната опозиционна партия ВМРО-ДПМНЕ.
Други новини: В четвъртък ръководството на въздухоплаването в Македония започна обсъждане на доклада на следователите от Босна и Херцеговина, съставен по повод на самолетната катастрофа край Мостар от 26 февруари, в която загина македонският президент Борис Трайковски. Подробности не са публикувани. (Утрински весник, Дневник - 16/04/04; MИA, Макфакс - 15/04/04)
