Албанският премиер Бериша в спор с изтъкнат депутат от собствената си партия
					05/04/2006
					 
						ТИРАНА, Албания -- Политическото напрежение отново нарасна след разгорещените спорове във вторник (4 април) между премиера Сали Бериша от управляващата Демократическа партия (ДП) и видния депутат на ДП Спартак Нгела. Съгласно репортажи в медиите Бериша е обвинил Нгела, който е председател на правната комисия в парламента, че продължава да задържа особено важни законопроекти, внесени от правителството. Според съобщенията Бериша поискал Нгела да подаде оставка от поста си в комисията. Нгела отказал с думите, че Бериша многократно е пренебрегвал предупрежденията му, че исканите мерки са в нарушение на конституцията. Това спречкване идва след проточилите се кавги между ДП и опозиционната Социалистическа партия, които от месеци насам спъват работата на парламента. (Албейниън Нюз, Фокус - 05/04/06)
