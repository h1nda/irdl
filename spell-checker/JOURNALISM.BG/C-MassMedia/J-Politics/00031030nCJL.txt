В Сърбия тече процес на пререгистрация на партиите
					23/07/2009
					 
						БЕЛГРАД, Сърбия -- Процесът на пререгистрация на политическите партии, както предвижда нов закон, започва в четвъртък (23 юли). От тази дата всички партии ще имат на разположение шест месеца да съберат достатъчно подписи за регистрацията си при поставения далеч по-висок праг от преди: 10 000 за партия на мнозинството и 1 000 за партии, представляващи малцинствата. Целта е да се намали броят на партиите от сегашните около 600 до далеч по-управляемия брой от 20 до 30 партии в рамките на няколко изборни цикъла. Някои по-малки партии заявиха, че ще оспорят закона в Конституционния съд, и настояват, че той ограничава плурализма. (РТС, Блиц - 23/07/09)
