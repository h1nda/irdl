Сейдиу е избран за президент на Косово
		10/02/2006
		 
			ПРИЩИНА, Косово, Сърбия и Черна гора -- В петък (10 февруари) парламентът избра с 80 срещу 12 гласа Фатмир Сейдиу, адвокат и университетски професор, за президент на Косово. Членът на управляващата Демократична лига на Косово (ДЛК) заменя на поста покойния Ибрахим Ругова. 
			Други новини -- СЗО и УНИЦЕФ се присъединиха към предупрежденията на ЮНМИК към ромски бежанци да напуснат два лагера с високи нива на олово. От 1999 г. бежанците живеят при мизерни условия в импровизирано селище в силно замърсена бивша индустриална зона. Те отхвърлиха предишното предложение да се преместят в бивша френска военна база в провинцията. (KosovaLive, Б92, Танюг, АФП, ЮПИ - 09/02/06)
