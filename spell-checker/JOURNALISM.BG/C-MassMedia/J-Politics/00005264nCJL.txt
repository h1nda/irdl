Четирима кандидати са регистрирани за президентските избори в Черна гора
02/12/2002
 
ПОДГОРИЦА, Черна гора, Югославия -- Според избирателната комисия, за участие в президентските избори на 22 декември са се регистрирали четирима кандидати. Драган Хайдукович, Михайло Маркович и Миливое Бакич ще участват като независими кандидати, а Обред Маркович е номиниран от управляващата Демократическа партия на социалистите. Лидерите на главната опозиционна партия, Социалистическата народна партия, обявиха в събота, че ще се присъединят към другите опозиционни партии в бойкотирането на изборите.
Междувременно, през уикенда се разрази скандал. В събота беше арестуван заместник-държавният прокурор на Черна гора Зоран Пиперович във връзка с незаконен трафик на хора и проституция. Обвиненията се базират на показания на девойка от Молдова, накарана принудително да проституира. В неделя Пиперович отрече обвиненията пред следователя. (Танюг, Б92, ФоНет, БиБиСи, АП, АФП - 01/12/02)
