Социалистическата народна партия на Черна гора номинира кандидат за президент
					27/01/2008
					 
						ПОДГОРИЦА, Черна гора -- Лидерът на опозиционната Социалистическа народна партия (СНП) Сърдан Милич прие в петък (25 януари) да бъде номиниран за кандидат на своята партия в президентските избори, насрочени за 6 април. Управляващата Демократическа партия на социалистите (ДПС) съобщи, че настоящият президент Филип Вуянович ще се опита да бъде преизбран с бюлетината на ДПС. Лидерът на Босненската партия в Черна гора Рафет Хусанович също заяви, че е готов да се яви на президентските избори, ако получи подкрепата на всички общински комитети и на главния комитет на своята партия. (РТЧГ, Антена М, Дан - 25/01/08)
