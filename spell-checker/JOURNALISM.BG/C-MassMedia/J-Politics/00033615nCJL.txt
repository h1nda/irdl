НАТО заяви, че изборите в Албания са били законни
					02/03/2010
					 
						ТИРАНА, Албания -- Делегация на парламентарната асамблея на НАТО, водена от Серджо Де Грегорио, заяви в понеделник (1 март) в Тирана, че никой в Алианса не се съмнява в законността на сегашното правителство и парламент. Наблюдателите на НАТО заявиха, че общите избори през юни 2009 г. са били добре организиран процес, отбеляза Де Грегорио след среща с албанските лидери. Той добави, че Албания трябва да е оптимистично настроена относно либерализирането на визите с ЕС и своята цел за евентуално членство в ЕС. Опозиционната Социалистическа партия твърди, че изборите през юни са били манипулирани. (Топ Ченъл, Шекули, Лаймифундит, Алсат - 01/03/10)
