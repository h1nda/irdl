Сръбските радикали все още се надяват да формират правителство с партията на Кощуница
12/01/2004
 
БЕЛГРАД, Сърбия-Черна Гора -- Сръбската радикална партия (СРП) обяви в неделя (11 януари), че не се е отказала от идеята за съставяне на кабинет с Демократическата партия на Сърбия (ДПС) на Воислав Кощуница. Според представителя на СРП Александър Вучич партията му все още очаква отговор от ДПС. СРП спечели изборите миналия месец, а ДПС зае второ място. СРП настойчиво твърди, че народът фактически е гласувал да бъде управляван от коалиционно правителство, съставено от най-популярните партии.
Също в събота Социалистическата партия на Слободан Милошевич призна, че той няма да заеме място в новоизбрания парламент на страната предвид задържането му в Хага. Радикалната партия прие подобно решение относно своя лидер Воислав Шешел, който очаква началото на процеса срещу него в Хага. (Б92, Бета, Би Си Си, АП, АФП - 11/01/04; АФП - 09/01/04)
