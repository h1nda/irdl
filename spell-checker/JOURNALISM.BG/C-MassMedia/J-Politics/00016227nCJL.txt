Американски дипломат призовава за политическа воля за борба с престъпността и корупцията
					11/10/2005
					 
						СОФИЯ, България – Американският посланик в България Джон Байърли каза в понеделник (10 октомври), че Съединените щати и ЕС са готови да съдействат в борбата срещу организираната престъпност и корупцията, но подчерта, че всякаква международна помощ би била безполезна, ако местните политици нямат волята да се заемат с решаването на тези проблеми. Байърли каза, че обществото е “отвратено” от безсилието на властите да вземат ефективни мерки. В понеделник в жилищен квартал бяха убити високопоставена митническа служителка и нейният шофьор, което е последното от вълната очевидни поръчкови убийства. (Медиапул, БНР - 10/10/05)
