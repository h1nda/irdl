Хърватският министър-председател оцени високо икономическата и политическата стабилност на страната
23/12/2002
 
ЗАГРЕБ, Хърватска -- В интервю от събота (21 декември), министър-председателят Ивица Рачан определи икономическата и политическата ситуация в Хърватска като стабилна и подобряваща се. Той каза, че макроикономическите показатели са изключително добри и подчерта спада в нивото на безработицата през последните девет месеца. Премиерът се позова на икономическо проучване, което показва подобрени очаквания и очерта плана на правителството за повишаване на заплатите в държавния сектор през следващата година. Въпреки това, Рачан изрази загриженост, че анти-корупционната програма не е дала достатъчно добри резултати.
Според други новини, вътрешният министър съобщи в неделя, че полицията е конфискувала 43 000 нелицензирани компакт дискове и компютърно оборудване за повече от 2 млн щатски долара. Около 50 души са били разпитани по време на широкомащабната полицейска операция през последната седмица. (АП, АФП - 22/12/02; ХИНА - 21/12/02)
