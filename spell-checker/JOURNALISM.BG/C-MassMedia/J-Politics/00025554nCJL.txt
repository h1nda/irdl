Парламентът на РС прие резолюция, включваща възможност за отцепване
					22/02/2008
					 
						БАНЯ ЛУКА, Босна и Херцеговина (БиХ) -- Парламентът на Република Сръбска (РС) прие резолюция, в която се казва, че РС има правото да се отдели от БиХ, ако повечето страни от ООН и ЕС признаят независимостта на Косово. Парламентът заседава в четвъртък (21 февруари), за да обсъди въпроса за Косово. Резолюцията бе одобрена с голямо мнозинство. 
						Докато депутатите обсъждаха резолюцията, няколко стотин души, основно студенти, протестираха в центъра на Баня Лука срещу решението на Косово да се отдели от Сърбия. Демонстрацията по-късно премина в насилие, принуждавайки полицията да използва сълзотворен газ срещу протестиращите, за да не им позволи да достигнат до сградата на правителството и близките чуждестранни посолства. Успоредно проведеният протест в град Требине, РС, премина мирно. (Дневни Аваз, Независне Новине - 22/02/08; РТРС, Фена, АФП - 21/02/08)
