Албанската Социалистическа партия иска пълно обезщетяване на жертвите на взривовете в Гердец
					14/04/2008
					 
						ТИРАНА, Албания -- Опозиционната Социалистическа партия (СП) започна инициатива за изготвяне на план за действие, целящ пълно обезщетяване на жертвите на взривовете на боеприпаси на 15 март в село Гердец. Тийнейджър, който е работил в складовете, почина в неделя (13 април) от изгаряния, с което броят на жертвите достигна 29 души, а ранени са стотици други. В неделя ръководителят на парламентарната група на СП Валентина Лескай посети района на пораженията в Гердец и каза: "В тази инициатива, която има за цел 100 % обезщетяване, са включени юридически експерти и тя трябва да бъде приоритет за парламента при решаването на този проблем". Стойността на ремонта на хилядите домове и други сгради също ще бъде покрита. (Газета Шкиптаре, Шекули - 14/04/08; BalkanWeb, Топ-Ченъл - 13/04/08)
