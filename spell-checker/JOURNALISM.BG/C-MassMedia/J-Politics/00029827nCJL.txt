Албанският парламент прие два закона за компенсация на жертвите на комунизма
					03/04/2009
					 
						ТИРАНА, Албания -- В четвъртък (2 април) парламентът прие закон за изплащане на финансови обезщетения на бивши политически затворници и хора, преследвани по време на бившия комунистически режим. Финансовият министър Ридван Боде каза, че правителството е отделило около 22,2 млн. евро за компенсиране на 1 440 семейства, преследвани от бившия режим между ноември 1944 г. и октомври 1991 г. Основната опозиционна Социалистическа партия (СП), политически наследник на бившата Албанска комунистическа партия, отказа да подкрепи закона. (Шекули, Нюз 24, Топ Чанъл, ТВШ, Клан - 02/04/09)
