СЕ отправи призив за промени в лустрационния закон на Албания
					13/02/2009
					 
						ТИРАНА, Албания -- В четвъртък (12 февруари) Съветът на Европа (СЕ) призова албанските власти да внесат промени в спорния лустрационен закон, приет от парламента през декември. Реакцията идва един ден, след като докладчиците на СЕ Дейвид Уилшиър и Яако Лааксо приключиха своята мисия за установяване на фактите в Тирана. Законът изисква всички държавни служители да преминат проверка, за да се определи дали са сътрудничили на тайните служби от комунистическата епоха. ЕС, САЩ и Великобритания критикуваха закона. (Алсат, Ора Нюз, Шекули, BalkanWeb, Топ Ченъл - 12/02/09)
