Албанците гласуват в ключови местни избори
					18/02/2007
					 
						ТИРАНА, Албания -- Албанците се отправиха към избирателните секции в неделя (18 февруари), за да гласуват за кметове и общински съветници в избори, смятани за ключов тест за политическата зрялост и напредък на страната към евроатлантическа интеграция. Повече от 4500 чуждестранни и местни наблюдатели контролират изборния процес при засилени мерки за сигурност. Изборите бяха отложени веднъж поради криза между управляващите и опозиционни партии и поради бойкот от страна на опозицията. Кампанията бе също така помрачена от изолирани изблици на насилие и публикуване на стари голи снимки на лидера на опозиционната Социалистическа партия Еди Рама, който се стреми към трети мандат като кмет на Тирана. 
						В отделни изявления, президентът Алфред Мойсиу, посланикът на Европейската комисия в Тирана Хелмут Лохан и посланикът на САЩ Марси Рийс призоваха за свободни и честни избори. (Фокус, Би Би Си Нюз - 18/02/07; Албейниън Нюз, Уеб-сайт на албанския президент - 17/02/07)
