Гръцкият премиер е уверен, че управляващата партия ще спечели общите избори
04/09/2003
 
АТИНА, Гърция -- Министър-председателят Костас Симитис, който също така оглавява управляващата партия ПАСОК, изрази пълна увереност в сряда (3 септември), че ПАСОК ще спечели общите избори, насрочени за идната пролет. В реч за отбелязване на 29-а годишнина от основаването на партията Симитис каза, че ПАСОК е подобрила външната политика, модернизирала е политическата система и институциите, обявила е война на корупцията, укрепила е местната администрация и е ускорила икономическия растеж. Като оставащ приоритет той посочи намирането на постоянно решение на кипърския въпрос. (АНА, МПА - 03/09/03)
