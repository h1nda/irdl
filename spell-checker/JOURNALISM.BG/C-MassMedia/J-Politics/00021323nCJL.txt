Сръбски граждани гласуват в решителните парламентарни избори
					21/01/2007
					 
						БЕЛГРАД, Сърбия -- Сръбски граждани гласуваха в неделя (21 януари) в първите парламентарни избори, проведени след разпадането на бившия федерален съюз с Черна гора. Последните проучвания показват предимство на демократите на Борис Тадич, следвани от ултранационалистическите радикали. Премиерът Воислав Кощуница, който оглавява Демократическата партия на Сърбия, която според проучванията ще бъде третата партия, спечелила най-много гласове, не изключва сформирането на коалиция с радикалите, чийто лидер номинално е все още Воислав Шешел, обвиняем за военни престъпления в Хага.
						Според предишни данни от Републиканската избирателна комисия, в страната има 6 653 851 избиратели с право на глас. Те ще избират между 3799 партийни и коалиционни кандидати. Повече от 4000 акредитирани сръбски и чуждестранни наблюдатели ще наблюдават изборите, като повечето от тях са изпратени от ОССЕ. (Би Би Си, AФП, AП, Ройтерс, Б92, Бета, РТС, Политика - 21/01/07)
