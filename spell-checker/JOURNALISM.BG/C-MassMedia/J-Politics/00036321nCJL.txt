Фейт: Парламентът на Косово ще бъде разпуснат до края на годината
					11/10/2010
					 
						ПРИЩИНА, Koсово -- Ръководителят на Международната гражданска служба Питер Фейт заяви в събота (9 октомври), че парламентът може да бъде разпуснат до края на годината след оставката на президента Фатмир Сейдиу миналия месец. "Щом приключи есенната сесия на Събранието, то ще бъде разпуснато и тогава според конституцията остават 45 дни до организиране на изборите", каза Фейт. За пръв път той повдигна въпроса за разпускане на парламента преди предсрочните избори. Според анализатори 13 февруари, неделя, може да бъде ден на изборите. Тази седмица се очаква това официално да бъде съобщено от действащия президент Якуп Красничи. (Koха Диторе, Би Би Си, Teлеграфи - 10/10/10
