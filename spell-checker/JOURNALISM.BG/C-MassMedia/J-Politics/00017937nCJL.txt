Преговорите за статута на Косово бяха подновени във Виена
					17/03/2006
					 
						ВИЕНА, Австрия -- Вторият кръг от преговорите за бъдещето на Косово започна във Виена в петък (17 март). На водените с посредничеството на ООН преговори между делегациите, представляващи Сърбия и Косово, ще бъдат разгледани въпроси, свързани с децентрализацията, включително финансирането на общините, както и връзките помежду им и със Сърбия. Първият кръг от преговорите, който се проведе през февруари, разгледа децентрализацията от гледна точка на здравеопазването, социалната политика, образованието, съдебната система и правоохранителната дейност. Заседанието в петък започна в конфликтна атмосфера, след като Сърбия внесе официално възражение срещу участието на опозиционния политик от Косово Хашим Тачи, когото тя обвинява във военни престъпления. (Блиц - 17/03/06; Б92, Бета, KosovaLive - 16/03/06)
