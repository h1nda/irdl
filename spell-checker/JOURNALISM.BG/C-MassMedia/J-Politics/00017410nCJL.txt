Висш американски държавен чиновник призовава за компромис в преговорите за статута на Косово
					30/01/2006
					 
						ВАШИНГТОН, Съединени щати -- Никълъс Бърнс, американският заместник държавен секретар, заяви на заседание на Сената в петък (27 януари), че определянето на окончателния статут на Косово трябва да стане чрез компромис. Етническите албанци, каза той, трябва да докажат, че заслужават независимост, като убедят сръбското малцинство, че то има бъдеще в Косово. Сръбските религиозни и исторически забележителности трябва да бъдат уважавани, добави той. Бърнс заяви, че американската държавна администрация не се застъпва за независимост или автономия на Косово. Той отбеляза още, че Белград няма да може да стане член на НАТО, докато не бъде решен териториалният спор.
						Други новини -- Германският посланик в Белград Андреас Кобел предупреди в събота, че Сърбия има малко време да изпълни задълженията си към трибунала на ООН за военни престъпления. Кобел взе участие в конференция в Белград, посветена на военните престъпления през 1992 г. във Фоча, в съседство с Босна и Херцеговина, (Данас, Блиц - 30/01/06; FT.com, Танюг - 29/01/06; Бета, Фена - 28/01/06)
