Според Гюл Турция се подготвя за начало на преговорите за присъединяване към ЕС през следващата година.
01/10/2003
 
РИМ, Италия -- Турция се подготвя за начало на преговорите за присъединяване към ЕС в края на 2004 година, концентрирайки се върху политическите критерии от Копенхаген, посочи турският външен министър Абдулах Гюл във вторник (30 септември) по време на посещение в Италия. В отговор на коментарите на комисаря на ЕС по разширяването Гюнтер Ферхойген по-рано тази седмица, че постигането на споразумение по Кипър е и предусловие за начало на преговорите за присъединяване, Гюл каза, че Кипър не определя отношенията на Турция със Съюза. "Процедурата, прилагана към всяка страна, която иска да стане член на ЕС, ще бъде приложена и към Турция." (Анадолска агенция, НТВ,ТРТ 2 - 30/09/03)
