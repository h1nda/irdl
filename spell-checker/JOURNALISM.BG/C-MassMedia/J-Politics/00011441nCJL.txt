Местните избори в Сърбия насрочени за септември
11/07/2004
 
БЕЛГРАД, Сърбия-Черна гора -- Председателят на сръбския парламент Предраг Маркович заяви в събота (10 юли), че местните избори вероятно ще се проведат на 12 или 19 септември. Милош Тодорович от Центъра за свободни избори и демокрация, главната местна организация-наблюдател, даде някои пояснения по процедурата. "Съгласно съществуващите закони кметът ще бъде назначаван от парламентарни представители", каза Тодорович, като добави, че начинът на избиране е политически въпрос и неговата организация се интересува единствено да осигури справедливо и гладко провеждане на изборите. Последните местни избори се състояха през септември 2000 г. (Б92 - 10/07/04)
