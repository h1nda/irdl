Управляващата партия в Турция избра социалдемократи за кандидат-депутати 
					30/05/2007
					 
						АНКАРА, Турция – В отговор на опасенията във връзка с нейните религиозни корени управляващата Партия на справедливостта и развитието (ПСР) избра двама видни социалдемократи да участват на парламентарните избори на 22 юли. Ертугрул Гюнай, бивш генерален секретар на главната опозиционна Републиканска народна партия (РНП), и Халук Йоздалга, бивш генерален секретар на Демократичната лява партия, говориха пред депутатите от ПСР във вторник (29 май), след като бяха представени от министър-председателя Реджеп Тайип Ердоган. Гюнай, който е ключова фигура в лявото политическо пространство, бе ярък противник на ръководството на РНП. (Радикал, Аксам, Ватан, Хюриет, Turkishpress.com, Заман - 30/05/07; Ройтерс - 29/05/07)
