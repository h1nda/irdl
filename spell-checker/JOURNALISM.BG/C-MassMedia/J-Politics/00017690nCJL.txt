Британският посланик Райкрофт очаква споразумението за конституционните реформи в БиХ да е готово до дни 
					23/02/2006
					 
						САРАЕВО, Босна и Херцеговина (BiH) -- Британският посланик в БиХ Матю Райкрофт очаква до няколко дни лидерите на осемте най-големи политически партии да се споразумеят за важните конституционни реформи. В интервю от четвъртък (23 февруари) за "Дневни Аваз" Райкрофт каза, че продължаващите преговори се движат в правилната посока. Той добави, че важните промени, които ще превърнат БиХ в страна с функционираща демокрация, трябва да се осъществят сега, преди изборите по-късно през годината.
						Други новини -- В сряда министърът на благоустройството и околната среда на Федерация БиХ (ФБиХ) Рамиз Мехмедагич подаде оставка. Местните медии предполагат, че той иска да получи пост в агенцията по енергийно регулиране на БиХ. Оттеглянето му остави трето вакантно място в кабинета на ФБиХ. (Дневни аваз, Независне новине - 23/02/06; ПБС БиХ - 22/02/06)
