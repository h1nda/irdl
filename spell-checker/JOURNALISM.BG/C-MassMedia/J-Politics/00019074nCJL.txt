Сръбският президент Тадич посети Хърватия
					28/06/2006
					 
						ЗАГРЕБ, Хърватия -- Сръбският президент Борис Тадич бе на посещение в Хърватия във вторник (27 юни) за преговори с колегата си Стипе Месич, насочени към засилване на двустранните връзки. Сръбският лидер изрази силна подкрепа за кандидатурите за членство на Загреб в ЕС и НАТО. Присъединяването на Хърватия, каза той, ще улесни присъединяването и на други страни в тези международни съюзи. 
						Освен това Тадич призова хърватското правителство да работи още за насърчаване на завръщането на сръбските бежанци. Около 140000 от всичко 300000 сръбски бежанци са се завърнали по домовете си в Хърватия след края на конфликта от 1991-1995 г. В сряда Тадич трябва да бъде в Скопие, поредната спирка от обиколката му в региона. (Весник, Вечерни Лист - 28/06/06; ЮПИ, Ройтерс, АФП, ХРТ, РТС, Танюг, Макфакс - 27/06/06)
