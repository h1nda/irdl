Споразумение със семействата на либийските деца може да осигури свободата на българските медици
					15/07/2007
					 
						ТРИПОЛИ, Либия -- Семействата на 438-те деца, заразени с вируса на СПИН постигнаха споразумение с либийското правителство за компенсации, което осигурява възможност за освобождаването на петте български медицински сестри и палестинския лекар, който получи българско гражданство. Шестте медици бяха осъдени на смърт след като местен съд ги намери за виновни в умишлено заразяване на децата. Върховният съд на Либия потвърди присъдите миналата седмица. Според неофициални съобщения, семействата са се споразумели за пакет от компенсации, възлизащ на повече от 400 милиона долара или грубо около 1 милион долара на дете. 
						Адвокат на семействата заяви, че според новото споразумение те няма повече да настояват за екзекутирането на медиците, което ще даде възможност на Върховния съдебен съвет на Либия да промени присъдите. Ако това стане медиците могат да бъдат прехвърлени в България според съществуващото споразумение за екстрадиране. Съветът се очаква да обсъди случая в понеделник. (AФП, Новините, БНТ, БНР, Дарик, Вечерни лист, Index.hr - 14/07/07)
