Представителят на Радикалната партия Николич е оптимист относно сформирането на новото сръбско правителство
					30/05/2008
					 
						БЕЛГРАД, Сърбия – Вече добива очертания националистическа управляваща коалиция между СРП, ДПС, НС и ССП, заяви заместник-председателят на Сръбската радикална партия Томислав Николич в четвъртък (29 май), след последния кръг от преговори. Той заяви, че е налице принципно споразумение, според което лидерът на Демократическата партия на Сърбия, Воислав Кощуница, би станал премиер. Колкото до собствената му бъдеща роля, Николич заяви, че той ще бъде председател на парламента. Той добави, че няма да има „грубо или брутално анулиране” на подписаното наскоро Споразумение за стабилизация и асоцииране, макар че тъкмо Кощуница бе негов отявлен критик. (ФоНет, Танюг, Б92 - 29/05/08)
