В Албания бе основана нова партия 
					09/11/2007
					 
						ТИРАНА, Албания -- Николе Леши, депутат и бивш лидер на Християндемократическата партия (ХДП), обяви в четвъртък (8 ноември), че основава нова политическа партия, Албанско християндемократическо движение. Леши напусна ХДП по-рано тази година поради конфликт с новия лидер на партията Нард Ндока. Леши заяви, че новата формация ще разчита в голяма степен на симпатизантите на ХДП и предрече, че тя ще събере най-малко толкова гласове, колкото ХДП спечели на общите избори през 2005 г. (Коха Йоне, Шекули, Газета Шкиптаре, Панорама - 09/11/07; Balkanweb - 08/11/07)
