Представителят на ОССЕ предупреди македонските партии да спрат насилието по време на кампанията
					30/06/2006
					 
						ТЕТОВО, Македония -- На отделни срещи в четвъртък (29 юни) с представители на двете основни партии на етническите албанци в Македония ръководителят на мисията на ОССЕ в Скопие, Карлос Паис, призова партиите да се въздържат от прояви на насилие по време на кампанията за изборите на 5 юли. Препоръките му бяха в унисон и с призивите на посланиците на САЩ и ЕС в Македония, които подчертаха, че мирните и демократични избори са от съществено значение за евроатлантическите аспирации на страната. (МИА, Макфакс, A1 ТВ - 29/06/06)
