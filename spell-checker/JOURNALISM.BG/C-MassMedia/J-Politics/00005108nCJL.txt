Македония и Италия подписват четири споразумения за сътрудничество
17/11/2002
 
СКОПИЕ, Македония -- Министър-председателят Бранко Цървенковски и неговият италиански колега Силвио Берлускони подписаха четири двустранни споразумения за сътрудничество в Скопие в петък (15 ноември). Споразуменията предвиждат засилване на сътрудничеството в областта на туризма, културата, образованието, и кинематографията и в съвместни проекти за защита на околната среда в долината на река Радика. В петък Берлускони се срещна с президента Борис Трайковски, като отново изрази подкрепата на Италия за усилията на Македония да се присъедини към НАТО и ЕС. Той добави, че италианският парламент скоро ще ратифицира Споразумението за стабилизиране и асоцииране, подписано между Македония и ЕС. (МИА - 16/11/02; МИА, Макфакс - 15/11/02)
