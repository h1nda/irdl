Насрочена е първата сесия на новия хърватски парламент
14/12/2003
 
ЗАГРЕБ, Хърватия -- Хърватският президент Стипе Месич насрочи първата сесия на парламента за 22 декември, съобщиха от канцеларията на президента в петък (12 декември). Новият парламент ще отразява резултатите от общите избори на 23 ноември, които осигуриха на Хърватския демократически съюз (ХДС) 66 места в 152-членния парламент.
Междувременно новият премиер Иво Сандер обяви, че правителството ще се състои от 12 до 14 министерства -- по-малко от досегашният им брой. Той заяви, че желае да увеличи ефективността на държавния апарат.
В други новини на тази тема, Хърватската социал-либерална партия (ХСЛП) почти единодушно реши да влезе в коалиция с ХДС за сформиране на ново правителство. Решението бе прието по време на сесия на управителния съвет на ХСЛП в събота. Съветът препоръча на партийното ръководство да поиска поне един силен министерски пост, но отбеляза, че партията е открита за предложения от страна на ХДС. (ХИНА, Би Би Си -13/12/03)
