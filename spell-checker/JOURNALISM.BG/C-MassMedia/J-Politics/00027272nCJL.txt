Помилването на президента сложи край на парламентарната криза в Македония
					03/08/2008
					 
						СКОПИЕ, Македония -- Президентът Бранко Цървенковски помилва ключова фигура от опозицията, обвинен в корупция, разчиствайки пътя за опозиционните партии да се завърнат в парламента в събота (2 август). Помилван бе Зоран Заев, заместник-председател на опозиционния Социалдемократически съюз на Македония (СДСМ) и кмет на Струмица. Той бе арестуван за злоупотреба с властта при търг за местен мол. Коалицията, ръководена от СДСМ съобщи, че ще се върне в парламента в понеделник. Демократическата партия на албанците също се съгласи да прекрати бойкота, след като Цървенковски заплаши да забави подписването на законопроект, според който албанският става вторият официален език в страната. (Maфакс, A1, МИА, МИНА, AП - 02/08/08)
