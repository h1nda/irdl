Посланикът на САЩ призова Албания да защити прокуратурата от политическо влияние
					07/05/2009
					 
						ТИРАНА, Албания -- Посланикът на САЩ в Албания Джон Уидърс призова в сряда (6 май) властите да защитават по-добре прокурорите от политически натиск и да ги оставят да си вършат работата съгласно закона. „Всяка заплаха за тяхната независимост бележи стъпка назад; следователно не бива да се упражнява политическо влияние върху прокуратурата," каза Уидърс. Миналата седмица Американската агенция за международно сътрудничество публикува доклад за корупцията, в който Албания бе призована да положи по-големи усилия за подобряване на ситуацията в тази област. (Шекули, Топ Чанъл, Телеграфи, Клан - 06/05/09)
