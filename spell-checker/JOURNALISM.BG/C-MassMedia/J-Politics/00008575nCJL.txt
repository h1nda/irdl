Илиеску призовава румънците да подкрепят новата конституция
03/10/2003
 
БУКУРЕЩ, Румъния -- Президентът Йон Илиеску отправи призив към румънците да участват в националния референдум на 19 октомври и да гласуват в подкрепа на новата конституция, която е съставена съгласно европейските стандарти. В специално изявление пред националната телевизия в четвъртък (2 октомври) Илиеску заяви, че въпросът е от особено значение за бъдещето на страната.
Също в четвъртък властите наредиха 12-годишно ромско момиче и 15-годишният й съпруг по обичайното право да живеят разделени, докато не навършат години за законен брак. Заповедта бе издадена от службата за социални грижи в гр. Сибиу, където двамата сключили брак на церемония в събота, предизвикала национални дебати. (Ромпрес, Медиафакс - 03/10/03; АП - 2/10/03)
