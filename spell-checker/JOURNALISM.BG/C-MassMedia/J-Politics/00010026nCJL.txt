Проди очаква провеждането на демократични президентски избори в Македония
03/03/2004
 
СКОПИЕ, Македония -- В интервю за всекидневника &lt;I&gt;Дневник &lt;/I&gt;, публикувано в сряда (3 март) председателят на Европейската комисия Романо Проди заяви, че очаква предстоящите президентски избори в Македония да се проведат по демократичен начин. Съгласно конституцията новите президентски избори следва да се състоят в рамките на 40 дни. Проди изрази надежда, че новият държавен глава ще продължи делото на покойния президент Борис Трайковски за единство, интеграция на етническите малцинства и засилен диалог с ЕС. Трайковски почина при самолетна катастрофа в Босна и Херцеговина (БиХ) миналата седмица, като погребението му ще бъде в петък. МВР на Македония съобщи, че са предвидени безпрецедентни мерки за сигурност за висопопоставените чуждестранни делегации, които се очаква да присъстват.
Междувременно СФОР отново отхвърли спекулациите, че ръководените от НАТО сили носят отговорност за инцидента, при който загинаха Трайковски и още осем души. Говорителят на СФОР Дейв Съливан подчерта, че СФОР оказва пълно съдействие на разследването, инициирано от правителството на БиХ. (Източници на СВП, Дневник, Независне новине - 03/03/04; А1 ТВ, Макфакс, ПБС БиХ - 02/03/04)
