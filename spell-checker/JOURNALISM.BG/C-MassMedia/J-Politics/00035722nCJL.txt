Сърбия и МВФ започват технически преговори по стендбай споразумение
					19/08/2010
					 
						БЕЛГРАД, Сърбия -- Представители на МВФ и сръбски държавни служители ще започнат в четвъртък (19 август) технически преговори в рамките на петия преглед по стендбай споразумението на Сърбия с Фонда за 2,9 млрд. евро. Преди преговорите финансовият министър Диана Драгутинович потвърди, че заплатите в публичния сектор и пенсиите ще останат на сегашното си ниво до април 2011 г. В интервю от сряда за телевизионния канал Б92 обаче тя призна, че ще се обсъжда предложението на министъра на икономиката Младжан Динкич за увеличаване на заплатите в публичния сектор и на пенсиите още през есента, тъй като икономистите имат различни теории относно преодоляването на кризата. (РТС, Б92, Танюг - 19/08/10)
