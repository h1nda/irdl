Румънският министър-председател обмисля намаляване на държавните министерства
27/11/2002
 
БУКУРЕЩ, Румъния -- Министър-председателят Адриан Настасе съобщи във вторник (26 ноември), че обмисля да намали 27-те министерства в неговия кабинет с пет или шест, с цел повишаване тяхната ефикасност. Като пример за предстоящото преструктуриране, той посочи сливането на Министерството на образованието и науката с Министерството на младежта и спорта и прехвърлянето на Министерството на развитие и прогнозиране към Министерството на промишлеността и ресурсите. (Nine o'Clock - 27/11/02; Медиафакс - 26/11/02)
