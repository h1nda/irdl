Албанският президент завърши посещението си в Пакистан
					29/08/2004
					 
						ИСЛАМАБАД, Пакистан – Албанският президент Алфред Мойсиу завърши в неделя (29 август) тридневното си посещение в Пакистан, целящо разширяването на двустранните отношения. По време на посещението си Мойсиу се срещна с пакистанския си колега Первез Мушараф, за да обсъдят регионални и международни въпроси, в това число Афганистан, Ирак и Косово. Те също така се договориха да засилят търговското и икономическото сътрудничество и отбелязаха, че съществуват големи възможности за установяване на съвместни предприятия в енергетиката и селското стопанство. Моисиу продължава след това за Афганистан, за да се срещне с членове на албанския контингент, участващ в международната мисия за поддържане на мира. (Дейли Таймс - 29/08/04; Албейниън Нюз - 28/08/04)
