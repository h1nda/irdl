Българският президент Първанов обясни скандала с обвиненията, че е бил сътрудник на тайната полиция, с разногласия в управляващата коалиция 
					13/08/2007
					 
						СОФИЯ, България -- Президентът Георги Първанов каза, че скандалът с обвиненията, че е бил сътрудник на бившата тайна полиция, е в резултат от разногласия вътре в управляващата коалиция. На пресконференция в неделя (12 август) Първанов каза, че обвиненията са "приятелски огън", и отново отрече да е сътрудничил на службите за сигурност. Той отрече също и че е прочиствал личното си досие, както подозират някои членове на Комисията по отваряне на досиетата на бившата комунистическа тайна полиция. Всякакви данни, открити от комисията, са чисто информативни, тъй като няма правни ограничения за бивши сътрудници да заемат държавни постове. (Медиапул, Дневник, Дарик, БНТ, бТВ, Фокус - 12/08/07)
