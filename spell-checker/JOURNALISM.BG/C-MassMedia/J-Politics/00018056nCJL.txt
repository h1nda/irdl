Министър на Сърбия и Черна гора призова за практически подход към преговорите с косовските албанци 
					28/03/2006
					 
						БЕЛГРАД, Сърбия и Черна гора -- Белград трябва да разбере, че никога няма да може да управлява Косово така, както го управляваше преди 1999 г., и трябва да приеме практически подход към преговорите за окончателния статут на провинцията, каза в понеделник (27 март) Расим Ляич, министър по човешките права и правата на малцинствата на Сърбия и Черна гора. Сърбия трябва да е готова да направи отстъпки, добави той. 
						Други новини -- Членове на косовската Консултативна група за общностите, която включва етнически албанци и представители на малцинствените групи, се срещнаха в албанския град Дуръс в понеделник. Те обсъдиха нов пакет от закони за правата на малцинствата, който ще бъде представен на Белград по време на следващия кръг от преговорите за окончателния статут на провинцията. Заседанието на 3 април ще разгледа мерки, които да дадат на сърбите по-голямо самоуправление в Косово. (Албейниън Нюз - 28/03/06; ЮПИ, AП, РСЕ/РС, Правда, Уеб сайт на албанския президент - 27/03/06)
