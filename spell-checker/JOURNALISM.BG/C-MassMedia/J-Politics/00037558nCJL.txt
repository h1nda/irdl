САЩ призовават албанците да участват в местните избори 
					24/02/2011
					 
						ТИРАНА, Албания -- Съединените щати призовават албанците да вземат участие в местните избори на 8 май и насърчават политическите партии да се ангажират в политическата надпревара. Посланикът Александър Арвизу каза в сряда (23 февруари), че неговата страна е отделила около 260 000 евро за коалиция от организации на гражданското общество, които да наблюдават процеса. Той каза на представители на организациите: „Вашата роля ще бъде много важна в оказването на съдействие, за да се гарантира, че тези избори ще бъдат успешни и че те ще представляват волята на албанския народ”.
						Други новини от сряда -- Президентът Бамир Топи заяви, че страната има нужда спешно да преодолее политическата криза и да се върне на курса си към присъединяване към ЕС. В писмо до ръководителите на политическите партии той ги моли да намерят дългосрочно решение и да демонстрират желание за сътрудничество в името на бъдещето на Албания. (Balkan Web, Гласът на Америка, Телеграфи, Топ Ченъл, КТоп Нюз, Ора Нюз - 23/02/11)
