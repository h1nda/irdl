ОССЕ похвали провеждането на изборите в Македония, но изрази загриженост във връзка с нередностите
30/04/2004
 
Български пожарникари участваха в петък в антитерористично учение на станция в софийското метро. Целта на учението - първо по рода си - бе да се направи оценка на сътрудничеството между полицията, пожарната служба и други официални институции. [AФП]
СКОПИЕ, Македония -- Балотажът на президентските избори в Македония бе "като цяло в съответствие с международните стандарти" и демократичен, но също така и "засенчен от сериозни нередности", заяви в четвъртък (29 април) ръководителят на мисията от наблюдатели на ОССЕ. Фридрих Бауер каза пред репортери, че проблемите са били с по-голям обхват, отколкото на първия тур, и че са варирали от групово гласуване и гласуване с пълномощни до пълнене на урните с фалшиви бюлетини. Опозиционният кандидат Сашко Кедев обвини управляващите социалисти в раздуване на данните за избирателната активност с цел да се признае валидността на изборите.
Други новини: Лидерите на ЕС Романо Проди и Хавиер Солана поздравиха Бранко Цървенковски за победата му и заявиха, че Македония е поела по пътя към изграждането на стабилно, многоетническо общество. Те дадоха и обещания за възможно членство в ЕС. (Дневник - 30/04/04; AП, AФП, бюлетин на ОССЕ - 29/04/04)
