Черногорският парламент ратифицира ССА
					15/11/2007
					 
						ПОДГОРИЦА, Черна гора -- Парламентът единодушно ратифицира Споразумението за стабилизация и асоцииране на страната с ЕС във вторник (13 ноември), почти месец, след като то бе подписано в Люксембург. Заместник министър-председателят Гордана Джурович заяви, че ратифицирайки ССА, Черна гора се е утвърдила като конструктивен партньор в региона. ССА дава институционалната основа за укрепване на политическия диалог и хармонизиране на черногорското законодателство с това на ЕС. Споразумението трябва да бъде ратифицирано от парламентите на всичките 27 страни, членки на ЕС, за да може да влезе в сила, процес, който обикновено отнема около четири години. (РТРС, СРНА - 14/11/07; РТЧГ, Мина - 13/11/07)
