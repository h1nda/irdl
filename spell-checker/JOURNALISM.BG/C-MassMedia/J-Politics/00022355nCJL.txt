Румънският парламент промени закона за референдумите, за да попречи на Бъсеску да се върне на президентския пост
					25/04/2007
					 
						БУКУРЕЩ, Румъния -- Във вторник (24 април) парламентът прие допълнителни промени в закона за референдумите в опит да попречи на отстранения президент Траян Бъсеску да се завърне на поста си, дори и ако общонародното допитване му позволи да избегне импичмънт. На 19 май избирателите ще участват в референдум, за да потвърдят или отхвърлят неотдавнашното решение на законодателите за отстраняване на Бъсеску по обвинения в нарушаване на конституцията. Според промените, гласувани във вторник, обаче референдумът може да бъде повторен, ако избирателната активност не е достатъчно висока. (Котидианул, Евениментул Зилеи - 25/04/07; Медиафакс - 24/04/07)
