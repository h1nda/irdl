Сръбската СПП иска избори преди 18 декември
					11/04/2011
					
						БЕЛГРАД, Сърбия -- Лидерът на опозиционната Сръбска прогресивна партия (СПП) Томислав Николич настоя в неделя (10 април), че 18 декември е последната възможна дата за насрочване на предсрочни избори. Николич заяви, че според него датата е приемлива за правителството, тъй като Европейската комисия ще препоръча Сърбия официално да получи кандидатски статут за ЕС в началото на октомври, така че предсрочните избори не биха попречили на свързаните с ЕС реформи. СПП все още планира голям антиправителствен митинг на 16 април. Следващите редовни общи избори са насрочени за след около година. (Бета, Танюг, Блиц, Б92 - 10/04/11)
