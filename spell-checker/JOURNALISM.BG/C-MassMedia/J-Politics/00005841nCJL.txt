Бериша предупреждава за нарушаване на споразумението с албанската управляваща партия
05/01/2003
 
ТИРАНА, Албания -- В събота (4 януари) председателят на опозиционната Демократическа партия Сали Бериша заяви, че споразумението с управляващата Социалистическа партия не се спазва. Изявлението е по повод неотдавнашната победа на кандидата на социалистите Валентина Лескай в парламентарната надпревара в Елбасан. Според Бериша е имало нередности в изборната процедура. Той обаче заяви, че опозицията е решена да спази споразумението, което цели гарантирането на законността и демокрацията в Албания. (АТА - 04/01/03)
