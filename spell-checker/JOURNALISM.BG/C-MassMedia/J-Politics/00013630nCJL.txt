Албанският президент иска своевременно приключване на съдебните процеси
					17/02/2005
					 
						ТИРАНА, Албания -- Президентът Алфред Мойсиу призова в сряда (16 февруари) за своевременно приключване на процесите в Окръжния съд за тежки престъпления, заявявайки, че "закъснялото правосъдие е отказ от правосъдие". В качеството си на председател на Висшия съдебен съвет Мойсиу взе участие в годишното събрание на съда, посветено на анализ на работата на институцията. 
						Също в сряда министърът на обществения ред Игли Тоска призна за съществуването на проблеми с полицейската система за охрана на затворите на областно ниво след няколкото неотдавнашни инцидента, свързани с опити за бягство на затворници в Тирана и Шкодра. Един от бегълците е все още на свобода. (Алебйниън нюз - 17/02/05)
