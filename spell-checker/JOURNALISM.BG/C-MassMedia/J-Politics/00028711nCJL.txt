Кипър заплаши да блокира глави от преговорите на Турция с ЕС
					16/12/2008
					 
						НИКОЗИЯ, Кипър -- Външният министър Маркос Киприану каза, че Кипър може да блокира и други глави от преговорите на Турция за присъединяване към ЕС във връзка със спора за проучванията за нефт между двете страни. "Докато има заплахи по отношение на упражняването на нашето суверенно право да експлоатираме природните ресурси в рамките на нашата изключителна икономическа зона [в Средиземно море], за нас е много трудно да започнем обсъждането на съответната глава от преговорите", каза той за всекидневника "Хюриет" в понеделник (15 декември). Киприану каза, че е вероятно кипърските гърци да наложат вето на отварянето на главата за енергетиката, което се очакваше да стане през този месец. Турция, от своя страна, обвинява кипърските гърци в нарушаване на нейните териториални права и настоява, че изследоветлските кораби са навлезли в нейни териториални води.
						Други новини -- Кипърският президент Деметрис Христофиас и кипърския турски лидер Мехмет Али Талят се срещнаха във вторник в Никозия за следващия кръг от преговорите за обединение. Очаква се те да обсъдят външните отношения в рамките на главата за администрацията и поделянето на властта. (Хюриет, Анадолска информационна агенция, Си Ен Ей, Фамагуста Газет - 15/12/08)
