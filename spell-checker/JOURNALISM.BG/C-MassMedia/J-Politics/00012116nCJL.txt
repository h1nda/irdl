Генералният секретар на ООН Кофи Анан и македонският президент изразяват надежда за пробив в преговорите по името на страната 
					27/09/2004
					 
						НЮ ЙОРК, САЩ -- Генералният секретар на ООН Кофи Анан и македонският президент Бранко Цървенковски изразиха надежда за пробив в спора между Гърция и Македония по името на бившата югорепублика. По време на среща в рамките на Общото събрание на ООН Анан и Цървенковски приветстваха съвместно неотдавнашните изявления на Атина, че решаването на този спорен въпрос е сред приоритетите на правителството. 
						Междувременно Анан обсъди ситуацията в Косово по време на среща в неделя (26 септември) с външния министър на Сърбия-Черна Гора Вук Драшкович. Според него Анан е поел ангажимент да осигури всичко необходимо за защита на косовските сърби. (Утрински вестник, Дневник - 27/09/04; ФоНет, Б92 - 26/09/04)
