Тази седмица се очакват решаващи аргументи по делото срещу управляващата партия в Турция
					30/06/2008
					 
						АНКАРА, Турция -- Тази седмица както прокурорът, така и защитата по делото срещу управляващата Партия на справедливостта и развитието (ПСР) ще изложат решаващи аргументи. Главният прокурор Абдуррахман Ялчънкая ще се яви пред Конституционния съд във вторник (1 юли), докато членовете на ПСР ще представят защитната си пледоария в четвъртък. След това съдът ще реши дали да забрани ПСР, срещу която са повдигнати обвинения в подкопаване на светския характер на държавата.
						Други новини -- Белгийската полиция предаде на турските власти екземпляр от 200 досиета относно обявената извън закона лявоекстремистка Революционни армия/фронт/партия за народно освобождение (DHKP/C). Архивните сведения засягат ръководството, структурата и дейността на организацията. Полицията е иззела документите от скривалище на DHKP/C в Белгия. Групата, която е активна от средата на 70-те години на миналия век, е смятана за терористична организация от САЩ и ЕС. (AФП, Файненшъл Таймс, Прес ТВ - 30/06/08, Хюриет - 29/06/08, Сабах - 28/06/08)
