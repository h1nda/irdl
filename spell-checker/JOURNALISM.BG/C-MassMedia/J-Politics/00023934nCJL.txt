Министър-председателят на Косово Чеку обсъди въпроси на сигурността с върховния главнокомандващ на Обединените сили на НАТО в Европа
					18/09/2007
					 
						ПРИЩИНА, Косово, Сърбия -- Министър-председателят Агим Чеку се срещна в понеделник (17 септември) с генерал Джон Крадък, върховен главнокомандващ на Съюзното командване на НАТО за Европа, за да обсъди сегашното състояние на сигурността в Косово. Крадък увери Чеку, че силите на НАТО са готови да посрещнат всяко предизвикателство, което може да възникне в процеса на решаване на проблема с окончателния статут на Косово. От своя страна Чеку заяви, че всички работят за осигуряване на стабилност и сътрудничеството с международната общност. (Телеграфи, РТК - 17/09/07)
