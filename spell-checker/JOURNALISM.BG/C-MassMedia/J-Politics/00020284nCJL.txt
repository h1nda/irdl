Македонският парламент уволни Пърчевски от поста главен прокурор
					15/10/2006
					 
						СКОПИЕ, Македония -- В петък (13 октомври) парламентът отстрани Александър Пърчевски от поста главен прокурор след искане от страна на правителството. Управляващата ВМРО-ДПМНЕ поиска отстраняването му, като се обоснова с неговата неефективност и непрофесионално поведение. Депутатите, представляващи управляващите партии гласуваха единодушно за предложението, докато депутатите от опозицията бойкотираха вота. Те твърдят, че Пърчевски не е имал никаква възможност да се защити. (Утрински весник, Вест - 14/10/06; A1 ТВ - 13/10/06)
