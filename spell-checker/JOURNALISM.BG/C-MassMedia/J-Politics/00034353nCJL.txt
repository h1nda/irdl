Българският парламент отхвърли забраната за тютюнопушенето
					29/04/2010
					 
						СОФИЯ, България -- В сряда (28 април) парламентът гласува против законопроект, който би наложил пълна забрана на пушенето в кафенета, ресторанти и барове, считано от 1 юни. Според депутатите предложената забрана би навредила на вече засегнат от финансовата криза сектор от икономиката. Въпреки това управляващата партия „Граждани за европейско развитие на България” (ГЕРБ) предложи промяна в сегашното законодателство, която би позволила на собствениците на по-малки барове, кафенета или ресторанти сами да решават дали да наложат забраната. Във всички останали случаи ще има отделни маси за непушачи. (АФП, БНТ, Медиапул - 28/04/10)
