Македония и Гърция ускоряват преговорите по спора за името
					29/01/2010
					 
						ЛОНДОН, Великобритания -- Македонският външен министър Антонио Милошоски и гръцкият заместник външен министър Димитрис Друцас се договориха в четвъртък (28 януари) да поискат от посредника на ООН Матю Нимиц да ускорят преговорите по дългогодишния спор за името между двете страни. Милошоски и Друцас се срещнаха в Лондон в кулоарите на международна конференция за Афганистан. Очаква се Нимиц да посети Македония и Гърция след около месец. Милошоски каза, че Атина има резерви относно инициативата на Македония да повиши ранга на съществуващите координационни служби в Скопие и Атина в посолства. Той добави, че гръцкото външно министерство разглежда инициативата на Скопие да подпише споразумение за избягване на двойното данъчно облагане. (MИA, Макфакс, А1, Сител - 28/01/10)
