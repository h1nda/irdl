Албанският парламент отложи обсъждането на новия избирателен кодекс
					18/11/2008
					 
						ТИРАНА, Албания -- В понеделник (17 ноември) депутатите отложиха за вторник обсъждането на новия избирателен кодекс на страната с аргумента, че страните трябва да достигнат до консенсус, преди да поставят кодекса на гласуване. Малките партии в парламента протестират срещу изключването им от избирателните комисии по силата на новия кодекс. Десетината депутати, които провеждат гладна стачка по този повод, все повече отслабват, според съобщения в медиите.
						Междувременно в понеделник представителят на ОССЕ в Албания Робърт Бош призова политическите партии да подобрят новия избирателен кодекс. "Трябва да бъде изключен всеки елемент на дискриминация", заяви Бош. (Би Би Си, Топ Ченъл, Шекули, Телеграфи - 17/11/08)
