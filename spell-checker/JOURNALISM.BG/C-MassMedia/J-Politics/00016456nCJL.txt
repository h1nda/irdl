Парламентът на БиХ прие закона за електронните медии, с което изпълни последното условие от предварителното проучване на ЕС
					01/11/2005
					 
						САРАЕВО, Босна и Херцеговина (БиХ) -- В понеделник (31 октомври) Камарата на народите на БиХ прие закона за държавната радиотелевизионна служба (ДРТС), с което изпълни последното условие от предварителното проучване на ЕС. Законът предвижда създаването на една ДРТС, която да обединява всичките три съществуващи държавни електронни медии в двете републики, за да се предотврати политическата намеса в държавните медии.
						Също в понеделник основните партии в РС не успяха да се договорят кой да бъде главният преговарящ на БиХ с ЕС. Състезават се четирима кандидати: бившият посланик на БиХ в Съединените щати Игор Давидович, финансовият министър на РС Светлана Ценич, бившият министър на промишлеността на РС Дорде Лайшич и бившият посланик на БиХ в Швейцария Югослав Йовичич. (Независне новине - 01/11/05; РТРС, Фена, НТВ Хаят - 31/10/05)
