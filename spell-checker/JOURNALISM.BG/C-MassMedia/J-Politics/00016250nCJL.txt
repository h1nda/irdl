Решение на МНСБЮ разреши на Харадинай да участва в политическа дейност
					13/10/2005
					 
						ХАГА, Холандия -- Съдебен състав на трибунала на ООН за военни престъпления реши в сряда (12 октомври) да свали забраната, наложена на бившия косовски премиер Рамуш Харадинай, като му разреши да води обществено-политическа дейност до започването на процеса срещу него в Хага. Според решението на Харадинай се разрешава да се появява на обществени места, да се занимава с политическа дейност -- включително да ръководи своя Алианс за бъдещето на Косово -- както и да прави изявления за медиите с някои ограничения. 
						Други новини -- Етнически турчин - адвокат и политик - бе убит при стрелба от движеща се кола в Призрен във вторник, съобщи полицията. Местните медии съобщиха, че жертвата е Ибиш Чакали, на 54 години, член на партията на турското малцинство КДТП. (АФП, Уеб-сайт на МНСБЮ, KosovaLive, Танюг - 12/10/05)
