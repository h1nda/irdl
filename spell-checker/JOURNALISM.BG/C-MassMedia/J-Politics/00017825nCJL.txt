Албанската Социалистическа партия заведе дело по обвинения в парламентарни нарушения
					07/03/2006
					 
						ТИРАНА, Албания -- В понеделник (6 март) главната опозиционна Социалистическа партия (СП) заведе дело срещу заместник-председателя на парламента Фатос Бея, министъра на вътрешните работи Сокол Олдаши и командването на Националната гвардия, като ги обвини в нарушение на конституционния ред. Представителят на СП Петро Кочи каза, че причина за делото е заседанието на парламента на 2 март, на което са присъствали сили на Националната гвардия. Напрежението между СП и управляващата Демократическа партия вече седмици наред блокира всякаква съществена работа на парламента.
						Други новини -- Председателят на Комисията по външна политика в българския парламент Соломон Паси завърши в понеделник двудневното си посещение в Тирана. Той увери официалните лица, с които се срещна, че страната му изцяло подкрепя стремежите на Албания за членство в ЕС и НАТО.
						Също в понеделник бившият министър на националната сигурност на САЩ Том Ридж посъветва Албания да внимава за организации с идеална цел с възможни връзки с тероризма. Той присъства на дискусия по въпросите на сигурността, проведена в Тирана. (Албейниън Нюз - 07/03/06; Уеб сайт на албанския президент, БНР - 06/03/06)
