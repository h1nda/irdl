Турската управляваща партия е склонна да инкриминира прелюбодейството
03/09/2004
 
АНКАРА, Турция -- Управляващата Партия на справедливостта и развитието подкрепя обявяването на прелюбодейството за престъпление, посочи министърът на правосъдието Джемил Чичек в четвъртък (2 септември), допълвайки, че партията иска разпоредба в този смисъл да бъде включена в проекта за турски Наказателен кодекс, който ще се обсъжда в парламента по-късно този месец. Относно религиозните бракове и полигамията, Чичек каза, че Наказателният кодекс не бива да позволява втори бракове. Той категорично заяви, че законопроектът е в съответствие с принципите и регламентите на ЕС. (НТВ - 02/09/04)
