НЛП внесе законопроект за намаляване на броя на народните представители в румънския парламент
					23/10/2009
					 
						БУКУРЕЩ, Румъния -- Националлибералната партия (НЛП) внесе в четвъртък (22 октомври) законопроект за намаляването на броя на парламентаристите на общо 316 - 99 сенатори и 217 депутати. За сравнение сегашният им брой е 471, в т.ч. 137 сенатори и 334 депутати. За разлика от президента Траян Бъсеску, който иска да промени двукамарния законодателен орган в еднокамарен, НЛП предлага да се запази двукамарният модел, но всеки парламентарист да представлява повече хора. Така например всеки сенатор да представлява 221 000 граждани вместо 160 000, а всеки депутат да представлява по 110 000 души вместо сегашните 70 000. Намаляването на броя на народните представители има за цел да се опрости законодателният процес и да се икономисат средства. (Куриер Национал, Евениментул Зилеи, Гъндул - 23/10/09; Дойче Веле, ДПА, АП, Медиафакс - 22/10/09)
