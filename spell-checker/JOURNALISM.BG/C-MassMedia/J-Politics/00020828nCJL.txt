Хърватският президент Месич призова БиХ да подобри сътрудничеството си с Хагския трибунал
					01/12/2006
					 
						САРАЕВО, Босна и Херцеговина (БиХ) -- Гостуващият в Сараево хърватски президент Стипе Месич се срещна в четвъртък (30 ноември) с тримата членове на Председателството на БиХ и призова страната да засили сътрудничеството си с Трибунала на ООН за военни престъпления и да изпълни своите задължения към международната общност. Месич добави, че чрез засилване на двустранното сътрудничество БиХ и Хърватия най-после ще убедят ЕС и международната общност, че регионът е сигурен, стабилен и заслужава чужди инвестиции. (Фена, ХИНА - 30/11/06)
