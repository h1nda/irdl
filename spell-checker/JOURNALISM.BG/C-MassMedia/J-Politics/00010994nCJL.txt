Хърватия и Черна Гора постигат споразумение по етническите въпроси и транспорта
01/06/2004
 
ПОДГОРИЦА, Сърбия-Черна Гора -- Хърватският външен министър Миомир Жужул и черногорският премиер Мило Джуканович се срещнаха в понеделник (31 май), за да обсъдят няколко проблема. След това Джуканович посочи, че двамата са се споразумели по принцип да подобрят положението на етническите малцинства в двете държави. Те също така постигнали съгласие за откриване на автобусна линия между Хърватия и Черна Гора и за провеждане в скоро време среща на транспортните министри.
Други новини: според вестник Загреб Дейли споразумението за наследството на бивша Югославия между Хърватия и Сърбия-Черна Гора ще влезе в сила във вторник. По силата на тази договореност Хърватия ще даде компенсации за имущество, принадлежащо на индивиди и компании от Сърбия-Черна Гора, вкл. вили на Адриатическото крайбрежие.
Също в понеделник хърватският Хелзинкски комитет за човешки права изрази безпокойство относно нарастващия натиск върху медиите в страната. По-конкретно комитетът се позова на намесата от страна на правителствени представители и нападения срещу журналисти. (ХИНА, Радио Черна Гора, Загреб Дейли, Б92 - 31/05/04)
