Почина бившият кипърски президент Пападопулос 
		12/12/2008
		 
			НИКОЗИЯ, Кипър -- Бившият президент Тасос Пападопулос почина в петък (12 декември) от рак на белия дроб. Той бе на 74 г. Ветеран на кипърската гръцка политика, той стана президент през 2003 г., но загуби в опита си да се кандидатира за повторен мандат по-рано тази година от Деметрис Христофиас. При неговото управление страната стана член на ЕС през 2004 г., макар и без споразумение за прекратяване на дългогодишното разделение на Кипър. Предложението за обединение на тогавашния генерален секретар на ООН Кофи Анан бе отхвърлено от кипърските гърци чрез референдум, като Пападопулос пледира за отхвърляне на плана в емоционално обръщение преди гласуването, излъчено по телевизията. (Би Би Си, АП, АФП - 12/12/08)
