Бивш президент на РС регистрира нова партия
					18/01/2009
					 
						БАНЯ ЛУКА, Босна и Херцеговина (БиХ) -- Драган Чавич, бивш президент на Република Сръбска (РС) и бивш лидер на главната опозиционна Сръбска демократическа партия, регистрира своята нова Демократическа партия в съда в Баня Лука в петък (16 януари). Съоснователи на партията са Момчило Новакович, Воислав Глигич и Бранислав Скобо. Чавич заяви, че неговата партия е събрала 900 подписа, почти двойно от изискваните по закон 500 подписа. Той също заяви, че през двете години, оставащи до следващите общи избори, партията ще остане в опозиция и няма да се присъединява към никакви коалиции. Той твърди, че партията му ще осигури алтернатива на гласоподавателите, които не се идентифицират с партиите, представени сега в парламента. (РТРС, СРНА - 16/01/09)
