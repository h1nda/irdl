Ще има втори кръг на президентските избори в Турция; военните намекват за намеса
					29/04/2007
					 
						АНКАРА, Турция -- Турският парламент не успя два избере президент в петък (27 април), което наложи провеждането на втори кръг на изборите. Външният министър Абдула Гюл, кандидат на управляващата Партия за справедливост и развитие (ПСР) получи 357 гласа, с сдесет по-малко от необходимото мнозинство от две трети. Ако на втория кръг в сряда също не бъде избран президент, ще се проведе трети кръг на 9 май, когато ще бъде необходимо обикновено мнозинство. Опозицията, която е против кандидатурата на Гюл, бойкотира първия кръг и е внесла възражение в Конституционния съд на страната. Ако съдиите решат, че гласуването е противоконституционно, правителството ще трябва да проведе предварителни общи избори в рамките на 90 дни. 
						По-късно в петък възникнаха още противоречия, когато турските военни излязоха с изявление, предупреждавайки, че могат да предприемат действия срещу правителството, ръководено от ПСР. "Турските въоръжени сили са решени да изпълнят задълженията си, произтичащи от законите да защитават неотменимите характеристики на Република Турция. Тяхната лоялност към тази решимост е абсолютна", заявиха първите генерали на страната. Военните са свалили три турски правителстваслед 1960 г. 
						Джемил Чичек, министър на правосъдието и говорител на правителството обвини генералите, че се опитват да повлияят върху решението на Конституционния съд. Той заяви, че е немислимо Генералният щаб да говори срещу правителството, чиито нареждания той е задължен за изпълнява. Премиерът Реджеп Тайип Ердоган проведе спешно заседание с някои от министрите от кабинета в събота. Правителството даде ясно да се разбере, че няма да оттегли кандидатурата на Гюл. (AП, AФП, Заман, Радикал, TurkishPress.com - 28/04/07; Ройтерс, AП - 27/04/07)
