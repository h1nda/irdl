Сръбският парламент ще проведе първата си сесия на 27 януари
18/01/2004
 
БЕЛГРАД, Сърбия-Черна Гора -- Новоизбраният парламент на Сърбия е насрочил първата си сесия за 27 януари, съобщи досегашният председател Наташа Мичич в петък (16 януари). Депутатите ще изберат нов председател, който също ще заема поста на президент на Сърбия до следващите президентски избори. Председателят на парламента също така официално ще обяви назначаването на следващия министър-председател.
Междувременно, разговорите между продемократическите партии за съставяне на кабинет продължиха в петък. Лидерът на Демократическата партия на Сърбия Воислав Кощуница заяви, че е окуражен от позитивния характер на преговорите и предсказа, че ще бъде сформирана трипартийна коалиция до края на януари.
В други новини, Сърбия-Черна Гора скоро ще завърши унищожаването на 1200 ръчни противосамолетни ракети в знак на подкрепа за ръководената от САЩ борба срещу тероризма. (Б92, Би Би Си , Бета, ХИНА - 17/01/04, AФП, Ройтерс - 16/01/03)
