Черногорският министър-председател се срещна в Брюксел с представителя на ЕС Солана
					02/04/2008
					 
						БРЮКСЕЛ, Белгия -- Черногорският министър-председател Мило Джуканович разговаря във вторник (1 април) в Брюксел с върховния представител на ЕС по външната политика Хавиер Солана за отношенията между Подгорица и ЕС и пътищата за укрепване на регионалното сътрудничество. "Връзките между Черна гора и ЕС са много добри", каза Солана след срещата и призова правителството да запази сегашния темп на реформите. Джуканович отново подчерта, че неговото правителство е решено да приложи Споразумението за стабилизация и асоцииране, подписано с ЕС през януари, и да продължи борбата с корупцията и организираната престъпност. (Виести - 02/04/08; Бета, РТЧГ, МИНА - 01/04/08)
