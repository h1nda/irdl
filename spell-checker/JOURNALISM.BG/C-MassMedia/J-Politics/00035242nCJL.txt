Специалният пратеник на ЕС в Македония критикува липсата на политически диалог
					09/07/2010
					 
						СКОПИЕ, Македония -- Представителят на ЕС в Македония Ерван Фуере разкритикува в четвъртък (8 юли) правителството и политическите партии, че избягват диалога и бавят процеса на реформа. На среща на парламентарната комисия по европейските въпроси той каза, че Македония разполага с достатъчно време - до следващия доклад за напредъка на Европейската комисия през ноември - да осъществи известен напредък. Фуере призова също за укрепване на съдебната и публичната администрация. Белгийският посланик Марк Микелсон, който също присъства на срещата, представи приоритетите на страната си като настоящ председател на ЕС. Той отново подчерта, че всяка страна ще бъде оценявана по индивидуалните й достойнства. (A1, Макфакс, Курир, Алсат M - 08/07/10)
