Американският посланик в Македония не очаква политическо насилие
13/01/2003
 
СКОПИЕ, Македония -- В неделя (12 януари) американският посланик в Македония Лорънс Бътлър изрази увереност, че тази година в страната няма да има политическо насилие. В интервю за македонската програмата на радио "Гласът на Америка", Бътлър подчерта, че сигурността в страната се подобрява, и че никой не приема на сериозно заплахите от така наречената Албанска национална армия. Той отбеляза като значителен напредък факта, че лидерът на Демократичния съюз за интеграция Али Ахмети присъства в парламента по време на обръщението на президента Борис Трайковски към нацията. (Утрински весник, Макфакс - 13/01/03; МИА, Макфакс - 12/01/03)
