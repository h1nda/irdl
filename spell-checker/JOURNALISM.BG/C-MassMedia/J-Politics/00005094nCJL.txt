Кощуница ще се кандидатира за президент на Сърбия
15/11/2002
 
БЕЛГРАД, Югославия -- Югославският президент Воислав Кощуница обяви в четвъртък (14 ноември), че ще се кандидатира за президент на Сърбия на изборите на 8 декември. Той поясни в писмено изявление, че е взел това решение, защото неговата република "се нуждае от демокрация и реформи". Той призова също всички прореформистки партии да го подкрепят, както са направили на президентските избори в Югославия преди две години. Управляващата коалиция ДОС заяви в сряда, че би могла да го подкрепи, въпреки че, според неин представител, две от 17-те партии в коалицията вероятно не биха се съгласили. Единственият друг кандидат е ултранационалистът Воислав Шешел. (AП, AФП, Tанюг, Б92 Радио и ТВ - 14/11/02)
