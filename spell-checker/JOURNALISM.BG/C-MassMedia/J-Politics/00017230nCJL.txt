Пратеникът на ООН каза, че преговорите за Косово ще започнат на 25 януари
					13/01/2006
					 
						ВИЕНА, Австрия -- Посредникът от ООН на предстоящите преговори между Сърбия и Косово каза в четвъртък (12 януари), че се очаква преговорите да започнат на 25 януари. Марти Ахтисаари каза, че се надява представителите на двете заинтересовани страни да се срещнат във Виена, за да обсъдят първо децентрализацията на администрацията на Косово. 
						Също в четвъртък НАТО отрече базата "Бондстийл" в Косово някога да е била използвана за таен център за задържане. В отговор на критиките от страна на Съвета на Европа говорител каза, че арестувани лица са били държани в базата до 2004 г. и представители на Червения кръст и "Амнести интърнешънъл" редовно са получавали достъп до тях. (АП, АФП, Танюг, Б92, РТС, Бета, ЮПИ, БиБиСи - 12/01/06)
