Хърватия изпреварва Турция в присъединителните преговори с ЕС
					29/06/2006
					 
						БРЮКСЕЛ, Белгия -- В сряда (28 юни) ЕС реши да ускори присъединителните преговори с Хърватия, като отвори още две глави от преговорите -- "Конкуренция" и "Митници". Говорител на австрийското председателство на ЕС каза, че само една глава, "Конкуренция", ще бъде отворена в преговорите с Турция. Той обясни, че Европейската комисия все още прави преглед на митническите закони на Турция, тъй като Анкара не е разширила митническия си съюз с ЕС, така че да обхване и Кипър. 
						Също в сряда хърватското правителство прие дългосрочна стратегия за развитие на въоръжените сили, която предвижда създаването на напълно професионална армия до 2010 г. Според документа, който обхваща периода 2006-2015 г., модернизацията на армията може да струва около 2 млрд. евро, една трета от които ще се осигурят чрез заеми. Парламентът трябва да одобри стратегията. (Весник, Вечерни Лист - 29/06/06; Ройтерс - 28/06/06)
