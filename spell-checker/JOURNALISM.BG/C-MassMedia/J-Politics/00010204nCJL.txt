Македонската управляваща партия номинира Цървенковски за кандидат-президент
18/03/2004
 
СКОПИЕ, Македония -- Управляващият в Македония Социалдемократически алианс взе решение да номинира своя лидер, настоящият премиер Бранко Цървенковски, за кандидат в президентската надпревара следващия месец. Най-голямата етническа албанска партия в страната, Демократичният съюз за интеграция - който е и миноритарен член на правителствената коалиция - заяви, че номинира за кандидат своя генерален секретар, Гезим Острени. Наложи се изборите да бъдат отложени за 14 април, след като президентът Борис Трайковски загина в самолетна катастрофа миналия месец. В сряда (17 март) говорителката на ЕС Шийна Томпсън призова всички граждани с право на глас да вземат участие в изборите. (Макфакс, A1 ТВ - 17/03/04)
