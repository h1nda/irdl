Румънците гласуват за парламент
					30/11/2008
					 
						БУКУРЕЩ, Румъния -- Гласоподавателите се отправиха към избирателните секции в неделя (30 ноември), за да гласуват за нов парламент. Според проучванията лявата Социалдемократическа партия и дясната Либерална демократическа партия имат най-големи шансове за най-добри резултати. Всяка от тях се очаква да спечели между 32% и 35% от гласовете. Управляващата дясна Национална либерална партия, оглавявана от премиера Калин Попеску Търичану се предвижда да спечели около 20% от вота. Тези избори са първите, в които хората гласуват направо за конкретни кандидати вместо за политическа партия, както и първите, в които се избират само членове на парламента. Предишните избори се проведоха едновременно с президентските избори. (Meдиафакс, Ромпрес, Зиаре, AФП, РИА Новости - 30/11/08)
