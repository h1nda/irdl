Генералният секретар на ООН Бан се надява, че преговорите за обединение на Кипър ще продължат 
					20/05/2010
					 
						НЮ ЙОРК, Съединени щати -- В сряда (19 май) генералният секретар на ООН Бан Ки Мун изрази надежда, че преговорите, имащи за цел обединението на Кипър, ще продължат, но в същото време призна, че те не могат да продължават вечно. В интервю за Анадолската информационна агенция Бан каза, че изявленията през февруари на турския министър-председател Реджеп Тайип Ердоган - в подкрепа на преговорите - са дали тласък на процеса. Бан каза също така, че е окуражен от изявленията на новоизбрания кипърски турски лидер Дервиш Ероглу в подкрепа на преговорите. Очаква се преговорите да бъдат възобновени по-късно този месец. (Анадолска информационна агенция, Фамагуста Газет, Хюриет - 19/05/10)
