Сръбските представители демонстративно напуснаха първата сесия на долната камара в парламента на БиХ
04/12/2002
 
САРАЕВО, Босна и Херцеговина (БиХ) -- Всички 12 сръбски депутати от Република Сръбска напуснаха демонстративно първата сесия на камарата на представителите в парламента на БиХ във вторник (3 декември). Представителите на босненските сърби излязоха веднага след като новите членове на парламента положиха клетва. Това действие беше в знак на протест срещу налагането на закона за Съвета на министрите на БиХ от Върховния представител Пади Ашдаун. Службата на Върховния представител определи напускането като "цинична тактика ", която цели да спечели повече време за политически сделки. (Източници на СВП - 04/12/02; ПБС БиХ, РТРС, НТВ Хаят - 03/12/02)
