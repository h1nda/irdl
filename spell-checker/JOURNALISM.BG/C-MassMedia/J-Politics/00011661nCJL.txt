Албанският парламент одобри законопроекта за собствеността
30/07/2004
 
ТИРАНА, Албания -- Парламентът прие спорния законопроект за собствеността в четвъртък (29 юли) с 69 гласа "за" и шест "против". Опозицията отново бойкотира гласуването, като отхвърли предложението за компромис от управляващата Социалистическа партия. Новоприетият закон включва промени, предложени от президента Алфред Мойсиу, който се намеси след критиките срещу първия проект, отправени от международната общност. Призивите на опозицията за пълна компенсация на онези, които са загубили собственост в годините на бившия комунистически режим, както и за пряко назначаване на председателя на комисията по собствеността от президента, не бяха уважени. (Албейниън дейли нюз - 30/07/04)
