Румънският президент одобри номинацията на Команеску за министър на външните работи
					15/04/2008
					 
						БУКУРЕЩ, Румъния -- В понеделник (14 април) дипломатът от кариерата Лазар Команеску, ръководител на мисията на Румъния в ЕС, бе назначен за министър на външните работи, наследявайки на поста Адриан Чорояну. Министър-председателят Калин Попеску Търичану предложи Команеску и президентът одобри номинацията. Команеску работи във външното министерство от 1972 г. и има репутацията на сериозен дипломат. Той предпочита да назначава дипломати от кариерата и е против политическите назначения. Чорояну подаде оставка в края на миналата седмица, поемайки отговорността за смъртта на румънски гражданин в полски затвор. (Гъндул, Евениментул Зилеи - 15/04/08; Ромпрес, Медиафакс, Hotnews.ro, Реалитатя - 14/04/08)
