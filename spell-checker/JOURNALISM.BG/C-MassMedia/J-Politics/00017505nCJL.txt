Шварц-Шилинг заяви, че преговорите по ССА и сътрудничеството в областта на военните престъпления трябва да бъдат приоритети за БиХ
					07/02/2006
					 
						БАНЯ ЛУКА, Босна и Херцеговина (БиХ) -- По време на посещение в Баня Лука в понеделник (6 фервурари) новият върховен представител Кристиян Шварц-Шилинг заяви пред лидерите на Република Сръбска, че преговорите по Споразумението за стабилизация и асоцииране с ЕС и пълното сътрудничество с Трибунала на ООН за военни престъпления трябва да бъдат главни приоритети. Шварц-Шилинг подчерта още, че местните лидери трябва да поемат отговорност за реформите.
						Други новини -- Заместник-министърът на сигурността на БиХ Драган Мектич призна, че службите за сигурност наблюдават от известно време действията на няколко души, заподозрени във връзки с терористи. В интервю за ежедневника "Независне новине" от вторник Мектич казва, че лицата или са били в контакт с терористи, или са се установили в БиХ, след като са били изгонени от други страни по подозрения в терористична дейност. (Независне новине - 07/02/06; Фена, РТРС, ПБС БиХ - 06/02/06)
