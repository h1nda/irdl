Хърватският президент ще обяви в понеделник датата на парламентарните избори
19/10/2003
 
ЗАГРЕБ, Хърватия -- Президентът Стипе Месич заяви, че ще подпише нареждане в понеделник (20 октомври) за определяне на датата на парламентарните избори. Управляващата коалиция реши това да бъде 23 ноември и се очаква Месич да потвърди решението. В петък парламентът приключи мандата си и официално обяви началото на избирателната кампания. Месич и премиерът Рачан излязоха с отделни заявления в събота, в които призовават избирателите да участват в изборите.
В други новини, хърватският вицепремиер Горан Гранич подаде оставка от поста председател на съвета за сътрудничество с Трибунала на ООН за военните престъпления. Това е в знак на протест срещу решението на парламента, с което правителството се задължава да осигурява заподозрените във военни престъпления лица с правна помощ и достъп до правителствените архиви. До този момент властите не разрешаваха на адвокатите на генерала-беглец Анте Готовина да получават документи от правителствените архиви. Месич потвърди, че хърватските разузнавателни служби не са в състояние да открият местонахождението на Готовина. (Весник, Вечерни лист, ХИНА, АФП - 18/10/03; ХРТ, ХИНА, АФП, Ройтерс - 17/10/03)
