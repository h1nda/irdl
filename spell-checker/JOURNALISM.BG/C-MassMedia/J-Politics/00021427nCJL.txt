БиХ и ЕС започнаха в Брюксел втори кръг от преговори за облекчаване на визовия режим 
					30/01/2007
					 
						САРАЕВО, Босна и Херцеговина (БиХ) -- Вторият кръг от преговорите за облекчаване на визовия режим на ЕС за граждани на БиХ започна в Брюксел в понеделник (29 януари). Делегацията на Европейската комисия (ЕК) в Сараево излезе с декларация, в която посочва, че тридневните преговори трябва да доведат до приемане на текста на бъдещото двустранно споразумение. Бакир Даутбашич, главен преговарящ на БиХ, каза, че преговорите вървят така добре, че споразумение може да се сключи още в началото на март. (Дневни аваз, Независне новине - 30/01/07; ПБС БиХ, РТРС - 29/01/07)
