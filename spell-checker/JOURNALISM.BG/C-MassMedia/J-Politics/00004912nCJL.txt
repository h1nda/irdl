Групата за законодателни реформи насочва вниманието си към пакет закони за имунитета
28/10/2002
Екипът за законодателни реформи, съставен главно от босненски адвокати в рамките на Службата на Върховния представител може да насочи вниманието си към нов пакет закони за имунитета, наложен неотдавна от Върховния представител Пади Ашдаун.
От Бет Кампшрор за Болкан таймс в Сараево - 28/10/02
 
 
Новите закони за имунитет, наложени на 6 октомври от Пади Ашдаун, Върховният представител в Босна и Херцеговина (БиХ), бяха първите закони, създадени основно с помощта на босненски екип за законови реформи в рамките на Службата на Върховния представител (СВП). Работата на екипа е да помогне да се създадат проектозакони като част от новата тенденция за партньорство между международната общност и местните власти.
"Промените, които бяха наложени, всъщност са в резултат на кръглата маса, която организирах с местните адвокати", каза Зоран Пажич, който оглавява екипа. "Ние постигнахме споразумение по основните въпроси и те станаха част от закона за имунитета".
Новите закони осигуряват имунитет само на висши длъжностни лица и дават на съдилищата, а не на Ашдаун, пълномощия да решават дали политиците трябва да бъдат освобождавани. Кръглата маса на адвокатите от Сараево и Баня Лука стигна до заключението, че преди това имунитетът е бил гарантиран на нисши длъжностни лица и е бил използван за лично облагодетелстване.
Докато преди Службата на Върховния представител имаше един ред за чужденци и друг за босненци, от скоро тя отвори всички постове за граждани на БиХ.
"От доста години международната общност държи местните адвокати на разстояние, и предпочиташе да ги включва в проектите като консултанти или съветници" каза Пажич. "При новата концепция за партньорство това се промени до известна степен" заяви той. "Службата на Върховния представител няма да остане тук завинаги, така че местните експерти ще трябва да поемат нещата в свои ръце".
Понастоящем групата нанася последни щрихи към новите наказателни и граждански кодекси, които ще отразяват идеите за човешките права, необходимостта от ефективни наказателни процедури, и нарастващото значение в европейското и международно право на това, което Пажич нарече "съвременни престъпления", като организираната престъпност и тероризма.
Кодексът за наказателната процедура е първата важна част от законодателството, въведена от Службата на Върховния представител (СВП), която съзнателно беше изработен на местен език, добави той. Той ще бъде едно от главните средства на държавния съд, който ще започне да функционира в началото на 2003 г.
Камарата на народите одобри законите, но неотдавнашните избори и процесът на сформиране на ново правителство могат да доведат до забавяне им. В най-лошия случай, законите ще трябва да бъдат наложени.
"Но ние трябва да дадем шанс на новоизбрания парламент, ако той сам ги приеме в приемлив срок, да кажем шест седмици", добави той.
