Румъния отново потвърждава желанието си да завърши присъединителните преговори с ЕС до края на годината
23/07/2004
 
БУКУРЕЩ, Румъния -- На пресконференция в четвъртък (22 юли) главният преговарящ на Румъния с ЕС, Василе Пушкаш, заяви, че страната е решена да завърши присъединителните преговори с ЕС до края на годината. Той окачестви последните изявления на Европейската комисия и холандското председателство на ЕС като много обнадеждаващи и предположи, че преговорите могат да завършат преди м. ноември. Румъния трябва да приключи преговорите по пет оставащи глави от общо 31.
Други новини: Германският канцлер Герхард Шрьодер и делегация от водещи бизнесмени планират посещение в Букурещ през август. Длъжностни лица заявиха, че посещението ще бъде израз на подкрепа за кандидатурата на Румъния за членство в ЕС. (Ромпрес, Медиафакс - 22/07/04)
