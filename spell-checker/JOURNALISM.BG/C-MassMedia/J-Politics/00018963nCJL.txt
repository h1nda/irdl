ООН отлага местните избори в Косово 
					18/06/2006
					 
						ПРИЩИНА, Косово, Сърбия -- Оттеглящият се от поста ръководител на ЮНМИК, Сьорен Йесен-Петерсън съобщи в петък (16 юни), че ще отложи местните избори в Косово, за да гарантира, че политиците ще съсредоточат цялото си внимание върху преговорите по окончателния статут на провинцията. Изборите, насрочени за есента, трябва да се проведат не по-рано от три месеца и не по-късно от шест месеца след като Съветът за сигурност на ООН гласува резолюция за бъдещето на Косово. Това се очаква да стане в края на годината. Отлагането е в интерес на всички общности в Косово, заяви Сьорен-Петерсен.
						Също в петък, правителството съобщи, че премиерът на Косово Агим Чеку и президентът Фатмир Сейдиу ще посетят Вашингтон тази седмица, където ще имат среща и с държавния секретар Кондолиза Райс. (AП, Бета, Танюг, KosovaLive - 16/06/06)
