Турският президент наложи вето на пенсионен закон
					11/05/2006
					 
						АНКАРА, Турция -- Президентът Ахмет Недждет Сезер наложи вето върху новия пенсионен закон и го върна в парламента за преразглеждане. Според изявление на канцеларията му от сряда (10 май) Сезер е възразил срещу клаузите за повишаване на пенсионната възраст на 65 г. В момента пенсионната възраст е 60 години за мъжете и 55 за жените. Сезер смята, че предложената възраст е твърде висока, като се има предвид, че средната продължителност на живота в Турция е 66 години. (TurkishPress.com - 10/05/06)
