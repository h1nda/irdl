САЩ и ЕС разочаровани от неуспеха на преговорите за Кипър
12/03/2003
 
ВАШИНГТОН, САЩ -- Във вторник (11 март) ЕС и САЩ изразиха разочарованието си от неуспеха на организираните от ООН преговори за обединяването на Кипър. Говорителят на Държавния департамент Ричард Баучър оцени високо "усилията и творческия подход" на генералния секретар Кофи Анан и разкритикува ръководителите на турските кипърци за осуетяването на обединението. В Страсбург, комисарят на ООН по разширяването Гюнтер Ферхойген също даде висока оценка на плана на ООН. "Аз съм напълно убеден, че никога вече няма да има по-добро предложение, нито по-добро решение за турските кипърци", заяви той. Гърция, председателстваща в момента ЕС, предупреди, че липсата на напредък по въпроса за Кипър може да попречи на започването на присъединителни преговори между Турция и Европейската комисия. Това предизвика незабавни протести от страна на турските лидери. (АП, АФП, Ройтерс, Анадолска агенция, Хюриет, АФП, СиЕнЕй, АНА, МПА - 11/03/03)
