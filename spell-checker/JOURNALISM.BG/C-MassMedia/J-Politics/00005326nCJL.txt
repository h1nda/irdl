Гръцкият министър-председател продължава европейската си обиколка преди срещата на ЕС
09/12/2002
 
АТИНА, Гърция -- Министър-председателят Костас Симитис съобщи, че ще продължи европейската си обиколка в понеделник (9 декември), с оглед на срещата на ЕС в Копенхаген, която започва в четвъртък. Гърция ще председателства ЕС през първите шест месеца на 2003 г. В съботе Симитис се срещна с италианския си колега Силвио Берлускони. В понеделник той ще се срещне в Мадрид с испанския министър-председател Хосе Мария Азнар.
В други новини, гръцкото правителство обяви извънредно положение в северна и централна част от страната, след като реките преляха в резултат на силните бури. Придошлите води и тинята прекъснаха магистралата между Атина и Солун в неделя. Железопътната линия между двата най-големи града в страната също беше залята. (Македонска новинарска агенция, Атинска новинарска агенция, AФП - 08/12/02)
