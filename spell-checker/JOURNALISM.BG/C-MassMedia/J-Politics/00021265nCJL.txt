ДПА печели местните избори в Сарай, Македония
					15/01/2007
					 
						САРАЙ, Македония -- По-малкият партньор в кабинета, Демократичната партия на албанците (ДПА), спечели в неделя (14 януари) изборите в главно албанската етническа община Сарай, според предварителните резултати. Кметският пост бе овакантен, след като заемащият длъжността Имер Селмани бе назначен за здравен министър в кабинета. Избирателната активност се изчислява на 56 %. Предварителните резултати сочат, че кандидатът на ДПА Беким Фаслиу е спечелил 59 % от гласовете, а съперникът му Исни Якупи от Демократичния съюз за интеграция е взел 41 %. ДПА спечели и повечето места в съвета. (МРТ, Макфакс - 15/01/07)
