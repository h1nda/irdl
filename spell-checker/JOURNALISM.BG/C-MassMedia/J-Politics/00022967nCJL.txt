Солана призова Албания да избере консенсусен президент
					20/06/2007
					 
						ЛЮКСЕМБУРГ -- Върховният представител на ЕС по сигурността Хавиер Солана се срещна с албанския външен министър Лулзим Баша във вторник (19 юни) и призова различните албански политически партии да постигнат консенсус за кандидатурата за наследник на президента с изтичащ мандат Алфред Мойсиу. Солана дабави, че и управляващата коалиция, и опозицията трябва да подходят конструктивно, за да осигурят прилагането на необходимите реформи за интегрирането в НАТО и ЕС. 
						Парламентът се надяваше да гласува за наследника на Мойсиу в сряда, но поради липсата на какъвто и да е кандидат гласуването бе отложено. Продължават преговорите между различните партии. 
						Други новини -- Кандидатът на управляващата Демократическа партия Ирис Ходжа спечели извънредните избори в неделя за попълване на депутатското място на внезапно починалия народен представител Буяр Ячел. Ходжа спечели с 50,55 % от гласовете, побеждавайки с малко своя опонент Самир Кодра. (Фокус, Balkanweb, Шекули, Коха Йоне, Шкип - 20/06/07; Balkanweb, Топ-Ченъл - 21/06/07)
