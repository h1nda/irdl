Сейдиу призова косовските сърби да участват в изборите
					10/11/2009
					 
						ПРИЩИНА, Косово -- В понеделник (9 ноември) президентът Фатмир Сейдиу призова косовските сърби да участват в общинските избори на 15 ноември. След среща с Консултативния съвет за общностите Сейдиу каза: "В техен интерес е да участват."
						Местните медии съобщиха във вторник, че група от 100 интелектуалци от Сърбия поощрява косовските сърби да участват в гласуването. "Само чрез активно участие в косовския политически живот сръбската общност може ефикасно да реши своите основни всекидневни проблеми - статута и правата на собственост, икономически, социални (свързани с образованието и здравеопазването) и други въпроси", се казва в изявление на Хелзинкския комитет за правата на човека в Сърбия. (Косова Сот, Зери, Лайм, Коха Диторе - 10/11/09; Кохавижън, РТК - 09/11/09)
