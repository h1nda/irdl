България ще проведе избори за членове на Европейския парламент през 2007 г.
					10/08/2006
					 
						СОФИЯ, България -- Лидерите на трите партии от управляващата коалиция -- Българската социалистическа партия, НДСВ и Движението за права и свободи -- се договориха в сряда (9 август), че България ще проведе своите избори за членове на Европейския парламент през 2007 г. Конкретна дата не бе обявена. Редовните избори за депутати в ЕП бяха проведени миналата година в 25-те страни членки на ЕС. България и Румъния очакват да бъдат приети в Съюза през януари 2007 г. и след присъединяването си трябва да изберат свои представители. (Дарик, Медиапул - 09/08/06)
