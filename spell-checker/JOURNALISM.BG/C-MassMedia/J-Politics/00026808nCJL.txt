Лайчак и Додик се договориха разговорите по конституционната реформа да започнат след местните избори в БиХ
					18/06/2008
					 
						БАНЯ ЛУКА, Босна и Хецеговина (БиХ) -- Върховният представител Мирослав Лайчак и министър-председателят на Република Сръбска Милорад Додик се договориха във вторник (17 юни) разговорите за конституционната реформа да започнат непосредствено след местните избори на 5 октомври. Лайчак отново подчерта, че БиХ няма да е в състояние да осъществи програмата за реформи за ЕС, която води до придобиването на статут на страна, кандидат-членка, при настоящото конституционно устройство на държавата. Лайчак отбеляза също, че като се има предвид, че БиХ подписа Споразумението за стабилизация и асоцииране с ЕС тази седмица, всички партии трябва да гарантират проевропейска атмосфера преди и по време на местните избори. Двамата ръководители обсъдиха също предстоящата среща на Съвета за прилагане на мира, където БиХ има намерение да докаже, че е изпълнила три от петте условия за закриването на Службата на върховния представител. (Дневни Аваз, Независне Новине - 18/06/08; Фена, РТРС - 17/06/08)
