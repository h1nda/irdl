Външният министър на Турция Гюл намекна, че е възможно да се кандидатира за президент
					26/07/2007
					 
						АНКАРА, Турция -- Външният министър Абдула Гюл намекна в сряда (25 юли), че все още възнамерява да се кандидатира за президент въпреки голямата съпротива от страна на светските кръгове в страната. "Абсурдно е аз сам да се самоизключа като кандидат", заяви Гюл пред репортери на пресконференция. "Не мога да пренебрегна сигналите от улицата", добави той, намеквайки за голямата победа на неговата Партия на справедливостта и развитието (ПСР), постигната на предсрочните парламентарни избори в неделя. В същото време той заяви, че ПСР има нужда от повече време за оценка на ситуацията, преди да излезе с каквото и да било изявление. (Заман, Хюриет - 26/07/07; Анадолска информационна агенция, Джихан, НТВ, Ройтерс, Тренд нюз ейджънси, БТА - 25/07/07)
