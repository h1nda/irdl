Българска опозиционна партия се отказва от искане за вот на недоверие срещу Сакскобургготски 
		27/10/2004
		 
			СОФИЯ, България -- Дясната опозиционна партия Демократи за силна България, която обяви миналата седмица планове за искане на вот на недоверие срещу премиера Симеон Сакскобургготски, заяви във вторник (26 октомври), че се е отказала от идеята поради липса на подкрепа от други парламентарни партии. 
			Други новини: президентът Георги Първанов е в Словения като част от петдневно посещение в Адриатическия регион. Словенският му колега Янез Дърновшек увери Първанов, че Любляна подкрепя срока на присъединяване на България в ЕС през 2007 г. (Дневник, БНР - 27/10/04; Дарик, Медиапул - 25/10/04)
