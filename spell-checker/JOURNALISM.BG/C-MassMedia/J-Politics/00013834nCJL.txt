Председателят на македонския парламент е на посещение в Загреб 
					08/03/2005
					 
						ЗАГРЕБ, Хърватия -- Шефът на македонския парламент Люпчо Йордановски започна двудневно официално посещение в Загреб в понеделник (7 март) със среща с представители на хърватския парламент и с премиера Иво Санадер. Всички са били единодушни, че не съществуват открити въпроси между двете държави, като същевременно са призовали и към интензифициране на двустранното икономическо сътрудничество. Йордановски и Санадер са се споразумели освен това, че Македония и Хърватия ще продължат да си сътрудничат активно в процеса на евро-атлантическа интеграция, особено в рамките на инициативата за Адриатическа харта, която включва и Албания. (ХИНА, Макфакс - 07/03/05)
