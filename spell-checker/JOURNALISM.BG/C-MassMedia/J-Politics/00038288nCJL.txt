Европейският парламент ще изпрати наблюдатели за изборите в Албания
					25/04/2011
					
						ТИРАНА, Албания -- Очаква се Европейският парламент (ЕП) да изпрати група наблюдатели за местните избори на 8 май, предадоха медиите в неделя (24 април). Наблюдателите ще пристигнат като независима група и ще се присъединят към други международни екипи, наблюдаващи процеса, заявиха за всекидневника „Шчип” дипломатически източници. Присъствието на наблюдатели бе поискано от премиера Сали Бериша. Очаква се на изборите следващия месец да присъстват най-много наблюдатели от общите избори през 1997 г. насам. (Шчип, Телеграфи, Ей Би Си Нюз - 24/04/11)
