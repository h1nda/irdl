Турският президент предлага нови тристранни разговори с България и Румъния. 
					28/03/2005
					 
						АНКАРА, Турция -- Турският президент Ахмет Недждет Сезер предложи да се проведат тристанни разговори по регионалната сигурност с България и Румъния. При срещата си с румънския външен министър Михай Разван Унгуряни в Анкара в петък (25 март), Сезер е предложил тристранната среща да се проведе тази година и да се фокусира върху проблемите на сигурността в Черно море и възможните решения. 
						Също в петък главният съветник по въпросите на човешките права Явуз Онен подаде оставка, аргументирайки се с това, което той определи като неискреност на кабинета по въпроса. Петима други членове на съвета подадоха оставка, поставяйки правителството в неудобно положение, докато то се стреми да убеди ЕС, че човешките права се защитават по-добре. 
						Други новини: Петима члена на основната опозиционна Народно-републиканска партия (НРП) се оттеглиха от партията в понеделник. Те протестират срещу опита на Дисциплинарния съвет на НРП да изгони Мустафа Саригюл, кмет на най-богатия район на Истанбул Съслъ. Саригюл се конкурираше с лидера на НРП Дениз Байкал за председателския пост в партията в края на януари. (НТВ - 28/03/05; Ромпрес, Би Би Си, ABC, НТВ - 25/03/05)
