Външният министър на Албания лобира в Брюксел за ускоряване на преговорите по ССА
		24/10/2005
		 
			ТИРАНА, Албания -- Министърът на външните работи Бесник Мустафай започва тридневно посещение в Брюксел в понеделник (24 октомври), където се очаква да лобира за ускоряване на преговорите по Споразумението за стабилизация и асоцииране между неговата страна и ЕС. Мустафай ще се срещне с няколко високопоставени служители на Съюза, включително и с еврокомисаря по разширяването Оли Рен. 
			Според други новини, премиерът на Косово Байрам Косуми е на посещение в Тирана в понеделник. Той ще се срещне със своя албански колега Сали Бериша и с лидери на най-големите албански политически партии. (Албейниън нюз - 24/10/05)
