Лидерът на главната опозиционна партия в Македония подаде оставка
25/05/2003
 
СКОПИЕ, Македония -- Лидерът на ВМРО-ДПМНЕ и бивш премиер Любчо Георгиевски обяви официално, че подава оставка на двудневния национален конгрес на партията, който започна в Охрид в събота (24 май). Георгиевски заяви, че се оттегля, за да даде възможност на партията да подобри своя имидж и да продължи по-нататък. Той посочи като възможни свои наследници сегашния зам.-председател на партията Никола Груевски и Марян Гьорчев. Членовете на ВМРО-ДПМНЕ трябва да изберат нов партиен лидер в неделя. Около 290 делегати взеха участие в конгреса, а представители на основните политически партии присъстваха като гости. (МИА, А1 ТВ - 24/05/03)
