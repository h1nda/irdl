Балканските страни подписват двустранни споразумения за сътрудничество
16/03/2003
 
СКОПИЕ, Македония -- Македония и Хърватска са одобрили меморандум за сътрудничество в процеса на интеграция към ЕС. Документът предвижда координиране на усилията за съгласуване на законодателството със стандартите на ЕС, изграждането на институциите, обучението на държавни служители, рационалното използване на помощите от ЕС и информирането на обществеността относно аспектите на интеграционния процес.
Също в петък (14 март), Турция и Босна и Херцеговина (БиХ) подписаха споразумение за военно сътрудничество, продължаващо усилията, започнали през 1995 г. Офицери от БиХ и служители на държавното министерство ще преминат обучение в Турция, а армията на БиХ ще получи военно оборудване.
Междувременно, премиерите на БиХ и Хърватска се срещнаха в петък, за да обсъдят въпросите за регионалната стабилност и интеграцията, като се споразумяха да засилят двустранното сътрудничество. По-специално, те обсъдиха политическото убийство в Белград и неговото отражение върху сигурността в региона.
И накрая, министрите на отбраната на Хърватска и Словения подписаха споразумение за сътрудничество, насочено към засилване на обмена във военния сектор. Те обсъдиха също сигурността в региона и интеграцията в НАТО и ЕС. (MИА - 15/03/03; Онаса, БиБиСи, ХИНА - 14/03/03)
