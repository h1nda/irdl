Сръбският президент Тадич обяви началото на кампанията на своята партия за предсрочни избори 
					13/12/2004
					 
						БЕЛГРАД, Сърбия - Черна Гора -- Сръбският президент Борис Тадич, който е начело на опозиционната Демократическа партия (ДП), обяви в неделя (12 декември), че ДП започва кампания за предсрочни избори в Сърбия. В обръщение към партиен конгрес в Белград Тадич обяви, че необходимостта от предсрочни избори е очевидна, като се има предвид общественото недоволство от работата на сегашните власти. Той отново разкритикува настоящото правителство за липсата на смелост за провеждане на реформи. В отделно изявление от неделя сръбският премиер Воислав Кощуница заяви категорично, че правителството му ще остане на власт до пролетта на 2005 г. ( Данас, Бета - 13/12/04; Бета, Б92, Танюг -- 12/12/04)
