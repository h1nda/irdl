България и Русия провеждат политически консултации
15/12/2003
 
СОФИЯ, България -- За понеделник (15 декември) във външното министерство са насрочени политически консултации с Русия. Ръководители на делегациите са, от руска страна, заместник-външният министър Владимир Чижов, а от българска - заместник-министрите Любомир Иванов и Катя Тодорова. Темите включват въпроси, свързани с предстоящото българско председателство на ОССЕ. Двете страни ще обсъдят и двустранни въпроси, както и възможностите за активизиране на отношенията.
Други новини: българска делегация посети Алжир в края на седмицата и обсъди създаването на съвместен бизнес съвет. Търговските камари на двете страни подписаха двустранно споразумение. (БТА, Труд, 24 часа - 15/12/03; БНТ - 14/12/03)
