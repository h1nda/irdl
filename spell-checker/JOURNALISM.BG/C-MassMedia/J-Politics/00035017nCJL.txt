Нова косовска община проведе избори
					21/06/2010
					 
						ПРИЩИНА, Косово -- Избирателите в новосформираната доминирана от сърбите община Партеш се явиха пред урните в неделя (20 юни), за да изберат местни лидери. Избирателната активност надхвърли 65 %. Както изглежда, ще има кметски балотаж, тъй като нито един кандидат не е спечелил повече от 50 % от гласовете. По неофициални резултати, представени от НПО "Демокрация в действие", лидерът на асоциация "Завичай", Ненад Цветкович, почти е достигнал този праг с 47,4 % от гласовете и отива на балотаж срещу Тодор Миркович от "Обединена сръбска листа", който спечели 25,5 %. Посланикът на САЩ Кристофър Дел похвали изборите, които очевидно са преминали без инциденти. (Коха Диторе, Експрес, Лайм, Зери - 21/06/10)
