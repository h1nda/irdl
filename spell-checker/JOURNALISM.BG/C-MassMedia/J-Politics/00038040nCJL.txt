Ердоган очаква ПСР да спечели от 315 до 335 места в турския парламент
					04/04/2011
					
						АНКАРА, Турция -- Управляващата Партия на справедливостта и развитието (ПСР) ще спечели между 315 и 335 депутатски места след парламентарните избори на 12 юни, прогнозира в събота (2 април) лидерът на ПСР и премиер на страната Реджеп Тайип Ердоган. Той добави, че точният брой зависи от общия брой на партиите, които ще успеят да влязат в парламента. През 2007 г. ПСР спечели 340 места с 47 % от гласовете, а броят на партиите, прескочили националния избирателен праг от 10 %, вероятно ще остане същият, според последните социологически проучвания. Общо 276 гласа са достатъчни за сформирането на еднопартийно правителство в 550-местния парламент. (Милиет, Аксам, Газет 5 - 03/04/11; НТВ - 02/04/11)
