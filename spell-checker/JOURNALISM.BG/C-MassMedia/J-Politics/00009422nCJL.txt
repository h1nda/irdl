Албанска партия дава съгласие за участие в управляващата коалиция
23/12/2003
 
ТИРАНА, Албания -- Социалдемократическата партия реши в понеделник (22 декември) да приеме поканата, отправена от управляващата Социалистическа партия (СП) за включване в управляващата "Коалиция за интеграция". СП бе започнала серия от преговори с леви формации в опит да преодолее политическата криза.
Други новини: Гърция се съгласи да облекчи режима на влизане в страната за албански имигранти по време на празниците. Решението, което е в сила до 10 януари, цели да позволи на албански имигранти без необходимите разрешителни да прекарат празниците със своите семейства. (Албейниън Дейли Нюз - 23/12/03; АТА - 22/12/03)
