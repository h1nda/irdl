СДСМ кани втората албанска партия да се присъедини към управляващата коалиция в Македония
03/02/2003
 
СКОПИЕ, Македония -- Македонската управляваща партия Социалдемократически съюз на Македония е поканила втората по-големина партия на етническите албанци, Партията за демократичен просперитет (ПДП), да се присъедини към правителствената коалиция, съобщи всекидневникът &lt;I&gt;Утрински весник&lt;/I&gt; в понеделник (3 февруари). Министър-председателят Бранко Цървенковски е предложил на лидера на ПДП място в парламента и поста заместник-министър. Правителството отказа да коментира съобщението, а според другата албанска партия в кабинета, Демократичния съюз за интеграция, никой не е обсъждал възможността за влизането на ПДП в правителството.
В други новини, главната опозиционна партия ВМРО-ДПМНЕ избра бившия министър на финансите Никола Груевски за заместник-председател на партията на заседание на партийния централен комитет в събота (1 февруари). Други четирима бивши министри - Ганка Самоилова-Цветановска, Любчо Балкоски, Мариян Додовски и Даниел Дончев, бяха избрани за членове на изпълнителния комитет на ВМРО-ДПМНЕ. Промените в състава на ръководството са извършени по предложение на лидера на ВМРО-ДПМНЕ Любчо Георгиевски. (Утрински весник, Дневник - 03/02/03; МИА, А1 ТВ - 01/02/03)
