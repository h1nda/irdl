Австрийският президент очерта перспективите за присъединяване на Хърватия и Турция към ЕС
					11/07/2005
					 
						ВИЕНА, Австрия -- Президентът Хайнц Фишер каза в неделя (10 юли) в радиоинтервю, че между Хърватия и Турция не може да се прави сравнение, когато става въпрос за кандидатурите им за членство в ЕС. Той обясни, че Хърватия е положила много усилия да изпълни своите задължения към ЕС и е отбелязала значителен икономически напредък. Като призна съществуването на проблема с пълното сътрудничество с Хагския трибунал за военни престъпления, Фишер изрази убеждение, че перспективите на страната за пълноправно членство в ЕС са като цяло много силни. Фишер продължи, като каза, че случаят с Турция е различен и че наред с други неща ЕС трябва да вземе под внимание голямото население на страната.
						В Берлин обаче германският външен министър Йошка Фишер заяви, че ЕС не може да рискува да затвори вратите си за Турция и отбеляза географската близост на страната с някои кризисни региони в света и ролята, която Анкара често играе за регионалната сигурност. (Заман - 11/07/05; ХИНA - 10/07/05)
