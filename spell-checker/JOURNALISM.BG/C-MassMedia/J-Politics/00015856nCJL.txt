Президентът на Македония обвини Кабинета, че нарушава Конституцията в случая "Красничи"
		07/09/2005
		 
			СКОПИЕ, Македония -- Президентът Бранко Цървенковски обвини правителството във вторник (6 септември), че е нарушило Конституцията, тъй като не го е информирало навреме за събитията в Кондово, където екстремисткият лидер Агим Красничи и въоръжени банди не са допускали полицията в продължение на месеци. Цървенковски заяви, че според Конституцията, държавният глава трябва да бъде информиран своевременно за сигурността в страната.
			В други новини от вторник се съобщава, че новият американски посланик в Македония Джилиан А. Милованович е заявила, че борбата с престъпността и корупцията трябва да продължат да бъдат приоритетни задачи на правителството. В първите си публични изявления тя също призова властите да ускорят политическите и икономическите реформи, за да се приближат към евроатлантическата интеграция. (Макфакс - 07/09/05; Макфакс, A1 TV - 06/09/05)
