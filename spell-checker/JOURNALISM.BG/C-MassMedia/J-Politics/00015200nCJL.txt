Ашдаун насърчи възобновяването на преговорите по полицейската реформа в БиХ
					10/07/2005
					 
						САРАЕВО, Босна и Херцеговина (БиХ) -- Върховният представител Пади Ашдаун приветства в петък (8 юли) намерението на правителството на Република Сръбска да възобнови преговорите по полицейската реформа с правителството на Федерация БиХ и съвета на министрите на БиХ. Ашдаун повтори, че преструктурирането на полицията представлява последното препятствие по пътя на БиХ към Европа. Политическото споразумение по реформата в полицията трябва да бъде подписано и представено в парламентите до средата на септември, за да могат да започнат преговорите по споразумението за стабилизация и асоцииране до датата на 10-та годишнина на Дейтънското споразумение. (ФЕНА - 09/07/05; СВП, РТРС - 08/07/05)
