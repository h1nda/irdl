В Швейцария ще се проведат преговори за Кипър
24/03/2004
 
БЮРГЕНЩОК, Швейцария -- Четиристранните преговори по обединението на Кипър ще започнат в сряда (24 март) в Швейцария. Ще участват турският външен министър Абдулах Гюл, премиерът на т.нар. Севернокипърска турска република и лидерът на кипърските гърци Тасос Пападопулос. Гърция също ще изпрати свой представител. Разговорите са насочени към постигане на решение на кипърския въпрос преди 1 май, когато гръцката част на острова става член на ЕС. Генералният секретар на ООН Кофи Анан се очаква да се включи и да намери решение на оставащите открити проблеми след този кръг от преговорите. (Анадолска агенция, Търкиш Дейли Нюз, АФП - 23/03/04)
