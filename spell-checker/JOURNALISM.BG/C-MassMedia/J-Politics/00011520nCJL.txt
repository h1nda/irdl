Албанският премиер Нано вижда възможност за повишена стабилност на Балканите след сръбските избори
19/07/2004
 
СПЛИТ, Хърватия -- По време на среща със своя хърватски колега Иво Санадер в петък ( 16 юли) албанският премиер Фатос Нано заяви, че ситуацията на Балканите ще се подобри с избирането на Борис Тадич за президент на Сърбия. Регионалният напредък би бил невъзможен без стабилност в Сърбия, допълни той. Тадич победи крайния националист Томислав Николич на втория тур, проведен на 27 юни. Нано подчерта освен това важността на интеграцията в ЕС и НАТО. Той и Санадер са обсъдили пътищата за установяване на по-близки икономически отношения и по-тясно взаимодействие с оглед присъединяването към НАТО и ЕС. (АФП - 16/07/04)
