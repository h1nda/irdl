Основните кандидати се регистрират за президентските избори в Румъния 
					18/10/2004
					 
						БУКУРЕЩ, Румъния -- Тримата основни кандидати за президент: социалдемократът Адриан Настасе, който се подкрепя и от Хуманистката партия, Траян Басеску от опозиционния алианс между Национал-либералната партия и Демократическата партия, както и Вадим Тудор от партията Велика Румъния - се регистрираха за вота на 28 ноември. В бюлетината техните имена ще бъдат поставени по реда на регистрацията им: първи - Настасе, втори - Басеску и трети -Тюдор. 
						Други новини: Френският премиер Жан -Пиер Рафарен е на двудневно официално посещение в Букурещ, което ще се фокусира върху кандидатурата на страната-домакин за членство в ЕС. Очаква се Рафарен да предложи френска помощ за реформата на румънската държавна администрация, което е ключово условие за членство. По време на посещението ще се подпише и приватизационен договор за покупката на 51 % от румънския дистрибутор на газ Дистригаз Суд от френската компания Gaz de France. (Ромпрес - 18/10/04; Медиафакс, AФП - 17/10/04)
