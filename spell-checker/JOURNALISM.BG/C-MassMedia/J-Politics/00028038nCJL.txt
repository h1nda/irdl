Кипърските лидери проведоха петия кръг от преговорите за обединяване на острова
					13/10/2008
					 
						НИКОЗИЯ, Кипър -- Президентът Деметрис Христофиас и кипърският турски лидер Мехмет Али Талят се срещнаха в понеделник (13 октомври) за петия кръг от преките преговори, на който обсъждаха варианти за подялба на властта в бъдещата кипърска федерална държава – един от най-щекотливите проблеми. На последната си среща в петък Талят и Христофиас се договориха да ускорят преговорите и да се срещат всяка седмица. Щом завършат текущите дискусии за управлението и подялбата на властта, най-вероятно те ще пристъпят към не по-малко спорните въпроси за собствеността.
						Междувременно в неделя гръцки бежанци от град Морфу, в турската част на острова, изпратиха петиция до генералния секретар на ООН Бан Ки Мун. Те искат ООН да окаже натиск върху Турция да работи за решаване на кипърския въпрос. (AП, АФП - 13/10/08; Милиет, Хюриет, Анадолска информационна агенция, Си Ен Ей, Фамагуста Газет, Филелефтерос - 12/10/08)
