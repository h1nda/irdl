Специален пратеник на ЕК даде висока оценка на напредъка на Турция по политическите критерии, но заяви, че са нужни още усилия
					31/05/2006
					 
						АНКАРА, Турция -- Посланикът на Европейската комисия в Анкара, Хансйорг Кречмер заяви във вторник (30 май), че Турция е отбелязала голям напредък в изпълнението на политическите критерии за членство в ЕС през последните години, но че са нужни още усилия в редица други области. По време на посещение в централния град на окръг Сивас Кречмер посочи човешките права, основните права, върховенството на закона и демократичните структури като сектори, в които правителството трябва да предприеме решителни действия възможно най-скоро. 
						Други новини -- Кралят на Швеция Карл XVI Густав посети Анкара във вторник и изрази подкрепата си за кандидатурата на Турция за членство в ЕС. По време на среща с президента Ахмед Недждет Сезер монархът каза още, че шведски фирми са силно заинтересувани от установяването на връзки с турски компании. (TurkishPress.com, Хюриет - 30/05/06)
