Българският президент Първанов определи дата за кметските избори
					14/08/2009
					 
						СОФИЯ, България -- В четвъртък (13 август) президентът Георги Първанов насрочи частичните кметски избори в София и Враца за 15 ноември. Постът в София бе овакантен след избирането на кмета Бойко Борисов за премиер. Неговата партия, "Граждани за европейско развитие на България" (ГЕРБ), спечели общите избори през юли. Кметът на северния град Враца, Тотю Младенов, бе назначен за министър на труда в новото правителство. (Дневник, бТВ, БТА, Капитал - 13/08/09)
