Румънският парламент отне имунитета на Ридзи
					28/07/2009
					 
						БУКУРЕЩ, Румъния -- Парламентът реши късно в понеделник (27 юли) да отнеме имунитета срещу съдебно преследване на бившия министър на младежта и спорта Моника Якоб Ридзи. Решението на Камарата на депутатите отваря пътя за започването на наказателно разследване срещу Ридзи, която е заподозряна в злоупотреба с публични финансови средства. Тя подаде оставка като министър по-рано този месец, но остана член на парламента и отрича всякакви нередности. Ридзи е заподозряна в извършването на незаконни разходи в размер на 600 000 евро, предназначени за музикален фестивал. Според съобщения в местните медии средствата всъщност са били използвани за успешната кампания на Елена Бъсеску за място в Европейския парламент. (Ройтерс, ДПА - 27/07/09)
