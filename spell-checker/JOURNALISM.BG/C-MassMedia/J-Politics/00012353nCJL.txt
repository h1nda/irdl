Гръцкият президент е на посещение в Албания 
					19/10/2004
					 
						ТИРАНА, Албания -- Гръцкият президент Костис Стефанопулос посети Албания в понеделник (18 октомври) за разговори, които целят да стимулират двустранното политическо и икономическо сътрудничество. Албанският президент Алфред Мойсиу заяви пред репортери след разговорите, че визитата отбелязва нов етап във връзките между Тирана и Атина. Те са били единодушни, че е нужно да се "отстранят миналите предразсъдъци". По време на разговорите Стефанопулос отново подчерта подкрепата на своята страна за албанските усилия за постигане на членство в НАТО и ЕС, както и за реформи, насочени към подобряване на състоянието на човешките права. След срещата с премиера Фатос Нано и опозиционния лидер Сали Бериша той се срещна с етнически гърци в Жирокастра и разговаря с организация, защитаваща човешките права. (АНА - 19/10/04; АФП, МАП - 18/10/04)
