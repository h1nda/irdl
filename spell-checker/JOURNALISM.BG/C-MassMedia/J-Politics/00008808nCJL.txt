Правителството на Република Сръбска приема законопроект за промени в конституцията
23/10/2003
 
БАНЯ ЛУКА, Босна и Херцеговина (БиХ) -- Правителството на Република Сръбска (РС) прие в сряда (22 октомври) законопроект за изменения в конституцията. Според законопроекта функции на институциите на общността ще бъдат прехвърлени към централната федерална администрация. Законопроектът засяга също така текущите реформи в отбраната, целящи ограничаване на правомощията на президентството на РС и на националното събрание върху въоръжените сили и в случаите на извънредно положение. Парламентът все още не е одобрил закона.
Също в сряда правителството на РС одобри доклад на Комисията за реформи в отбраната, разглеждана като предпоставка за подписването на програмата "Партньорство за мир" тази година. Опозиционните партии критикуват предлаганите реформи. (СРНА, Уебсайт на правителство на РС, Би Би Си - 22/10/03)
