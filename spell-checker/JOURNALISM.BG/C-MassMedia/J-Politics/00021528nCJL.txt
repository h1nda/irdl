България, Гърция и Русия финализираха текст на споразумение за нефтопровод
					08/02/2007
					 
						СОФИЯ, България -- В сряда (7 февруари) работна група, представляваща правителствата на България, Гърция и Русия, изготви споразумение за строителството на нефтопровод, свързващ българското черноморско пристнище Бургас с гръцкия град Александруполис. Проектът, който се протака повече от десетилетие, наскоро бе ускорен след повишаването на цените на петрола. Тръбопроводът ще заобикаля Босфора и ще транспортира нефт от Русия и Централна Азия до европейския пазар. Русия ще получи дял от 51 % от сделката, а България и Гърция ще получат по 24,5 %. Тръбопроводът ще бъде построен от частни инвеститори, сред които руските компании "Газпром-Нефт" и "Роснефт", руско-британското смесено предпиятие ТНК-БП, "Булгаргаз" и "Терминал Юниверсал Бургас" от България, и гръцките компании "Хеленик Петролиъм" и "Траки". Очаква се споразумението да бъде подписано официално в началото на следващия месец. (AП, Уеб сайт на българското правителство, БНР, Медиапул, AНA-MПA - 07/02/07)
