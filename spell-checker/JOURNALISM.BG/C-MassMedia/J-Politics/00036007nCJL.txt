Косовското движение „Ветевендосе” се противопоставя на преговори със Сърбия 
					13/09/2010
					 
						ПРИЩИНА, Косово -- Движението „Ветевендосе” ("Самоопределение") заяви, че е против всякакви преговори със Сърбия, и отправи призив към обществеността да се мобилизира срещу тях. Лидерът на движението Албин Курти каза в неделя (12 септември), че нови преговори със Сърбия само още повече ще влошат политическата ситуация и ще навредят на суверенитета на Косово. „Самото започване на тези преговори допринася за създаването на разделение по етническите граници в Косово”, каза Курти и добави, че „Ветевендосе” ще се съсредоточи върху прилагането на плана от шест точки на генералния секретар на ООН Бан Ки Мун. Той спомогна за реорганизирането на международното присъствие в Косово, но институциите в Прищина му се противопоставиха поради това, че разширява отговорностите на Белград и косовските сърби до такава степен, че да размиват правомощията на косовските институции. Курти обвини косовските лидери и за това, че са се съгласили да водят преговори, без предварително да получат извинение от Сърбия за престъпленията, извършени срещу албанското население. (Кохавижън, ТВ 21, Арта - 12/09/10)
