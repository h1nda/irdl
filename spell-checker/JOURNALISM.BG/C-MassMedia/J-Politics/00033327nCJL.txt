СПП събра 300 000 подписа в подкрепа на предсрочни избори в Сърбия
					08/02/2010
					 
						БЕЛГРАД, Сърбия -- До момента опозиционната Сръбска прогресивна партия (СПП) е събрала над 300 000 подписа в подкрепа на предсрочни избори, заяви представителят на СПП Никола Селакович в неделя (7 февруари). Селакович очаква да бъдат събрани повече от необходимите един милион подписа. „Правителството не желае нови избори, защото съзнава, че неговата популярност пада, но ако имат каквото и да било чувство за политическа отговорност, управляващите партии няма да могат да пренебрегнат исканията за това”, заяви Селакович. Лидерът на СПП Томислав Николич каза, че неговата партия ще се стреми към предсрочни избори, за да може да получи парламентарното представителство, което заслужава. (Б92, Танюг, РТС - 07/02/10)
