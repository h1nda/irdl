Българският парламент одобри ключови конституционни промени на второ четене
					28/01/2007
					 
						СОФИЯ, България -- Парламентът одобри в петък (26 януари) на второ четене пакет от конституционни поправки, свързани с присъединяването на България към ЕС. Промените се отнасят главно за съдебната система и за военните. Според поправките председателите на двете върховни съдилища и главният прокурор вече не са длъжни да се отчитат пред парламента, което ще намали възможността за политическа намеса. Задължителната военна служба ще бъде заменена с професионална армия от началото на 2008 г. Промените трябва да бъдат одобрени от парламента на трето четене. Следващото заседание е насрочено за сряда. (Новинар - 27/01/07; бТВ - 26/01/07)
