Новоизбраният президент на Хърватия Йосипович е разочарован, че Тадич ще пропусне церемонията по встъпването му в длъжност
					16/02/2010
					 
						ЗАГРЕБ, Хърватия -- В понеделник (15 февруари) новоизбраният президент Иво Йосипович изрази разочарованието си, че сръбският президент Борис Тадич няма да присъства на церемонията по встъпването му в длъжност в четвъртък, като заяви: „Аз протегнах ръката си и бих бил доволен, ако той я беше поел”. Тадич няколкократно заяви, че няма да присъства на церемонията, ако президентът на Косово Фатмир Сейдиу е там. В интервю за „Асошиейтед Прес” Йосипович каза, че ще работи за укрепването на връзките на Хърватия със Сърбия и другите балкански страни. Той обеща също така да се справи с корупцията и да ускори реформите, необходими за интеграцията на Хърватия в ЕС. (Б92, Бета, АП - 15/02/10)
