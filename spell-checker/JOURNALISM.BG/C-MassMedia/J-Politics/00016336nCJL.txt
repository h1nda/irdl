Дел Понте обжалва решението на трибунала за политическата дейност на Харадинай
					21/10/2005
					 
						ХАГА, Холандия -- В четвъртък (20 октомври) главният прокурор на ООН Карла дел Понте официално обжалва решението на трибунала за военни престъпления да разреши на бившия премиер на Косово Рамуш Харадинай да участва в политиката. Бившият командир на АОК бе освободен под гаранция след доброволното му предаване на съда. Дел Понте заяви, че решението на съдиите предоставя на ЮНМИК, която бе натоварена да одобрява политическите действия на Харадинай, твърде много власт да решава по собствено усмотрение. В същото време, твърди прокурорът, трибуналът не е взел под внимание възраженията и тревогите на жертвите и потенциалните свидетели.
						Други новини -- Постоянният представител на Русия в ООН Андрей Денисов каза в интервю, публикувано в петък, че страната му смята, че е настъпил моментът ООН да разгледа въпроса за окончателния статут на Косово. Съветът за сигурност ще вземе решение по този въпрос следващата седмица. (АФП, Интерфакс - 20/10/05)
