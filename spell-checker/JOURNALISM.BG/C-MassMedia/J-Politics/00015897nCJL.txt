Преди новия кръг от преговори посланиците от управителния съвет на Съвета за налагане на мир призоваха за реализиране на реформите в полицията на БиХ
					12/09/2005
					 
						САРАЕВО, Босна и Херцеговина (БиХ) -- В петък (9 септември) посланиците на страните от управителния съвет на Съвета за налагане на мир призоваха за постигане на споразумение по важните реформи в полицията, за да може тази година БиХ да започне преговори с ЕС по Споразумение за стабилизация и асоцииране. По график новият кръг от преговори за преструктурирането на полицейския сектор трябва да започне в понеделник (12 септември) в Баня Лука. По време на предишните заседания представителите на Република Сръбска (РС) се противопоставиха на предложението компетенциите на автономната област да се прехвърлят на държавно ниво и възразиха срещу границите на бъдещите полицейски райони. (Независне новине - 12/09/05; РТРС, Независне новине - 11/09/05; Фена, Източници на СВП, РТРС - 09/09/05)
