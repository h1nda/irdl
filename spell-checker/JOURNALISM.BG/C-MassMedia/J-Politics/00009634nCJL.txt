Демократичните партии в Сърбия не успяха да постигат компромис по формиране на кабинет, преговорите продължават
27/01/2004
 
БЕЛГРАД, Сърбия-Черна Гора -- Демократичните партии в Сърбия не успяха да постигнат компромис по формиране на нов кабинет по време на срещата си в понеделник (26 януари). Демократическата партия на Сърбия (ДПС), Демократическата партия (ДП), Сръбското движение за обнова-Нова Сърбия и Г-17 Плюс продължават преговорите във вторник. Според местни източници ДПС е привърженик на поетапен подход, докато ДП иска окончателно решение. Подробностите са все още откъслечни, но като цяло ДПС подкрепя правителство на малцинството, докато ДП предпочита правителство на мнозинството.
Други новини: прокурори от Белград повдигнаха обвинения срещу осем лица в убийство на най-малко 192-ма хърватски военнопленници във ферма близо до Вуковар през 1991 г. Делото срещу тях, което ще се гледа от специален местен съд за военни престъпления, се очаква да започне през март. (Б92, Би Би Си, Танюг - 27/01/04)
