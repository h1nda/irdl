Турски съд ще решава съдбата на прокюрдска партия
					04/12/2009
					 
						АНКАРА, Турция -- Конституционният съд започва дебати идната седмица по въпроса дали да постави извън закона прокюрдската Партия на демократичното общество, предадоха медиите в четвъртък (3 декември). Главният прокурор Абдуррахман Ялчънкая поиска основната кюрдска партия в страната да бъде забранена, тъй като поддържа връзки с терористичната Кюрдска работническа партия (ПКК) в нарушение на закона. ПДО, която има 21 места в 550-местния парламент, заяви, че "не поддържа системни връзки" с ПКК, но отказва да я определи като терористична организация. За закриването на партията ще са необходими гласовете на седем от 11-те съдии в Конституционния съд. (Анадолска информационна агенция, Хюриет, АФП, Ройтерс - 03/12/09)
