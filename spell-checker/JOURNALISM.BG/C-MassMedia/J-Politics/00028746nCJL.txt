ЕС е все още недоволен от напредъка на България в съдебната реформа и прилагането на законите
					19/12/2008
					 
						БРЮКСЕЛ, Белгия -- Европейската комисия (ЕК) е все още недоволна от отчетения от София напредък в съдебната реформа и намаляването на корупцията и организираната престъпност, заяви в четвъртък (18 декември) председателят на ЕК Жозе Мануел Барозу пред българския министър-председател Сергей Станишев. Станишев беше на официална визита в Брюксел, според съобщенията за да договори политически компромис ЕК да не предлага задействане на предпазната клауза в сектора на съдебната система. Очаква се делегация на ЕК да посети България следващия месец и през февруари да представи технически доклад за напредъка на България в областта на реформите и усвояването на средствата от ЕС. "Процесът на реформи трябва да се ускори, а не да се забавя. Ние имаме нужда да видим в България консенсус, който разглежда борбата срещу корупцията по високите етажи и организираната престъпност като [въпрос] от национална важност", каза Барозу. (EurActiv, АП, БНР, Дойче Веле, Сега, БНТ - 18/12/08)
