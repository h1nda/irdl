ОССЕ, ЕК и СЕ публикуват препоръки за медийния закон на Хърватия
22/04/2004
 
ЗАГРЕБ, Хърватия -- Европейската комисия, Съветът на Европа и мисията на ОССЕ публикуваха в сряда (21 април) експертните препоръки към закона за медиите на Хърватия и към разпоредбите за клевета в наказателния кодекс. Трите европейски институции сформираха съвместния експертен екип по искане на правителството. Докладът призовава кабинета да измени законовите разпоредби относно съдържанието на програмите и достъпа до публична информация. Той също така препоръчва прехвърлянето на разпоредбите за клевета от наказателния в гражданския кодекс. (Комюнике на ОССЕ, ХИНА - 21/04/04)
