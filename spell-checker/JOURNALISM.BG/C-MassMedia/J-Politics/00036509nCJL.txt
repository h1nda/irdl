Румънският парламент ще гласува по искане на вот на недоверие 
					27/10/2010
					 
						БУКУРЕЩ, Румъния -- В сряда (27 октомври) депутатите ще обсъдят и гласуват вота на недоверие срещу правителството, което е обвинявано в провал в справянето с икономическата криза. Междувременно основните профсъюзи планират да проведат протест пред сградата на правителството и шествие до „Площада на конституцията”, които се очаква да привлекат над 80 000 участници. Опозицията има 213 депутати в парламента, а искането за вот на недоверие се нуждае от 236 гласа, за да мине. Шансовете на правителството рязко скочиха в понеделник, когато управляващата Либералдемократическа партия и нейният коалиционен партньор - Демократичният съюз на унгарците в Румъния - съобщиха, че ще се въздържат при гласуването. (АФП, Медиафакс - 27/10/10)
