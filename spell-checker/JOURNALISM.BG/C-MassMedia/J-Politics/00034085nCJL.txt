Президентът на ЕС Ромпой потвърди ангажимента за оказване на помощ за Гърция
					08/04/2010
					 
						БРЮКСЕЛ, Белгия -- В сряда (7 април) президентът на ЕС Херман ван Ромпой потвърди ангажимента на блока за предоставяне на финансова помощ на Гърция, ако страната не успее да събере парите, от които се нуждае, от пазарите на ценни книжа. Ромпой каза пред Европейския парламент, че страните, членки на ЕС, са „готови” да предложат двустранни кредити. В същото време той добави, че би било необичайно да не се използва помощта на МВФ, защото Фондът е до голяма степен финансиран с европейски пари. Членките на еврозоната се договориха миналия месец по спасителен план за Гърция, като съобщиха, че средствата ще бъдат дадени само ако е необходимо и при лихвени проценти, по-високи от средните за еврозоната. (Катимерини - 08/04/10; Бизнесуик - 07/04/10)
