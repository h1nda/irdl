Албанският политик Мета призова лявата коалиция да предложи кадидат за президент 
					02/07/2007
					 
						ТИРАНА, Албания -- Лидерите на опозиционната коалиция се срещнаха в понеделник (2 юли), за да се опитат да изберат кандидат за президент, когото всички да подкрепят. Лидерът на Социалистическото движение за интеграция (СДИ) Илир Мета излезе в петък с ултиматум, заявявайки, че ако лявата коалиция не излезе със свой кандидат, СДИ ще го стори самостоятелно. Два тура на гласуването за президент в парламента се провалиха поради липсата на официално внесени номинации от партиите. Третият и последен тур е насрочен за сряда. (Шекули, Коха Йоне, Шкип - 02/07/07; Алсат ТВ, Топ-Чанъл - 01/07/07)
