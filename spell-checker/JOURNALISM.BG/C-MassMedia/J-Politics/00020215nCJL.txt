ЕС приключи проверката на хърватските закони по главата "Регионална политика" 
					09/10/2006
					 
						БРЮКСЕЛ, Белгия -- В петък (6 октомври) в Брюксел завърши втората, двустранна фаза от проверката на ЕС по хармонизиране на хърватското законодателство с това на ЕС по главата "Регионална политика". По време на двудневните разговори представителите на Хърватия запознаха Европейската комисия (ЕК) със стъпките, предприети от Загреб за доближаване на националните закони и институции до съответните стандарти на ЕС. 
						В изказване в навечерието на Деня на независимостта на Хърватия, 8 октомври, президентът Стипе Месич каза, че главната задача пред политиците е завършването на преговорите за членство в ЕС и приемането на стандартите на ЕС. (Весник - 07/10/06; ХРТ - 06/10/06)
