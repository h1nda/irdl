Постигнато е пълно споразумение по югославската конституция
07/01/2003
 
БЕЛГРАД, Югославия -- По време на срещата си в понеделник (6 януари), съпредседателите на конституционната комисия, отговорна за проекта на федералната конституция, постигнаха пълно съгласие по всички въпроси, свързани с конституцията и придружаващия я закон. Според съобщение на председателя на югославския парламент Драголюб Мичунович, в петък цялата комисия ще се събере отново, за да финализира етапите по приемането на конституцията. Съответните парламенти ще могат да гласуват мерките в началото на следващата седмица.
Според други новини от понеделник, говорителката на Трибунала на ООН за военни престъпления Флоранс Хартман отново обвини властите в Белград в недостатъчното съдействие по делата за военни престъпления. В интервю за всекидневника &lt;I&gt;Общество&lt;/I&gt; в Подгорица тя твърди, че Националният съвет на Югославия за сътрудничество с Трибунала не е предоставил достъп до съответните архиви. Тя отбелязва също, че бившият сръбски президент Милан Милутинович вече е "обикновен гражданин" и трябва да бъде изправен пред Трибунала. (ФоНет - 07/01/03; Б92, БиБиСи, Танюг - 06/01/03)
