Румънският президент Бъсеску обсъжда евентуални стимули за китайските инвеститори
					29/03/2006
					 
						ПЕКИН, Китай -- Румънският президент Траян Бъсеску обяви във вторник (28 март), че правителството обсъжда предлагането на стимули за китайските компании, желаещи да инвестират в страната. В слово пред участниците в двустранен икономически форум в Пекин Бъсеску каза, че една от предлаганите мерки ще бъде опростяване на визовите процедури за представителите на китайските делови среди. По-късно през деня той се срещна с китайския си колега Ху Джинтао, за да обсъди двустранното сътрудничество и въпроси на външната политика. (Найн О'Клок, Пийпълс Дейли - 29/03/06; Ромпрес - 28/03/06)
