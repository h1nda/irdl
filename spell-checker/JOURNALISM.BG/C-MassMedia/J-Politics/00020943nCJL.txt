Румънският премиер отхвърли искане за предсрочни избори
					12/12/2006
					 
						БУКУРЕЩ, Румъния -- В понеделник (11 декември) премиерът Калин Попеску Търичану, лидер на Националлибералната партия, отхвърли ново искане за предсрочни избори, отправено от Демократическата партия (ДП). По-рано същия ден лидерът на ДП Емил Бок предложи Търичану да подаде оставка, за да разчисти пътя за предсрочни избори. Търичану обаче каза, че вместо това страната трябва да се съсредоточи върху въпросите, свързани с предстоящото влизане на страната в ЕС и следприсъединителния период. Той все пак призна, че избори може да се наложат, ако коалиционният кабинет изгуби мнозинството си в парламента. Миналата седмица малката Консервативна партия напусна правителството, като заяви, че законодателните й инициативи непрекъснато се отхвърлят. (Зиуа - 12/12/06; Медиафакс, Реалитатя ТВ - 11/12/06)
