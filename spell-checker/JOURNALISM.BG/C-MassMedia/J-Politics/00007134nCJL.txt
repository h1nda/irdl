Сръбското правителство одобри закон за наказателни действия срещу военните престъпления
30/05/2003
 
БЕЛГРАД, Сърбия-Черна Гора -- Сръбското правителство одобри проектозакон в четвъртък (29 май) за провеждане в местните съдилища на наказателни действия срещу военните престъпления. Очаква се парламентът на одобри закона през юни. Той предвижда установяването на специална прокуратура и център за задържане към белградския областен съд.
В други новини, областният съд съобщи, че Франко Симатович, бивш началник на Червените барети в отдела за държавна сигурност, ще бъде предаден на Хага. Той и неговият колега Йовица Станишич са обвинени във военни престъпления, извършени в Хърватска от 1991 до 1995 г.
Междувременно бившият босненско-сръбски генерал Момир Талич почина в четвъртък от рак в Белград. Талич, обвинен във военни престъпления, бе освободен условно от Трибунала на ООН през септември, за да може да се лекува. (ФоНет - 30/05/03; Танюг, Би Би Си, АП, АФП, РТРС - 29/05/03)
