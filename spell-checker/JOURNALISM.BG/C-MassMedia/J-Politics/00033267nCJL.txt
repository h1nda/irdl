Управляващата партия в Албания ще се стреми към референдум за „закона за лустрацията”
					02/02/2010
					 
						ТИРАНА, Албания -- Управляващата Демократическа партия (ДП) ще поиска да бъде проведен референдум по закон, имащ за цел отстраняване на представителите на бившата комунистическа номенклатура от държавните институции. Новината дойде след удара от страна на Конституционния съд срещу първоначалната версия на така наречения „закон за лустрацията”. Законът беше подложен на критика извън Албания както от Хелзинкския комитет, така и от Венецианската комисия заедно с консултативния съвет по конституционните въпроси на Съвета на Европа. Депутатът от ДП Месила Дода обяви в понеделник (1 февруари), че скоро в парламента ще бъде внесен нов законопроект. След одобрението му там, каза тя, той ще бъде подложен на общонационален референдум и изпратен в Европейския съд за правата на човека в Страсбург за информация. (Алсат, Гласът на Америка, Топ Ченъл, Вижън +, Клан, Лаймифундит - 01/02/10)
