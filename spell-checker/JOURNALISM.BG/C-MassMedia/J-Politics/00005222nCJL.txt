Управляващата коалиция ще номинира Вуянович за президент на Черна гора
28/11/2002
 
ПОДГОРИЦА, Черна гора, Югославия -- Управляващата Демократична партия на социалистите (ДПС) реши да предложи нейния заместник-председател Филип Вуянович за участие в президентските избори на 22 декември. Говорителят на партията Игор Лукшич съобщи, че партийните лидери са взели решението в сряда (27 ноември) и ще направят официално изявление по време на председателската сесия в петък. В допълнение към поста си в партията на Мило Джуканович, Вуянович също е председател на парламента и действащ президент на републиката. ДПС реши също да номинира друг заместник-председател на партията, Светозар Марович, за кандидат-президент на бъдещата югославска федерация. (Tанюг, Черногорска новинарска агенция Мина, БиБиСи - 27/11/02)
