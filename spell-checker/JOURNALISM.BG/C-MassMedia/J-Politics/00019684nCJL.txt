Обща парламентарна комисия в РС постигна споразумение за нов закон за висшето образование
					22/08/2006
					 
						БАНЯ ЛУКА, Босна и Херцеговина (БиХ) -- Обща комисия на парламента на Република Сръбска (РС) и Съвета на народите на РС в понеделник (21 август) постигна споразумение за новия закон за висшето образование на автономната област. Миналия месец двете камари приеха различни версии на закона. Необходимостта да се хармонизират двете версии възникна, след като босненската и хърватската парламентарна група в Съвета заплашиха да започнат процедура за защита на своите основни национални интереси, като казаха, че законът не гарантира равното участие на всички народности в управлението на държавните висши учебни заведения в РС. (Независне Новине - 22/08/06; РТРС, СРНА, ПБС БиХ - 21/08/06)
