Българският президент отхвърля твърденията на САЩ за корупция
02/12/2002
 
СОФИЯ, България -- Президентът Георги Първанов отхвърли в неделя (1 декември) твърдението на посланика на САЩ в България Джеймс Пардю, че организираната престъпност управлява законно съществуващите организации и политиците. В събота Пардю отправи най-сериозната си критика по въпроса, заявявайки, че организираната престъпност в България е твърде очевидна, за да бъде пренебрегвана от съответните власти. Той припомни, че престъпността няма конкретна връзка с демократичните процеси, но те я правят по-забележима.
Според други новини, министерството на отбраната обяви, че ще проведе извънредна зимна среща на военните си аташета в София по-късно този месец, за да обсъдят приоритетите на външната политика в светлината на поканата на България за членство в НАТО. Подобни срещи се провеждат предимно през лятото. (Медиапул, бТВ, Дневник, NewsBg, Труд - 02/12/02)
