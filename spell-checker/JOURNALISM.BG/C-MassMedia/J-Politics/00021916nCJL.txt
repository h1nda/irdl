Черна гора подписва Споразумение за стабилизация и асоцииране с ЕС 
					15/03/2007
					 
						ПОДГОРИЦА, Черна гора -- Очаква се правителството да подпише Споразумение за стабилизация и асоцииране (ССА) с ЕС по време на официалното посещение на еврокомисаря по разширяването Оли Рен в столицата в четвъртък (15 март). Преговорите по ССА започнаха през 2005 г., но бяха замразени в продължение на няколко месеца поради липса на сътрудничество от страна на Сърбия с Трибунала на ООН за военни престъпления. Преговорите бяха възобновени, след като Черна гора се отдели от държавния съюз със Сърбия през май миналата година. 
						В специално изявление, публикувано в местния вестник "Виести", Рен поздрави страната. Той каза, че укрепването на административния и съдебния капацитет и приемането на нова конституция са сред най-големите предстоящи предизвикателства. (Виести - 15/03/07; РТЧГ, Бета - 14/03/07)
