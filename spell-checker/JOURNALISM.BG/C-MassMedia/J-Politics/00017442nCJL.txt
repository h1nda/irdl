Черногорският президент Вуянович в готов да отложи парламентарната сесия за референдума
					01/02/2006
					 
						ПОДГОРИЦА, Сърбия и Черна гора -- Черногорският президент Филип Вуянович заяви във вторник (31 януари), че е готов да отложи насрочената за следващата седмица сесия на парламента, посветена на референдума за независимост, за да даде повече време за постигане на политически консенсус по въпроса. Вуянович направи предложението си по време на среща със специалния пратеник на върховния представител на ЕС по сигурността Хавиер Солана в Подгорица, Мирослав Лайчак, който работи по изготвянето на споразумение между управляващата коалиция и опозицията за условията на референдума. Вуянович обаче подчерта, че дори и сесията на парламента на 7 февруари да бъде отложена, референдумът трябва да се състои през април, както е запланувано. (Мина, Танюг - 31/01/06)
