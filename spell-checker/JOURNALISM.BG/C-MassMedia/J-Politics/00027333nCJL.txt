Срещу управляващата партия в Турция може да бъде заведено ново дело за закриване
					07/08/2008
					 
						АНКАРА, Турция -- Главният прокурор Абдуррахман Ялчънкая смята да внесе нов съдебен иск срещу управляващата Партия на справедливостта и развитието (ПСР) и да поиска нейното закриване или налагане на забрана на премиера Реджеп Тайип Ердоган да се занимава с политика, предадоха местните медии в сряда (6 август). Очаква се Ялчънкая да внесе иска, след като обяснението за неотдавнашното решение на Конституционния съд относно ПСР бъде обнародвано. На 30 юли съдът взе решение срещу забраната, отхвърляйки аргументите на Ялчънкая, който твърди, че ПСР подкопава секуларизма. Съдът обаче отправи „сериозно предупреждение” към управляващата партия. В репортажи в местните медии се намеква, че Ялчънкая ще се позове на тези основания при втория си опит. (Хюриет, Ватан, Тараф, НТВ - 06/08/08)
