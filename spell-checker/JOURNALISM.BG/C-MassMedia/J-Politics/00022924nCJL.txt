Официален представител на САЩ заяви, че са възможни още преговори за бъдещето на Косово
					17/06/2007
					 
						ПРИЩИНА, Косово, Сърбия -- Пратеникът на САЩ за Косово Франк Уиснър заяви в петък (15 юни), че Западът трябва да се съгласи да отложи гласуването в Съвета за сигурност на плана за статута на Косово на специалния пратеник Марти Ахтисаари, за да се даде възможност за провеждане на допълнителни преговори между Сърбия и етническо албанското правителство на Косово. Той направи това изявление няколко дни след среща на страни-членки на международната Контактна група за Косово - Франция, Великобритания, Германия и Италия. Целта на преговорите, обясни той, ще бъде не да се отлага независимостта на Косово, а "да се покаже на света, че се използват всички възможности". Уиснър очевидно имаше предвид Русия, която заплаши да наложи вето на резолюцията, ако тя е неприемлива за Сърбия. Уиснър също потвърди, че Съединените щати не са променили позицията си и продължават да подкрепят идеята за наблюдавана независимост на Косово.
						Също в петък италианският външен министър Масимо д'Алема се срещна със сръбския премиер Воислав Кощуница и предложи да бъдат проведени допълнителни преговори между сърбите и етническите албанци. Кощуница обаче посочи, че Белград ще се противопостави на нови преговори, ако крайната цел е независимост на Косово. (Ню Йорк Таймс, AП, AФП, КосоваЛайв, Танюг, РТС, Ройтерс - 15/06/07)
