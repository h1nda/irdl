Продължава дебатът по ДДС в сръбския парламент
13/07/2004
 
БЕЛГРАД, Сърбия-Черна Гора -- Сръбският парламент продължи дебата във вторник (13 юли) по предложения от правителството законопроект за ДДС. Според финансовия министър Младжан Динкич въвеждането на такъв данък ще помогне за намаляване на цените на стоките и услугите, ще увеличи приходите в държавната хазна и ще отслаби сивата икономика. Новото законодателство предлага въвеждане на ДДС в размер на 18 % в началото на следващата година, който ще замени сегашния данък върху продажбите и оборота. (Б92 - 13/07/04; Б92, Танюг - 12/07/04)
