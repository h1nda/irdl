Албанският парламент прие закон за цифровото радиоразпръскване 
					29/05/2007
					 
						ТИРАНА, Албания -- В понеделник (28 май) парламентът прие закон за цифровото радиоразпръскване, след като законодателите от опозицията напуснаха залата и в нея останаха да гласуват само 74 депутати. Опозиционните партии поискаха гласуването да се отложи с пет дена, за да се включат предложения от всички партии и от Брюксел. След като това искане бе отхвърлено, опозицията напусна заседанието, като настоя, че законът не отговаря на стандартите на ЕС. (Коха Йоне, Шекули, Top-Channel, 24-оре - 29/05/07; Шекули - 27/05/07)
