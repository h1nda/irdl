Бериша представи посланието на ДП за местните избори в Албания 
					11/03/2011
					 
						ТИРАНА, Албания -- Министър-председателят и лидер на Демократическата партия (ДП) Сали Бериша каза в четвъртък (10 март), че основното мото в предизборната кампания за местните избори на 8 май на неговата партия ще бъде „Зелена Албания”. Намирането на решение за проблема със замърсяването на въздуха в Тирана ще бъде главна цел, каза Бериша на среща с природозащитници и определи града като „една от най-замърсените столици в Европа”. 
						Главната опозиционна Социалистическа партия отговори, като обвини Бериша в превръщането на Албания в „кошче за боклук” за отпадъците на Европа, намеквайки за плановете да бъде разрешен вносът на отпадъци от други страни. Критиците твърдят, че това ще увреди околната среда. (Шекули, НОА, Balkan Web, Клан - 10/03/11)
