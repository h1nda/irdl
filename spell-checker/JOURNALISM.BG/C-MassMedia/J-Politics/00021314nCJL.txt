Сърбия и ЕС проведоха втори кръг от преговорите за облекчаване на визовия режим 
					19/01/2007
					 
						БЕЛГРАД, Сърбия -- Вторият кръг от техническите преговори за облекчаване на визовия режим и еднократно споразумение за реадмисия между Сърбия и ЕС се проведе в четвъртък (18 януари) в Белград. Този път основна тема бяха визовите такси, многократните визи и съкращаването на процедурите по издаване на визи. На последвалата пресконференция представители на ЕС потвърдиха значителния напредък, отбелязан в окончателното оформяне на текстовете на споразуменията, и предположиха, че до завършването на преговорите може да изминат два месеца. Следващият кръг е насрочен за началото на март. (Бета, РТС, Танюг - 18/01/07)
