Следващата седмица парламентът на Косово ще обсъди забавянето на решението за статута
					18/07/2007
					 
						ПРИЩИНА, Косово, Сърбия -- Преговарящият екип на провинцията, групата "Единство", реши във вторник (17 юли), че парламентът ще проведе дебат на 30 юли във връзка със забавянето на решението за статута на Косово. Заседанието ще обсъди последните събития и бъдещите стъпки, които трябва да бъдат предприети от местните институции. След заседанието на групата "Единство" президентът на Косово Фатмир Сейдиу каза, че има много малък шанс окончателният статут на Косово да бъде решен с посредничеството на Съвета за сигурност на ООН. 
						Междувременно сръбският всекидневник "Блиц" съобщи, че Азем Власи, съветник на министър-председателя на Косово Агим Чеку, е казал, че Прищина ще обяви независимост, ако Съветът за сигурност не приеме плана на Ахтисаари след новия кръг от преговори между Прищина и Белград. (Блиц - 18/07/07; РТК, РСЕ, Телеграфи, КИК, Танюг - 17/07/07)
