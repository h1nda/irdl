Югославският федерален парламент ратифицира хартатата за човешките права
02/03/2003
 
БЕЛГРАД, Сърбия-Черна гора -- Със 77 гласа "за" и 19 "против", югославският федерален парламент прие в петък (28 февруари) хартата за човешките права и правата на малцинствата. Това бе последното условие, което трябваше да бъде изпълнено преди да започне функционирането на новия съюз Сърбия-Черна гора. Първата сесия на новия парламент ще се състои в понеделик.
Междувременно, според местните източници, за президент на новата федерация във вторник ще бъде избран Светозар Марович, заместник-председател на управляващата в Черна гора Демократична партия на социалистите (ДПС). Сръбският всекидневник &lt;I&gt;Блиц&lt;/I&gt; съобщава, че управляващата в Сърбия Демократична опозиция на Сърбия и ДПС са постигнали широк консенсус относно членовете на бъдещия кабинет. (Блиц, Танюг, Б92, ФоНет - 01/03/03)
