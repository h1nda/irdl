Букурещ работи върху закон за правата на румънските малцинства в чужбина
11/08/2003
 
БУКУРЕЩ, Румъния -- Правителството работи върху законопроект, който би осигурил защита на правата на румънските малцинства зад граница, съобщи премиерът Адриан Настасе в събота (9 август). По време на среща с представители на румънската диаспора той обясни, че унгарският Закон за статута, който предвижда преференциално третиране на етническите унгарци в съседните държави, може да бъде използван за модел. Представители на румънските общности в Гърция, Франция, Сърбия, Украйна, САЩ, Германия и Япония участваха в срещата. (Ромпрес, Унгарска ТВ 2 - 09/08/03)
