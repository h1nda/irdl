ОССЕ и САЩ приветстваха кръглата маса за решаване на политическата криза в Албания
					11/02/2010
					 
						ТИРАНА, Албания -- Мисията на ОССЕ в Албания и посолството на САЩ в Тирана приветстваха инициативата на президента Бамир Топи да бъдат организирани преговори между правителството и опозицията, за да се сложи край на продължаващата политическа криза. Опозицията бойкотира парламента от септември, настоявайки за щателно разследване на общите избори от юни 2009 г., които според нея са били манипулирани. В изявление от сряда (10 февруари) ОССЕ похвали насрочените за събота разговори като конструктивни. Посолството на САЩ заяви, че процесът предлага сериозна възможност за решаване на настоящите проблеми, които спъват приемането на свързаните с ЕС реформи. (Balkan Web, Лаймифундит, Топ Ченъл, Гласът на Америка, Алсат - 10/02/10)
