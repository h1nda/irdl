ДПС и СДП постигнаха споразумение за подялбата на властта в Черна гора
					21/06/2010
					 
						ПОДГОРИЦА, Черна гора -- Коалиционните партньори на държавно равнище -- Демократичната партия на социалистите (ДПС) и Социалдемократическата партия (СДП) -- постигнаха споразумение за сформиране на коалиция в рамките на местното управление на Подгорица. Съгласно подписаното в събота (19 юни) споразумение кметският пост ще бъде запазен за ДПС, докато председателят на градския съвет ще бъде от редиците на СДП. По време на местните избори миналия месец водената от ДПС коалиция спечели 28 места, обединената опозиция спечели 24, а СДП получи пет. Мандатът на сегашния кмет на Подгорица, Миомир Мугоша, изтича догодина. (Мина - 20/06/10; РТЧГ, Портал Аналитика - 19/06/10)
