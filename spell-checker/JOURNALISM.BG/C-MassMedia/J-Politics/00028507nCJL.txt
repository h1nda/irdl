Хърватският президент Месич бе критикуван заради изявление във връзка с погребенията на ветерани
					26/11/2008
					 
						ЗАГРЕБ, Хърватия -- Президентът Стипе Месич бе подложен във вторник (25 ноември) на критики заради коментара му, че държавата, изправена пред финансова криза, трябва да съкрати разходите за погребения на ветерани. Месич обеляза, че всеки ден петима ветерани биват погребвани с държавни почести при значителни разходи за армията. Всяка такава церемония изисква скъпо струващото присъствие на военен взвод, което като цяло прави 13 000 военнослужещи, извършващи погребални церемонии годишно. "Може би той ще ни нареди да спрем да умираме", каза във вторник Йосип Дякич, председател на Хърватската асоциация на ветераните инвалиди за родината, осъждайки изявлението на Месич като шокиращо. (Дневник - 26/11/08; ДПА, Нет, ХРТ, Ютарни Лист - 25/11/08)
