Румънският президент Бъсеску назначава президентската администрация 
					17/12/2004
					 
						БУКУРЕЩ, Румъния -- Новоизбраният президент Траян Бъсеску започна назначенията в своята президентска администрация в четвъртък (16 декември), четири дни след победата си в балотажа на изборите. Сред ключовите фигури са Василе Блага, който ще оглави президентската администрация и ще бъде съветник по въпросите на отбраната и сигурността, и Андрей Плешу, който ще бъде съветник по въпросите на външната политика. Междувременно Бъсеску ще се оттегли като председател на Демократическата партия на нейната национална конференция в събота. По закон президентът не може едновременно да заема и политически пост.
						Други новини: В четвъртък Европейският парламент (ЕП) одобри доклада за напредъка на Румъния за членство в ЕС. Докладът, изготвен от докладчика на ЕП Пиер Московиси, препоръчва подписването на присъединителния договор да стане през 2005 г., а самото присъединяване да бъде насрочено за януари 2007 г. Този необвързващ документ се разглежда като важен израз на подкрепа. (Ромпрес - 16/12/04)
