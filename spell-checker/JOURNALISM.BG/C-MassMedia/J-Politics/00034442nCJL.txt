БиХ ще проведе общи избори на 3 октомври
					06/05/2010
					 
						САРАЕВО, Босна и Херцеговина (БиХ) -- Централната избирателна комисия (ЦИК) съобщи в сряда (5 май), че парламентарните и президентски избори ще се проведат на 3 октомври. Председателят на ЦИК Ирена Хаджиабдич заяви, че босненците ще гласуват за членове на Председателството на БиХ, за централен парламент и парламенти на общностите, за президент и вицепрезидент на Република Сръбска, както и за нови членове на събранията на десетте кантона на Федерация БиХ. Тя добави, че кампанията ще започне в началото на септември. (Фена, РТРС, БХРТ, Независне Новине - 05/05/10)
