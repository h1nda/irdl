ЕС призовава сърбите да участват в президентските избори
05/12/2002
 
КОПЕНХАГЕН, Дания -- Председателят на ЕС и датски външен министър Пер Стиг Мьолер заяви в сряда (4 декември), че изходът от сръбските президентски избори този уикенд е много важен за европейската интеграция на страната. Той призова повторно сърбите да гласуват, обезпокоен, че ако в изборите участват по-малко от 50 процента от избирателите, резултатите ще бъдат обявени за невалидни. Това ще бъде третият опит на Сърбия да избере президент.
Междувременно, в сряда федералният парламент създаде Комисия за евроинтеграция, която ще съгласува югославските закони с европейското законодателство. Освен това, комисията ще съдейства страната да подготви условията за подписването на Споразумението за стабилизиране и асоцииране към ЕС. (Tанюг, ФоНет - 04/12/02)
