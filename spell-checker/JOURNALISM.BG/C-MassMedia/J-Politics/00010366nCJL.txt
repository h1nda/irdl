Ашдаун забрани финансирането на босненско-сръбска партия в БиХ
04/04/2004
 
САРАЕВО, Босна и Херцеговина (БиХ) -- Върховният представител Пади Ашдаун издаде нареждане за забрана на всички бюджетни помощи за Сръбската демократическа партия (СДП), съобщи Службата на върховния представител (СВП) в събота (3 април). СВП заяви, че забраната е резултат от "провала на партията да изпълни изцяло задълженията си към Международния трибунал за военните престъпления в бивша Югославия". Ашдаун отбеляза, че има основание да се смята, че партийни средства се използват за подпомагане на военновременния лидер Радован Караджич да избегне правосъдието. В заявлението се казва, че тази мярка ще остане в сила дотогава, докогато СДП не демонстрира готовност да изпълни своите задължения. СВП добави, че осем години след подписване на Дейтънското мирно споразумение населението на БиХ, особено това на Република Сръбска, остава "заложник" на политическите сили, които не изпълниха основното си задължение: предаване на правосъдието на заподозрените във военни престъпления лица. (СРНА - 03/04/04)
