Управляващата партия на Република Сръбска ще представи финансов отчет в понеделник
19/04/2004
 
БАНЯ ЛУКА, Босна и Херцеговина (БиХ) -- Управляващата Сръбска демократическа партия (СДП) ще представи необходимия финансов отчет в Службата на върховния представител до крайния срок в понеделник (19 април), заяви висшият партиен функционер Момчило Новакович. Според него отчетът ще докаже, че средствата, отпускани на СДП, са били изразходвани по предназначение, а не за подпомагане на лица, обвинени във военни престъпления.
Други новини: опозиционни партии, водени от Съюза на независимите социалдемократи (СНСД), проведоха още един митинг в края на седмицата, призовавайки към предсрочни парламентарни избори в Република Сръбска. Според СНСД СДП е предала интересите на босненско-сръбската автономна област, като не е изпълнила задачите, свързани с евроатлантическата интеграция. (Независне новине-19/04/04; РТРС - 18/04/04)
