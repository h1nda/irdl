Управляващата партия в Румъния отказа да преговаря с главната опозиционна партия
					06/09/2007
					 
						БУКУРЕЩ, Румъния -- Управляващата Национал-либерална партия (НЛП) отказа да преговаря с главната опозиционна Социалдемократическа партия (СДП) за създаването на политически алианс,ново правителство или за вот на недоверие. Лидерът на НЛП и премиер Калин Попеску Търичану заяви в сряда (5 септември), че неговата партия не се интересува от политически игри. Той добави, че членовете на СДП са разтревожени, че няма да имат подкрепата, необходима им за вот на недоверие. 
						В други новини от сряда се съобщава, че президентът Траян Бъсеску и външният министър Адриан Чиорояну са приключили среща с дипломатическия корпус с решението да бъдат назначени нови посланици в четири ключови столици - Вашингтон, Лондон, Москва и Брюксел. По закон, всяко посланическо назначение се нуждае от одобрението както на президента, така и на премиера. (Гандул, Котидианул, Найн o'Клок - 06/09/07; Hotnews.ro, Медиафакс - 05/09/07)
