Левите партии в Албания призовават за национален референдум по промените в конституцията
					30/04/2008
					 
						TИРАНА, Албания -- Малките леви партии в парламента започнаха да събират подписи във вторник (29 април) за провеждане на национален референдум по конституционните промени, одобрени миналата седмица от парламента. Двете най-големи политически партии - управляващата Демократическа партия (ДП) и опозиционната Социалистическа партия - подкрепиха поправките, много от които са свързани с реформи в избирателната система. Лидерът на Социалистическата партия за интеграция (СПИ) Илир Мета, призова депутатите от целия политически спектър да се присъединят към инициативата за референдум като "задължение към електората". СПИ също планира провеждането на демонстрация на 10 май срещу правителството, ръководено от ДП. (Панорама, Коха Йоне, Шекули, Шкип - 30/04/08; БолкънУеб, ТопЧенъл - 29/04/08)
