Косовският президент Сейдиу замина на едноседмично посещение в Албания
					07/08/2007
					 
						ТИРАНА, Албания -- Косовският президент Фатмир Сейдиу замина в понеделник (6 август) на едноседмично посещение в Албания, по време на което ще се срещне с колегата си Бамир Топи. Сейдиу отново поздрави Топи за неотдавнашното му избиране за президент и го информира за предизвикателствата, пред които е изправено Косово в стремежа си да получи независимост от Сърбия. Топи изрази готовността на Албания да подкрепя косовските институции по време на процеса за статута. (РСЕ, 24-оре, Топ-Ченъл, Уебсайт на албанския президент, РТК, Танюг - 06/08/07)
