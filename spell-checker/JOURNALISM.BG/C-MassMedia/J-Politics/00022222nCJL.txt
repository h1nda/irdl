Румънският президент Бъсеску коментира следващите си ходове, ако бъде свален от поста
					13/04/2007
					 
						БУКУРЕЩ, Румъния -- В четвъртък (12 април), коментирайки за първи път искането в парламента за импичмънт, президентът Траян Бъсеску посочи, че може да подаде оставка и да предизвика предсрочни избори, които по всяка вероятност лесно би спечелил, вместо да изчака национален референдум по въпроса за импичмънта, който също лесно би спечелил. Бъсеску каза пред вестник "Котидианул", че иска гласоподавателите – а не законодателите – да решат неговото бъдеще. Гласуването в парламента е само част от процедурата по импичмънт, тъй като то трябва да бъде потвърдено с национален референдум. 
						Други новини -- В четвъртък министърът на отбраната Теодор Мелескану се срещна с посланиците на САЩ и Великобритания в Румъния, Никълъс Таубман и Робин Барнет, за да обсъди изтеглянето на румънските войски от Ирак. Мелескану каза, че това може да стане до края на годината. (Котидианул, Зиуа - 13/04/07; Медиафакс, Ромпрес - 12/04/07)
