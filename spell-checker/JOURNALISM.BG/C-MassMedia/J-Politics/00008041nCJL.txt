Координаторът на Пакта за стабилност за Косово призова Албания да одобри споразумение за свободна търговия
19/08/2003
 
ТИРАНА, АЛБАНИЯ -- Бешим Бекия, главен координатор на Пакта за стабилност за Косово, призова албанския парламент в понеделник (18 август) да одобри спогодбата за свободна търговия между Албания и Косово. По време на официалната си визита в Тирана Бекия призова към предприемане на първата стъпка за превръщане на Косово в ключов елемент в процеса на регионална интеграция. По време на срещата си със заместник- външния министър Луан Хайдарага, който изпълнява функциите на Координатор на Пакта за стабилност в Албания, Бекия посочи, че оценява високо ролята на Тирана при определяне мястото на Косово на Балканите. (АТА, Би Би Си - 18/08/03)
