Българският кабинет прекрати преговорите с учителите
					01/11/2007
					 
						СОФИЯ, България -- В сряда (31 октомври) кабинетът на практика прекрати преговорите с учителите, чиято стачка продължава вече шест седмици. Министърът на образованието Даниел Вълчев заяви, че е твърде късно за преговори, тъй като проектобюджетът за 2008 г. е внесен в парламента. Кабинетът предложи общо увеличение от 46,4 % до края на първата половина на 2008 г, като част от увеличението ще влезе в сила от този месец. (Труд, Сега, 24 часа - 01/11/07; БГНЕС, БТА, Фокус - 31/10/07)
