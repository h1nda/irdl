Университетски ректори призоваха за консенсусен президент на Турция
					06/04/2007
					 
						АНКАРА, Турция -- Ректори на университети излязоха в четвъртък (5 април) със специална резолюция, в която се призовава за избор на президент с консенсус идния месец. Според председателя на Висшия съвет по образование Ердоган Тезич ректорите са предложили четири изисквания, на които да отговаря бъдещият пррезидент: да бъде независим, да има модерни разбирания, да уважава светския характер на държавата и да има образцова репутация.
						Други новини -- В четвъртък прокуратурата реши да не обвинява Ердоган заради изказване, в което, както се твърди, той е използвал почетно звание по адрес на лидера на Кюрдската работническа партия (ПКК) Абдула Йоджалан. Опозицията бе обвинила премиера, че е нарекъл Йоджалан "сайън", т. е. "уважаем", по време на интервю за австралийска радиостанция. Прокурорите решиха, че в изказването на Ердогана "няма елемент на криминално престъпление". (Заман, Радикал, Дневник - 06/04/07; БТВ, Ройтерс - 05/04/07)
