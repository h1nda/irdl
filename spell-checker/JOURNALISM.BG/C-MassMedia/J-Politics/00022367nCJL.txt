НАТО и Черна гора сключиха споразумение за обмен на класифицирана информация 
					26/04/2007
					 
						ПОДГОРИЦА, Черна гора -- Министърът на отбраната Боро Вучинич подписа споразумение със заместник генералния секретар на НАТО Алесандро Минуто Рицо за обмен на класифицирана информация и данни, свързани със сигурността, по време на посещение в централата на Пакта в Брюксел в сряда (25 април). Черногорската делегация представи също плана за действие на Подгорица за по-нататъшно прилагане на критериите след влизането на страната в програмата "Партньорство за мир". Вучинич каза, че документът се състои от пет части. 
						Междувременно делегация на Парламентарната асамблея на НАТО посети Подгорица в сряда за разговори с ръководители на армията и правителството. Представителите на Пакта заявиха, че Черна гора е осъществила огромен прогрес от обявяването на своята независимост миналото лято. (Виести - 26/04/07; РТЧГ, Мина - 25/04/07)
