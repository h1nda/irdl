ЛДП спечели изборите в Румъния
					03/12/2008
					 
						БУКУРЕЩ, Румъния -- Либералдемократическата партия (ЛДП) печели общите избори, според резултатите, публикувани от Централната избирателна комисия късно вечерта във вторник (2 декември). Въпреки че партията загуби с малка разлика при гласуването в неделя, новата мажоритарна избирателна система проработи до голяма степен в нейна полза. Като резултат ЛДП спечели 138 от 333-те места в Камарата на представителите и 58 от 137-те места в Сената, което е малко над 40 % от местата в двете камари. Коалицията на Социалдемократическата партия и Консервативната партия я следва с 21 места в Камарата на представителите и с три в Сената, с което си осигурява твърдо второто място. Управляваща сега Националлиберална партия спечели само около 11 % от местата в двете камари, като получи повече от 18 % от общия брой на подадените гласове. Демократичният съюз на унгарците в Румъния остана повече или по-малко незасегнат от новата система, като взе 6,91 % от местата в Камарата на представителите и 6,57 % от местата в Сената. Окончателните резултати се очакват в четвъртък. (Hotnews.ro, Гъндул - 03/12/08; Медиафакс, Синхуа - 02/12/08)
