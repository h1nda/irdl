Турският външен министър Гюл изнася слово пред 16-ия конгрес на Европейската народна партия
06/02/2004
 
БРЮКСЕЛ, Белгия -- Турция доказа, че е съвременна и демократична държава, в която има върховенство на закона, религиозна свобода, прозрачно управление и зачитане на човешките права, заяви турският външен министър Абдула Гюл в реч пред 16-ия конгрес на Европейската народна партия (ЕНП) в Брюксел в четвъртък (5 февруари). Турция участва в конгрес на ЕНП за първи път. Гюл каза, че поводът е значим и че ЕНП е основополагащ камък на европейската политика, ценности и традиции.
Докато бе в Брюксел, Гюл се срещна и с върховния представител на ЕС по въпросите на сигурността Хавиер Солана. Двамата обсъдиха кипърския спор, обстановката в Близкия Изток и Ирак, отношенията между Турция и ЕС, спора между Турция и Армения и общите стратегии за отбрана. (Анадолска агенция - 05/02/04)
