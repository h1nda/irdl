Гръцка партия заплаши да блокира кандидатурата на Турция за членство в ЕС
					14/09/2009
					 
						АТИНА, Гърция -- Лидерът на опозиционната партия ПАСОК Георгиос Папандреу заяви в неделя (13 септември), че ако неговата партия спечели извънредните парламентарни избори на 4 октомври, може да наложи вето на кандидатурата на Турция за членство в ЕС, освен ако Анкара не изпълни "своите ангажименти". Последните проучвания сочат, че ПАСОК води пред управляващата партия "Нова демокрация" с около 5 %. "Надяваме се, че Турция, която има европейска перспектива, ще изпълни своите задължения към ЕС и ще спазва международното право," каза Папандреу на пресконференция в Солун. "Не изключвам възможността за налагане на вето на кандидатурата на Турция, ако тази страна не спазва нормите на добросъседските отношения и не сътрудничи за постигането на решение на кипърския въпрос," добави той. (AФП, АНА-МПА - 13/09/09)
