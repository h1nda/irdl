Според проучване опозиционната БСП може да спечели абсолютно мнозинство в българския парламент
21/04/2004
 
СОФИЯ, България -- Ново проучване на общественото мнение, проведено от BBSS Gallup, показва, че лявата опозиционна Българска социалистическа партия (БСП) би могла да спечели 51 % от гласовете в парламента, ако изборите се проведат сега. БСП получава подкрепата на 23 % от интервюираните, констатира изследването. Когато обаче се направят преизчисления въз основа на броя на негласувалите и колебаещите се избиратели, оказва се, че БСП има шанс да си осигури абсолютно парламентарно мнозинство. Десният опозиционен Съюз на демократичните сили регистрира подкрепа от 9 % или евентуални 20 места в един хипотетичен парламент. Управляващото Национално движение Симеон ІІ набира едва 7 %, което би се равнявало на 15,7% от местата в парламента. (БТА, Медиапул, БНР - 20/04/04)
