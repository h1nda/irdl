Докладчикът на ЕП Луначек заяви, че Косово трябва да обмисли провеждането на избори през 2011 г. 
					12/01/2011
					 
						ПРИЩИНА, Косово -- Докладчикът за Косово на Европейския парламент (ЕП) Улрике Луначек е препоръчала да бъдат взети на сериозно идващите от някои политически кръгове призиви за организиране на нови общи избори тази година. В интервю за обществената електронна медия РТК, изпратено по електронна поща във вторник (11 януари), Луначек предлага властите да проверят процеса за нередности и да осъществят необходимите реформи в изборния закон след извънредните избори от 12 декември. Тя обаче каза също, че първоначално трябва да се сформират ново правителство и парламент, които да продължат да се занимават с важните въпроси, като назначаването на президент и започването на преговорите със Сърбия. 
						В Прищина говорителят на Международната гражданска служба Анди Макгъфи призова косоварите да вземат на сериозно изявлението на Луначек в светлината на все още пристигащите доклади за изборни нередности. (РТК, Зъри, Indeksonline - 11/01/11)
