Румънският президент сформира комисия, която да провери кои членове на кабинета са замесени в скандална приватизационна сделка
					07/12/2006
					 
						БУКУРЕЩ, Румъния -- По искане на главния прокурор Лаура Кодрута Ковеси президентът Траян Бъсеску реши в сряда (6 декември) да сформира комисия, която да разследва евентуалната замесеност на правителството в продължаващ приватизационен скандал. Комисията ще провери дали министърът на далекосъобщенията Жолт Наги и бившият министър на икономиката Кодрут Серес са предоставили поверителна информация за бъдещи приватизационни сделки на българин, който е работел за западна консултантска фирма в Букурещ. 
						По-късно в сряда Серес, който подаде оставка тази седмица, след като неговата Консервативна партия напусна кабинета, отхвърли обвиненията като "политическа игра". (Адевърул, Котидианул, Зиуа, Журналул Национал - 07/12/06; Ромпрес, Медиафакс - 06/12/06)
