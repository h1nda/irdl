Турският президент ще посети Вашингтон
					30/12/2007
					 
						ВАШИНГТОН, Съединени щати -- Турският президент Абдула Гюл ще направи първото си официално посещение в Съединените щати, съобщи Белият дом в петък (28 декември). Съобщава се, че Гюл и американският президент Джордж Буш ще се срещнат на 8 януари, за да обсъдят сътрудничеството между техните две страни в борбата срещу Кюрдистанската работническа партия (ПКК). Те също ще обсъдят положението в Ливан и усилията за стабилизиране на Афганистан и Ирак. Белият дом също заяви, че ще потвърди силната си подкрепа за кандидатурата на Турция за членство в ЕС. 
						Междувременно Националният съвет за сигурност на Турция реши, че трансграничните операции срещу лагерите на ПКК в Северен Ирак ще продължат. Съветът взе решението на заседание в петък, председателствано от Гюл. (Заман, Радикал, Ройтерс, МИА - 29/12/07; Ройтерс, AФП - 28/12/07)
