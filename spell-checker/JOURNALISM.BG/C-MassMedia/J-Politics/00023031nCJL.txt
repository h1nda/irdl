Джафери напуска лидерския пост на Демократичната партия на албанците в Македония 
					26/06/2007
					 
						СКОПИЕ, Македония -- Посочвайки здравословни причини, Арбен Джафери обяви в понеделник (25 юни), че напуска поста на лидер на малката партия Демократична партия на албанците (ДПА), член на управляващата коалиция. Партията планира да проведе конгрес в края на седмицата, за да избере нов председател. Джафери подкрепя заместник-председателя на ДПА Мендух Тачи за поста.
						Други новини от понеделник -- Македонският вицепремиер, отговарящ за европейската интеграция, Габриела Коневска-Трайковска, замина на двудневна визита в Словакия. Колегата й Душан Чаплович предложи словашка помощ в преговорите за присъединяване към ЕС и използването на фондовете на ЕС. (Утрински Весник, Вечер - 26/06/07; МИА, Макфакс, A1 ТВ - 25/06/07)
