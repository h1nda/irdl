Рен потвърждава, че ЕК очаква политическо споразумение по полицейската реформа в БиХ.
					11/05/2005
					 
						БРЮКСЕЛ, Белгия -- Комисарят на ЕС по разширяването Оли Рен призова за солидно и всеобхватно политическо споразумение по ключово важната полицейска реформа в Босна и Херцеговина (БиХ) след среща с парламентаристи от БиХ във вторник (10 май). Рен потвърди, че Европейската комисия (ЕК) очаква успешно приключване на протичащите преговори по въпроса, както и изпълнение на ангажименти, поети от основните партии по време на проведена наскоро конференция във Власич. Работната група на ЕС за оценка на реформата ще посети БиХ на 19 май. Нейните констатации ще помогнат на ЕК да реши дали да открие преговорите по Споразумение за стабилизиране и асоцииране с БиХ. 
						Също във вторник съветът на националистическата Сръбска демократическа партия (СДП) отхвърли принципите на оформяне на полицейските райони, по които е било постигнато съгласие във Власич. Според съобщения в пресата това решение може да доведе до сериозно разцепление вътре в СДП. (Независне новине - 11/05/05; Фена, РТРС, ПБС BiH - 10/05/05)
