Македонският парламент приема Закон за класифицираната информация
11/02/2004
 
СКОПИЕ, Македония -- Парламентът одобри законопроект за класифицираната информация във вторник (10 февруари). Той определя правилата за използване на и достъп до класифицирана информация, както и създава механизъм за предотвратяване на злоупотребите с такава информация. Законът освен това изисква сътрудничество с международни организации и чужди държави в областта на обмена на класифицирана информация.
Други новини от вторник: ЕС публикува черен списък на македонците, участвали в екстремистки дейности и определяни като лица, които препятстват демократичните процеси и стабилността в страната. Списъкът включва 12 души, повечето от които членове на вече разформированата Армия за национално освобождение. Двама обаче са етнически македонци, включително бивш командир на разформирована елитна полицейска част. САЩ публикува собствен черен списък, към който те наскоро прибавиха още трима етнически албанци от Македония. (МИА, Макфакс, А1 ТВ - 10/02/04; Утрински вестник - 09/02/04)
