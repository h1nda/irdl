ОССЕ няма да наблюдава местните избори в Черна гора
					09/04/2010
					 
						ПОДГОРИЦА, Черна гора -- Наблюдатели от ОССЕ няма да упражняват мониторинг на местните избори следващия месец, обяви в четвъртък (8 април) Йенс-Хаген Ешенбахер, говорител на Бюрото за демократични институции и човешки права на ОССЕ. В интервю за вестник "Виести" Ешенбахер каза, че ОССЕ не е била поканена да наблюдава изборния процес на 23 май. Местната наблюдаваща група ЧЕМИ, както и Центърът за демократичен преход, най-вероятно също ще пропуснат изборите поради липса на средства. Опозиционното Движение за промени се е обърнало към Европейската комисия с молба да осигури специално международно наблюдение с цел предотвратяване на евентуални нарушения. (РТЧГ, Портал Аналитика, Танюг - 08/04/10)
