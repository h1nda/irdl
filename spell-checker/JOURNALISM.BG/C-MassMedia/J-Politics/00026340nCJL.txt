Руският президент Путин увери Кощуница в позицията на Москва по отношение на Косово
					05/05/2008
					 
						БЕЛГРАД, Сърбия -- Руският президент Владимир Путин е изпратил послание до сръбския премиер Воислав Кощуница в неделя (4 май), в което го уверява в непроменената позиция на Москва по въпроса за Косово. "Ние смятаме, че едностранното обявяване на независимост от страна на Косово бе тежък удар върху международното право", заявява Путин в посланието, публикувано от пресслужбата на сръбското правителство. "Готови сме да положим общи усилия за да се противопоставим на тази опасна тенденция. Вие твърдо можете да разчитате на нашата солидарност и подкрепа."
						Руският лидер също заявява, че Русия е готова да развива отношенията си със Сърбия по широк кръг въпроси, в интерес на мира и стабилността на Балканите и на изграждане на Европа без разделителни линии. (ИТАР-TAСС, Gazeta.ru - 04/05/08)
