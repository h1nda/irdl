Батич се обявява категорично против насрочване на президентски избори
16/09/2003
 
БЕЛГРАД, Сърбия- Черна Гора -- Сръбският министър на правосъдието и лидер на Християн-демократическата партия Владан Батич заяви в понеделник (15 септември), че провеждането на президентски избори в Сърбия би било безсмислено. Батич посочи, че е посъветвал изпълняващата длъжността президент Наташа Мичич да не насрочва избори, определяйки ги като прахосване на средства, които няма да постигнат политически резултати. Батич, който е председател и на конституционната комисия, обяви наскоро, че конституцията ще бъде подложена на национален референдум на 15 февруари. Мичич посочи, че ще изчака приемането на документа, преди да насрочи избори. (Б92, ФоНет - 15/09/03)
