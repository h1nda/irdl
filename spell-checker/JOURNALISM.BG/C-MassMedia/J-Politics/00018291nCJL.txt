Председателството на БиХ бави решението за допълване на проектоизмененията в конституцията 
					19/04/2006
					 
						САРАЕВО, Босна и Херцеговина (БиХ) -- Председателството на БиХ отложи във вторник (18 април) решението за допълване на пакета от проектоизменения в конституцията, докато въпросът не бъде изяснен между основните политически партии. Хърватският член на председателството Иво Миро Йович заяви, че партийните лидери ще бъдат събрани отново, за да дадат мнението си по необходимостта от по-нататъшни корекции. Предмет на дискусията са опасенията, че някои от текстовете могат да се тълкуват свободно и биха могли да усложнят процеса на конституционна реформа. (Фена, РТРС - 18/04/06)
