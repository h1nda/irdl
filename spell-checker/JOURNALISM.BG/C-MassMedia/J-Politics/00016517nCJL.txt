Сърбия и Черна гора и ЕС започват преговорите по стабилизационното споразумение 
					07/11/2005
					 
						БЕЛГРАД, Сърбия и Черна гора -- Сърбия и Черна гора и ЕС започнаха в понеделник (7 ноември) преговорите по Споразумението за стабилизация и асоцииране, което е първа стъпка по пътя към членство в ЕС. Белградски официални представители казват, че основна тема на първия кръг ще бъдат "общите принципи на политическия диалог, регионалното, политическо и финансово сътрудничество". Външният министър Вук Драшкович ще оглавява сръбско-черногорската делегация, в която участват официални лица от двете съставни републики. Райнхард Прибе, директорът от ЕС за Западните Балкани, ще представлява ЕС. Очаква се преговорите да продължат една година. (AФП, РТС, Политика, Данас - 07/11/05)
