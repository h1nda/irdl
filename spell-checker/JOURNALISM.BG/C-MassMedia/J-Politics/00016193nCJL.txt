ООН ще започне преговори по статута на Косово
					09/10/2005
					 
						НЮ ЙОРК, САЩ -- Генералният секретар на ООН Кофи Анан заяви в петък (7 октомври), че ще той ще започне преговори за определяне на окончателния статут на Косово и ще назначи специален пратеник, който да помогне за процеса на преговорите. Той заяви, че действа на основата на препоръката на норвежкия дипломат Кай Ейде, чийто доклад за изпълнението на демократичните стандарти в Косово бе разпространен в Съвета за сигурност в петък. Документът от 21 страници описва множество проблеми, включително корумпирани институции, слаба съдебна система, неравномерно прилагане на върховенството на закона и "мрачна" картина на ситуацията на сърбите и другите малцинствени общности, но все пак препъчва, че е крайно време да се реши статута на провинцията Заместник-държавният секретар на САЩ Никълъс Бърнс незабавно подкрепи инициативата на ООН и обеща, че Вашингтон "ще играе роля в преговорите" и ще упражни дипломатически натиск през идващите месеци. Той обяви плановете си да посети Брюксел, Прищина и Белград през следващата седмица и добави, че САЩ възнамеряват да назначат специален пратеник за преговорите.
						В други новини се съобщава, че министър-председателят Миролюб Лабуш е заявил в събота, че позицията на неговата страна в преговорите в Косово ще бъде отслабена от неуспешните опити на властите да арестуват Ратко Младич. "Колкото по-скоро приключим с този случай, толкова по-добре", заяви Лабуш. (AП, Уошингтън поуст - 08/10/05; Уеб-сайт на ООН - 07/10/05)
