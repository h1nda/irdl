Посланикът на САЩ призова гражданите на БиХ да участват в изборите през октомври
					24/08/2006
					 
						САРАЕВО, Босна и Херцеговина (БиХ) -- В сряда (23 август) посланикът на САЩ Дъглас Макелхъни призова всички гласоподаватели да участват в парламентарните избори на 1 октомври, като подчерта, че високата избирателна активност ще бъде основен фактор за успеха. Макелхъни каза пред репортери, че изборите могат да доведат до голяма промяна в БиХ и да допринесат за демократичното развитие на страната. 
						Също в сряда върховният представител Кристиан Шварц-Шилинг посочи организираната престъпност, корупцията и пропускливите граници като основните предизвикателства пред сигурността в БиХ по време на посещение в централата на Държавната агенция за разследване и охрана в Сараево. Шварц-Шилинг подчерта, че БиХ трябва да засили възможностите си да се бори с военните престъпления, международния тероризъм и незаконната миграция. (Дневни Аваз - 24/08/06; РТРС, СРНА, ПБС БиХ, Източници на СВП - 23/08/06)
