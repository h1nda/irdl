Сръбското правителство прие правила за преговорите за статута на Косово
					03/08/2007
					 
						БЕЛГРАД, Сърбия -- Правителството одобри в четвъртък (2 август) пакет от правила за предстоящите преговори за статута на Косово и ги изпрати на Контактната група. Слободан Самарджич, министър за Косово, посочи, че позицията на Сърбия относно рамката не се е променила съществено. Той обаче призна, че коментарът на външния министър Вук Йеремич от сряда е сигнал, че има воля за предоставяне на Косово на по-голяма степен на автономия от предвиденото по-рано. Йеремич заяви пред "Би Би Си", че Сърбия е готова да позволи на Косово да има отделно представителство в международните финансови инситуции, като Световната банка и МВФ, както и някаква форма на дипломатическо представителство. (Политика, Блиц, Данас - 03/08/07; РТС, Бета, Танюг - 02/08/07)
