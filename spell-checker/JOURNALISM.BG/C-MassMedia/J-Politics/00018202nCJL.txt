В БиХ бе създадена нова хърватска партия 
					10/04/2006
					 
						МОСТАР, Босна и Херцеговина (БиХ) -- В събота (8 април) в Мостар бе официално основана нова хърватска партия, съставена главно от бивши членове на Хърватския демократичен съюз (ХДС) в БиХ, напуснали след избора на Драган Чович за лидер на партията. Божо Любич, един от основните съперници на Чович в ХДС, оглавява новата формация, наречена ХДС 1990. В обръщение към учредителното събрание на новата партия Любич отново повтори обвиненията си срещу Чович за предполагаемо фалшифициране на резултатите на ХДС на изборите. Следващите общи избори ще се проведат през октомври. (Независне Новине - 09/04/06; ПБС БиХ, РТРС - 08/04/06)
