ЕС аплодира политическия диалог в БиХ
					27/11/2007
					 
						САРАЕВО, Босна и Херцеговина (БиХ) -- В изявление в понеделник (26 ноември) Кристина Наги, говорителка на еврокомисаря по разширяването Оли Рен, каза, че Съюзът приветства политическия диалог, който бе възобновен в БиХ миналата седмица със среща на лидерите на шестте най-големи партии в парламента, имаща за цел излизане от продължаващата криза. Наги добави, че ЕС е съгласен, че за правителството и парламента е от решаващо значение да започнат отново работа, за да се заемат с огромните предизвикателства, в т. ч. интеграцията в ЕС. Наги отново подчерта подкрепата за декларацията от Мостар за реформа в полицията и съпровождащия я план за действие, който бе приет от шестимата лидери.
						Други новини -- В понеделник ЮФОР обяви, че контраадмирал Ханс-Йохен Витхауер завършва мандата си като командващ. Негов наследник ще бъде испанският генерал-майор Игнасио Мартин Виялаин. (Независне Новине - 27/11/07; РТРС, Фена, Съобщение за печата на ЮФОР - 26/11/07)
