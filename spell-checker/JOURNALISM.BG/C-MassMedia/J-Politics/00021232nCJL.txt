Западът призова за мирни избори в македонска община, населена предимно с етнически албанци 
					11/01/2007
					 
						СКОПИЕ, Македония -- В сряда (10 януари) международната общност призова за мирни, свободни и честни кметски избори в неделя в населената предимно с етнически албанци община Сарай. Изборите бяха насрочени, след като сегашният кмет, Имер Селмани, бе назначен за министър на здравеопазването в новото правителство. В отделни декларации в сряда посланиците на Европейската комисия, Съединените щати и Германия призоваха за спокойствие, като подчертаха, че изборите представляват нова възможност за Македония да покаже, че може да провежда избори в съответствие с международните стандарти. (Вечер - 11/01/07; MИA, Телма ТВ - 10/01/07)
