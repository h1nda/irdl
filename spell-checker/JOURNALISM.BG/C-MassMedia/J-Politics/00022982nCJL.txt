Сърбия екстрадира в БиХ бивш министър-председател на РС 
					21/06/2007
					 
						БИЕЛИНА, Босна и Херцеговина (БиХ) -- В сряда (20 юни) бившият министър-председател на Република Сръбска (РС) Гойко Кличкович бе екстрадиран от Сърбия в БиХ, където срещу него има повдигнати обвинения в злоупотреби и престъпления срещу човечеството. Баня Лука го обвинява в злоупотреба с власт и с фондове от бюджета на автономната област в годините от 1997 до 1998 с цел подпомагане на бегълци от правосъдието. Той е обвинен също така в подстрекаване към убийства и депортиране на цивилни граждани от северозападната област Краина между 1990 и 1992 г. Той се укриваше в продължение на 7 години. 
						Други новини -- „Независне Новине” съобщи в четвъртък, че Банковата агенция на РС е замразила авоарите на 33-ма души, заподозрени в подпомагане на обвиняеми във военни престъпления. Списъкът включва бившия министър на финансите на РС Миленко Врачар и бившия президент на РС Мирко Шарович. (Дневни Аваз, Независне Новине - 21/06/07; ПБС БиХ, РТРС - 20/06/07)
