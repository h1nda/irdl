Основният съюзник на албанската управляваща партия заплаши да напусне правителството 
					14/01/2008
					 
						ТИРАНА, Албания -- Партията "Съюз за човешки права" (ПСЧП), съюзник на управляващата Демократическа партия, заяви в неделя (13 януари), че ще напусне правителството, ако не бъде извършена реорганизация. "Промени в правителството са необходими преди встъпването в последната година на управленския мандат," каза Вангел Дуле от ПСЧП.
						Други новини -- В неделя президентът Бамир Топи похвали работата на албанската държавна полиция по време на церемония в Тирана. Властите отбелязаха 95-годишнината от създаването на полицията. Топи благодари на служителите за огромния им принос в защитата на законовия ред в Албания и награди държавната полиция с Медала на признателността за постигането на стандартите за законов ред, изисквани от ЕС и НАТО. (Коха Йоне, Газета Шкиптаре, Шкип, Шекули - 14/01/08; Уебсайт на албанския президент, Balkanweb, Топ-Чанъл - 13/01/08)
