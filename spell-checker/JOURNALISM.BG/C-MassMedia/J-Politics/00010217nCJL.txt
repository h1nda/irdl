Гръцкият парламент избра за първи път жена за председател
21/03/2004
 
АТИНА, Гърция -- Парламентът гласува в петък (19 март) и за първи път в историята избра жена за председател. Анна Псаруда-Бенаки, 63-годишна адвокатка и член на партията Нова демокрация, бе избрана на поста без опозиция. Жените получиха 35 места след изборите този месец.
В други новини, премиерът Костас Караманлис увери парламента в събота, че подготовката за Олимпийските игри ще бъде завършена навреме. Той направи това изявление, скоро след като организаторите се отказаха от плана за построяване на покрив над олимпийския плувен басейн. Той също така потвърди решимостта на правителството след терористичните нападения в Мадрид да направи игрите колкото се може по-сигурни и безопасни. (AП, АФП - 20/03/04)
