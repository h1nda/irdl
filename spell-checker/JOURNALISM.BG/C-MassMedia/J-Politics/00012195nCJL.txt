НЛП подкрепя кандидатурата на Басеску за президент на Румъния 
					04/10/2004
					 
						БУКУРЕЩ, Румъния -- Национално-либералната партия (НЛП) обяви в неделя (3 октомври), че подкрепя кандидатурата на кмета на Букурещ Траян Басеску за президент. Басеску, който представлява Демократическата партия (ДП), ще се яви като общ кандидат на опозиционния съюз НЛП-ДП на президентските избори през ноември. Изявлението на НЛП идва ден след като нейният лидер Теодор Столожан - първоначално определен да бъде кандидат на Алианса - обяви оттеглянето си по здравословни причини. 
						Други новини: Букурещката НПО Институт за публична политика (ИПП) предупреждава, че новото изборно законодателство на страната е недемократично и несправедливо. Според ИПП законодателството, току що променено от парламента, съдържа текстове, които по същество препятстват лоялната конкуренция и фаворизират сега представените в парламента партии. (Ромпрес - 04/10/04; Медиафакс - 03/10/04; Nine o'clock - 01/10/04)
