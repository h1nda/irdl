Новият македонски парламент проведе първото си заседание, но не успя да избере председател
					27/07/2006
					 
						СКОПИЕ, Македония -- Новият македонски парламент проведе първото си заседание в сряда (26 юли), три седмици след парламентарните избори. Депутатите обаче не успяха да изберат председател, тъй като на комисията по номинирането му не бе представен кандидат, който да е подкрепен от необходимия минимум от 20 депутати. Докато не бъде избран нов председател, Стоян Андов ще продължи да действа като временен председател. Що се отнася до бъдещия премиер, основният кандидат остава Никола Груевски, лидер на ВМРО-ДПМНЕ, която спечели мнозинството от гласовете на изборите на 5 юли. Все още е неясен окончателният състав на управляващата коалиция. (Вечер - 27/07/06; Макфакс, МРТ, A1 ТВ, Телма ТВ - 26/07/06)
