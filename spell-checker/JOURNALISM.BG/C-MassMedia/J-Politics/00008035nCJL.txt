Якову: Преговорите по кипърския въпрос ще продължат да бъдат трудни при участието на Денкташ
19/08/2003
 
НИКОЗИЯ, Кипър -- Преговорите за уреждане на споровете между кипърските гръцка и турска общности на острова ще продължат да бъдат трудни, докато лидерът на кипърските турци Рауф Денкташ участва в тях, каза външният министър на кипърските гърци Георгиос Якову в понеделник (18 август). През декември в турската част на Кипър ще се проведат избори и Якову смята, че Денкташ и партиите, които го подкрепят, ще претърпят загуба. Той каза, че се надява преговорите да се подновят скоро след изборите и да доведат до уреждане на спорните въпроси преди 1 май, когато Кипър ще се присъедини съм ЕС с или без турската част на острова. (КНА - 18/08/03)
