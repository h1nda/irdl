Македонска опозиционна партия кани управляващата партия за изготвяне на съвместна стратегия по присъединяването към ЕС
09/10/2003
 
СКОПИЕ, Македония -- Основната опозиционна партия ВМРО-ДПМНЕ покани в сряда (8 октомври) управляващия Социалдемократически съюз на Македония (СДСМ) за изготвяне на обща стратегия за евроинтеграцията на страната. В документа ще бъде поместен график за изпълнение на изискванията за членство.
Други новини: В сряда президентът Борис Трайковски се срещна с японския император Акихито в Токио. Двамата се споразумяха да подсилят двустранното сътрудничество, особено в икономическата сфера. Предмет на обсъждане е и откриването на японско посолство в Скопие. (Дневник - 09/10/03; МИА, Макфакс - 08/10/03)
