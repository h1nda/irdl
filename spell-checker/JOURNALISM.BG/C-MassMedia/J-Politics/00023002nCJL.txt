България, Кипър, Гърция и Румъния приветстват новото споразумение за договор на ЕС
					24/06/2007
					 
						БРЮКСЕЛ, Белгия -- Четири балкански страни-членки на ЕС - България, Гърция, Кипър и Румъния - излязоха с отделни изявления, приветствайки в събота (23 юни) проектоспоразумението за нов договор на ЕС. През 2005 г. Франция и Холандия отхвърлиха предложената конституция на блока, предизвиквайки една от най-големите политически кризи в историята на ЕС. След многочасови преговори, германският канцлер Ангела Меркел съобщи рано в събота, че е било постигнато споразумение и блокът може да продължи с официални преговори. Според новия проектодоговор, ще бъде избран външен министър на ЕС, както и постоянен председател на Съвета на ЕС. Освен това сегашната система на гласуване в ЕС ще продължи до 2014 г.
						По-късно в събота, гръцкият премиер Костас Караманлис описа споразумението като решителна стъпка напред за ЕС. Кипърският президеннт Тасос Пападопулос, румънският премиер Калин Попеску Таричану и българският министър по европейските въпроси Гергана Грънчарова също приветстваха споразумението от името на своите правителства. (БНР - 24/06/07; И Ю Обзървър, AНА-MПА, КНА, Ромпрес - 23/06/07)
