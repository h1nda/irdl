Ругова ще бъде начело на косовската делегация в бъдещите преговори за статута на провинцията
					14/09/2005
					 
						ПРИЩИНА, Косово, Сърбия и Черна гора -- Във вторник (13 септември) президентът Ибрахим Ругова обяви, че той ще оглави екипа на Косово в очакваните преговори за окончателния статут на провинцията. Ругова, който неотдавна потвърди, че има рак на белите дробове, представи и своя екип, който включва премиера Байрам Косуми, председателя на парламента Неджат Дачи и лидерите на двете най-големи опозиционни партии на косовските албанци -- Хашим Тачи от Демократичната партия на Косово и Ветон Сурои от ОРА. Миналия вторник лидерът на Сръбската листа за Косово и Метохия, Оливер Иванович, каза пред информационната агенция "Бета", че след като екипът на Ругова се състои единствено от албанци, косовските сърби ще настояват да сформират свой собствен екип за участие в евентуалните преговори. (KosovaLive, Бета, Танюг - 13/09/05)
