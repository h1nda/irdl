Според дипломатически източници президентът на САЩ ще посети Турция през април
					11/03/2009
					 
						АНКАРА, Турция -- Американският президент Барак Обама ще посети Турция на 6 и 7 април, за да присъства на годишния форум на водения от САЩ проект "Съюз на цивилизациите" в Истанбул, цитираха медиите испански дипломатически източници, дали информацията във вторник (10 март). Съпредседатели на инициативата за Съюза са турският министър-председател Реджеп Тайип Ердоган и неговият испански колега Хосе Луис Родригес Сапатеро.
						Междувременно във вторник турският президент Абдула Гюл каза, че планираната визита на Обама е много важна и за Анкара, и за Вашингтон, тъй като ще даде възможност за заздравяване на двустранните отношения, които той определи като "една от основните опори на турската външна политика". (ЕФЕ, Хюриет, АНСА, АНКА - 10/03/09)
