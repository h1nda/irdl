ОССЕ разкритикува парламентарния бойкот в Албания
					30/09/2009
					 
						ТИРАНА, Албания -- Службата на ОССЕ в Албания призова опозицията да сложи край на продължаващия бойкот на парламента. Посланикът на ОССЕ в Тирана Роберт Бош каза във вторник (29 септември), че процесът на общите избори през юни, който беше оспорен от опозиционната Социалистическа партия, е бил проведен в рамките на закона. Бош подчерта, че препоръките на ОССЕ за внасяне на подобрения при бъдещи избори в Албания може да бъдат осъществени единствено от парламента. (Топ Ченъл, Ора Нюз, Алсат, Телеграфи - 29/09/09)
