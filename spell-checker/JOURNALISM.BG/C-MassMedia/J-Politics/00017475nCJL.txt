Милорад Додик бе определен за новия изпълняващ длъжността министър-председател на РС
					05/02/2006
					 
						БАНЯ ЛУКА, Босна и Херцеговина (БиХ) -- Президентът на Република Сръбска Драган Чавич определи лидера на Съюза на независимите социалдемократи (СНСД) Милорад Додик за новия изпълняващ длъжността премиер на РС. Новината дойде в събота (4 февруари), след като Чавич приключи едноседмични консултации с политическите партии на босненско-сръбската автономна област. Додик разполага с 40 дни, за да представи състава на новото правителство пред законодателното събрание. В края на януари, предишният кабинет на Сръбската демократическа партия получи вот на недоверие, иницииран от СНСД и подкрепен от малки опозиционни формации. (Независне новине, Дневни аваз - 05/02/06; РТРС, ПБС БиХ - 04/02/06)
