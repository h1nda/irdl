Австрийският парламент ратифицира ССА със Сърбия
					19/11/2010
					 
						ВИЕНА, Австрия -- В четвъртък (18 ноември) парламентът ратифицира Споразумението за стабилизация и асоцииране (ССА) със Сърбия. Така Австрия става 10-ата от 27 членки на ЕС, сторила това. Йохан Майер, председател на парламентарната група за приятелство Австрия-Сърбия, заяви, че страната му ще помогне за ускоряване на присъединяването на Сърбия към ЕС, което според него ще допринесе за гарантиране на стабилността и сътрудничеството в района на Западните Балкани. Майер добави, че сега от Сърбия зависи бързо да приведе законодателството си в съответствие с европейското право, както и да осъществи икономически, политически и институционален напредък. 
						Като цяло ратифицирането на ССА със Сърбия се движи с устойчиви темпове, след като Комисията на ЕС деблокира процеса през юни. Сърбия трябва да залови укриващите се обвиняеми във военни престъпления Ратко Младич и Горан Хаджич, преди ЕС да разреши какъвто и да било по-нататъшен напредък на интеграцията й. (Бета, Танюг - 18/11/10)
