Парламентарна комисия в Албания отхвърля проектозакон за териториалното деление
12/04/2004
 
ТИРАНА, Албания -- Правната комисия към парламента отхвърли в четвъртък (8 април) проектозакон за ново териториално-административно деление, след като двама депутати от Социалистическата партия се присъединиха към представители на опозицията в комисията. Те заявиха, че ОССЕ и Съветът на Европа трябва първо да проучат текстовете. Проектозаконът бе внесен от министъра по местното самоуправление и децентрализацията Бен Блуши, който заяви, че ОССЕ и други международни институции са препоръчали да се проведе административна реформа. (Албейниън нюз - 09/04/04)
