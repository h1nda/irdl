От канцеларията на Ахтисаари потвърдиха, че следващият кръг от преговорите за Косово ще започне на 4 май
					28/04/2006
					 
						ВИЕНА, Австрия -- Следващият кръг от преговорите за децентрализацията на Косово между екипите на Белград и Прищина ще се проведе на 4 и 5 май във Виена, потвърдиха от канцеларията на пратеника на ООН Марти Ахтисаари в четвъртък (27 април). В съобщението на канцеларията му се посочва, че основна тема на разговорите ще бъде създаването на нови общини в провинцията. 
						Други новини -- Първата група от 24 сръбски бежанци се завърна в град Исток и село Благача в Северозападно Косово, съобщиха медиите в четвъртък. Те са настанени в центрове за разселени лица, докато домовете им, разрушени по време на косовския конфликт, се възстановяват в рамките на проект на ЮНМИК. (Политика - 28/04/06; Танюг, Бета, Б92 - 27/04/06)
