Президентът на РС отново призова Караджич и Младич да се предадат на МНТБЮ
		11/12/2005
		 
			БАНЯ ЛУКА, Босна и Херцеговина (БиХ) -- Президентът на Република Сръбска (РС) Драган Чавич отново призова Радован Караджич и Ратко Младич да се предадат доброволно на трибунала на ООН за военни престъпления. На пресконференция в Баня Лука Чавич, който е и лидер на управляващата Демократическа партия, заяви, че двамата трябва да престанат да държат като заложници областта на босненските сърби и нейния народ. Президентът на РС също призова полицията на областта и регионалните агенции да сътрудничат активно за установяване на местонахождението на двамата. 
			Други новини - Министърът за човешки права на Сърбия-Черна гора Расим Ляич, който също е и председател на съвета за сътрудничество с трибунала на ООН, заяви в петък, че седемте липсващи страници от военното досие на Ратко Младич са намерени и изпратени в Хага. Трибуналът е поискал страниците преди три години. Ляич призова за разследване, за да се установи кой носи отговорност за очевидния опит да се попречи на работата на трибунала. (Блиц, Дана, РТРС - 10/12/05; РТРС, ПБС БиХ, Фена - 09/12/05)
