Членовете на председателството на БиХ и основните партии ще обсъждат подготовката за преговорите по ССА 
					03/11/2005
					 
						САРАЕВО, Босна и Херцеговина (БиХ) -- Тристранното председателство на БиХ и лидерите на основните парламентарни партии в БиХ ще заседават в понеделник (7 ноември), за да обсъдят подготовката за преговорите по Споразумението за стабилизация и асоцииране (ССА) с ЕС. Според съобщение за пресата от сряда, на заседанието ще бъдат обсъдени стратегията за преговорите и изборът на главен преговарящ. Проведените досега консултации в Република Сръбска не доведоха до резултат. 
						Други новини -- Съпредседателят на Комисията за реформа в отбраната Рафи Грегорян отправи критика към властите в БиХ за това, че не са предприели мерки срещу лица, посочени в "черните списъци" на ЕС и САЩ. В интервю за сараевския ежедневник "Дневни аваз" Грегорян посочи, че нито една от съответните структури в БиХ не е дори започнала разследване на действията на лица, заподозрени, че помагат на обвинени във военни престъпления да се укриват от правосъдието. (Независне новине, Дневни аваз - 03/11/05)
