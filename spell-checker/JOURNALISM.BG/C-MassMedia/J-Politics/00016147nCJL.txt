Румънската опозиционна партия отхвърли предложението на президента за консултации за еднокамерен парламент
		04/10/2005
		 
			БУКУРЕЩ, Румъния -- Главната опозиционна Социалдемократическа партия (СДП) няма да участва в консултации, предложени от президента Траян Басеску за еднокамерен парламент, съобщи в понеделник (3 октомври) лидерът на СДП Мирча Джоана. Според СДП провеждането на национален референдум за еднокамерен законодателен орган, предложен от Басеску, не е приоритет на фона на сериозните проблеми, като наводненията и състоянието на селското стопанство и здравеопазването. (Ромпрес, Найн о'клок - 04/10/05)
