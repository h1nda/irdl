Албанският опозиционен лидер Рама призова за преговори с управляващата коалиция 
					19/06/2007
					 
						ТИРАНА, Албания -- В понеделник (18 юни) говорителят на опозиционната Социалистическа партия (СП) Саимир Тахири каза, че лидерът на СП Еди Рама е призовал министър-председателя Сали Бериша от управляващата Демократическа партия (ДП) да започнат преговори около кръглата маса за избор на консенсусен кандидат за президент. Говорителят заяви, че СП смята преговорите за изключително важни, така че предстоящото гласуване в парламента за наследник на президента с изтичащ мандат Алфред Мойсиу да не се превърне в „парламентарна криза”. Бериша заяви, че заместник министър-председателят Газменд Окета и депутатът от ДП Астрит Патози са готови да започнат преговори незабавно. (Шкип, Шекули, Коха Йоне - 19/06/07; Топ-Ченъл, Телевизия Нюз24, Balkanweb - 18/06/07)
