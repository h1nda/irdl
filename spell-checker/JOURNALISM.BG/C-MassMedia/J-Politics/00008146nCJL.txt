Сръбският парламент одобри резолюция по Косово
28/08/2003
 
БЕЛГРАД, Сърбия-Черна Гора -- Сръбският парламент прие резолюция в сряда (27 август), определяща Косово като интегрална част на Сърбия. В нея се казва, че всички разпоредби на резолюция 1244 на Съвета за сигурност на ООН трябва да бъдат приложени, преди да започнат преговорите за статута на провинцията. В документа освен това се призовава за завръщането на сърбите, които са избягали от провинцията след края на конфликта през 1999 година и се настоява международната общност да интензифицира усилията за ограничаване на насилието, улесняване завръщането на бежанците и за изграждане на институциите. Резолюцията предизвика острата реакция на лидерите на етническите албанци в Косово. Премиерът Байрам Реджепи заяви, че такива актове неминуемо ще породят напрежение. Говорител на ООН каза в отговор на резолюцията, че бъдещето на Косово е изцяло в ръцете на СС на ООН. (AП, AФП, Б92, Taнюг, Би Би Cи - 27/08/03)
