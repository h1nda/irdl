Сръбският президент направи обръщение към нацията, преди да отпътува за Сребреница
					11/07/2005
					 
						БЕЛГРАД, Сърбия и Черна гора -- Сръбският президент Борис Тадич направи обръщение към нацията в неделя (10 юли), преди да отпътува за възпоменателните церемонии по повод 10-ата годишнина от клането в Сребреница. Тадич заяви, че има три причини за неговото пътуване. Първата е чисто човешка, втората е да покаже, че гражданите на Сърбия се противопоставят на военните престъпления, а третата е установяването на доверие и сътрудничество между страните в региона. В интервю за "Скай нюз" в неделя той изрази надежда, че обвиняемият Ратко Младич ще бъде арестуван през следващите няколко дни, тъй като това е ключово условие за евентуално членство в ЕС. (РТС, Данас - 11/07/05; РТС, Б92, Танюг, Бета - 10/07/05)
