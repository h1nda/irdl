Албанският президент Топи връща закона за собствеността в парламента
					17/08/2010
					 
						ТИРАНА, Aлбания -- Президентът Бамир Топи е върнал закона за връщането и компенсиране на собствеността обратно в парламента с настояването, че по него предстои още работа. В обяснение на повече от две страници, Топи призова депутатите в понеделник (16 август) да приближат закона към конституцията и стандартите за човешките права. Главното му възражение е т.н "право на собственост". Според законопроекта Националната агенция за връщане на собствеността има право да решава случаи, включващи имуществени спорове. Вместо това Топи поддържа, че такива случаи трябва да се решават в съда. Опозиционната Социалистическа партия приветства реакцията на Топи, докато управляващата Демократическа партия, която си осигури мнозинство за закона през юли, изрази увереност, че законът ще бъде гласуван след малки промени. Експертите смятат, че Европейският съд за човешките права в Страсбург ще бъде залят от жалби от албанци, ако мярката влезе в сила. (Сот, Мапо, Газета Шкиптаре - 17/08/10; Болкън Уеб, Би Би Си - 16/08/10)
