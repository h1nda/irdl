Парламентът на Черна гора ще проведе специална сесия по повод убийството на журналист 
					16/01/2007
					 
						ПОДГОРИЦА, Черна гора -- В понеделник (15 януари) председателят на парламента Ранко Кривокапич съобщи, че е насрочил извънредна сесия на парламента за 30 януари, на която да бъде обсъдено неразкритото убийство на черногорския журналист Душко Йованович. В края на миналия месец черногорският върховен съд оправда Дамир Мандич, един от обвиняемите във връзка с убийството на главния редактор на "Дан" през 2004 г. Критиците определиха присъдата като скандална с оглед на представените доказателства. (Виести - 17/01/07; Мина - 16/01/07)
