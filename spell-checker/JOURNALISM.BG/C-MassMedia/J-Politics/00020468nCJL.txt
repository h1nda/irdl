Три босненски сръбски партии се договориха да сформират коалиция в РС
					31/10/2006
					 
						БАНЯ ЛУКА, Босна и Херцеговина (БиХ) -- Три босненски сръбски партии - Съюзът на независимите социалдемократи (СНСД), Демократичният народен съюз и Социалистическата партия на Република Сръбска (РС) -- се договориха да сформират следващото коалиционно правителство в РС. Премиерът на републиката Милорад Додик, лидер на СНСД, съобщи новината в понеделник (30 октомври), но каза, че вратите са отворени и за други партии. Трите партии контролират 48 от 83-те места в парламента след изборите на 1 октомври.
						Други новини -- Главният преговарящ на БиХ с ЕС, Игор Давидович, и ръководителят на Дирекцията по евроинтеграция към правителството на БиХ, Осман Топчагич, са на посещение във Вашингтон. Целта им е да запознаят американски отговорни дейци с развитието на процеса на европейска интеграция в БиХ. (Дневни Аваз - 31/10/06; РТРС, СРНА - 30/10/06)
