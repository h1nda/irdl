ЕК твърди, че новото сръбско правителство държи ключа към подновяване на преговорите по ССА 
					03/05/2007
					 
						БРЮКСЕЛ, Белгия -- Европейската комисия (ЕК) заяви в сряда (2 май), че бъдещото сръбско правителство държи "ключа" към подновяване на преговорите по Споразумението за стабилизация и асоцииране (ССА) с ЕС. Изявлението, цитирано от осведомителната агенция "Бета" съвпадна с първата годишнина от прекъсването на преговорите с Белград по ССА от ЕС, заради неуспеха да се окаже пълно сътрудничество с Трибунала на ООН за военни престъпления. ЕК също призова политиците да сформират нов кабинет колкото се може по-скоро след като са минали вече три месеца от провеждането на изборите. (Блиц, Данас - 03/05/07; Бета, РТС - 02/05/07)
