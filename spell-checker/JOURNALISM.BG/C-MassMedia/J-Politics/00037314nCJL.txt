Румънският президент Бъсеску изключва отделяне от България по отношение на кандидатурата за Шенген
					06/02/2011
					 
						БРЮКСЕЛ, Белгия - Румънският президент Траян Бъсеску заяви в събота (5 февруари), че Румъния няма да иска отделяне от България за влизането в Шенгенското пространство, макар че страната му е изпълнила техническите критерии за разлика от България. "Не искаме да се отделяме от България за влизането в Шенген и няма да се стремим към това", каза Бъсеску в Брюксел, където той присъства на заседание на Европейски съвет. Според докладите на експерти на ЕС Румъния е технически готова да се присъедини към зоната без граници, докато България все още не е готова поради неосигурената граница с Турция. Двете страни се надяват да се присъединят към Шенген през март. (Meдиафакс, AФП, Новините, Агенция "Фокус", БГНЕС - 05/02/11)
