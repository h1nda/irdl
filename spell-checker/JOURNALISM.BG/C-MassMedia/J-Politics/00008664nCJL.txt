Управляващата партия и опозицията в Македония се споразумяха за обща стратегия по въпроса за влизането на страната в ЕС и НАТО
12/10/2003
 
СКОПИЕ, Македония -- Македонската управляваща партия Социал-демократически съюз на Македония (СДСМ) отговори положително в петък (10 октомври) на предложението на главната опозиционна партия ВМРО-ДПМНЕ за обща стратегия по въпроса за интеграцията на страната в ЕС и НАТО. СДСМ заяви, че е открита за всяка инициатива, която би съдействала за влизането на страната в евро-атлантическите структури. ВМРО-ДПМНЕ изрази задоволство от реакцията на СДСМ, като обясни, че причината за нейния апел са някои признаци за изоставане на Македония в интеграционния процес.
В събота македонският министър на финансите Петър Гошев заяви, че страната ще продължи процеса на реституция на собствеността въпреки забавянето му напоследък. Гошев отбеляза, че процедурата по определянето на правата за собственост е трудна, тъй като често има повече от един претендент за една и съща собственост. Той обеща, че проблемите ще бъдат решени. (MИA, Дневник, Радио Свободна Европа - 11/10/03; MИA, Македонско радио - 10/10/03)
