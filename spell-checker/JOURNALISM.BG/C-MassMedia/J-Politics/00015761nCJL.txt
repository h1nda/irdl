Хърватският външен министър е на посещение в Европейския парламент
					30/08/2005
					 
						БРЮКСЕЛ, Белгия -- Хърватският министър на външните работи и европейската интеграция, Колинда Грабар-Китарович, е на двудневно посещение в Европейския парламент (ЕП) за разговори относно кандидатурата на Загреб за ЕС. В понеделник (29 август) тя се срещна с депутата от ЕП Пал Шмит, който е председател на Съвместната парламентарна комисия ЕС-Хърватия. Грабар-Китарович обсъди прилагането на правителствения план за действие за откриване и арестуване на укриващия се генерал Анте Готовина, който от месеци насам е спънка за присъединителните преговори. 
						Ново социологическо проучване свидетелства за нарастващ песимизъм сред хърватските граждани относно перспективите за преговори с ЕС. Според изследването, публикувано във вторник, едва 12 % от отговорилите вярват, че Хърватия ще започне преговори с ЕС тази година; 54 % смятат, че преговорите няма да започнат тази година, а 34 % нямат мнение. (Вечерни лист - 30/08/05; ХИНA - 29/08/05)
