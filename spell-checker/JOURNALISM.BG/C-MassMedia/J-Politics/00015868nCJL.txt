Четири десни партии номинират общ кандидат за кмет на София
		08/09/2005
		 
			СОФИЯ, България -- Четири десни партии - Съюзът на демократичните сили, Съюзът на свободните демократи, националистическата ВМРО и Българският земеделски народен съюз - решиха в сряда (7 септември) да номинират изпълняващия длъжността кмет на София Минко Герджиков за свой кандидат в предсрочните кметски избори на 29 октомври. Герджиков изпълнява длъжността кмет на София, след като Стефан Софиянски спечели депутатски мандат в новия парламент през юни. Друга дясна формация, Демократи за силна България, определи бившия управител на БНБ Светослав Гаврийски за свой кандидат в кметските избори.
			В други новини от сряда се съобщава, че България е обявила плановете си да изпрати на Либия медицинска помощ за борба със СПИН. Помощта ще бъде доставена преди 15 ноември. Тогава Върховният съд на Либия се очаква да се произнесе по жалбата, подадена от пет българските медицински сестри, осъдени на смърт в Либия по обвинения, оспорвани от международната общност, че са заразили деца с вируса на СПИН. (Монитор - 08/09/05; бТВ, Медиапул, БНР - 07/09/05)
