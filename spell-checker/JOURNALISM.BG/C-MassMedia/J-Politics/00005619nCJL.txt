Главният прокурор на Турция иска забрана на управляващата партия
10/01/2003
 
АНКАРА, Турция -- Главният прокурор на Върховния апелативен съд, Сабих Канадоглу, поиска в четвъртък (9 януари) забрана на управляващата Партия на справедливостта и развитието (ПСР). Освен това, Канадоглу поиска Конституционният съд да наложи забрана на лидера на ПСР Реджеп Тайип Ердоган да участва в повторните избори в провинцията Сиирт. Канадоглу твърди, че ПСР нарушава текст от конституцията, според който партиите, създадени на религиозен принцип, се забраняват. На подобно основание през 1997 г. беше забранена Партията на благоденствието. Началникът на генералния щаб ген. Хилми Йозкьок обвини министър-председателя Абдула Гюл в толериране на ислямистки дейности, настоявайки, че такова правителство не заслужава да бъде на власт. (Милиет - 10/01/03; Анадолска агенция, ТРТ, АФП - 09/01/03)
