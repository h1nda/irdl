Главните партии в Румъния подкрепят декларацията за влизане в ЕС
29/01/2003
 
БУКУРЕЩ, Румъния -- След приключване на преговорите с президента Йон Илиеску във вторник (28 януари), главните политически партии заявиха, че са постигнали неофициално споразумение да подкрепят декларацията за влизане в ЕС. Разговорите ще доведат и до препоръки за промени в конституцията и избирателния закон.
В други новини, лидерите на опозиционните Либерална партия и Демократическа партия обявиха, че са съгласни следващите парламентарни избори да се проведат в началото на 2005 г. вместо в края на 2004 г. Целта е президентските избори да бъдат разделени от парламентарните. (Ромпрес, Девет часа - 29/01/03)
