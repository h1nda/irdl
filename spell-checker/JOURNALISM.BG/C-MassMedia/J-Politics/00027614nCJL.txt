Албанският премиер Бериша подкрепя закона за имунитета на прокурорите
					02/09/2008
					 
						TИРАНА, Aлбания -- Премиерът Сали Бериша обеща в понеделник (1 септември) да одобри пакет от закони, целящи да придвижат напред реформите по отношение на съдебната и избирателната системи и тайните служби. На среща с депутати от неговата управляваща Демократическа партия Бериша заяви, че подкрепя проектозакона за статута на прокурорите, предвиждащ премахване на техния имунитет. Асоциацията на прокуроррите разкритикува предложения законопроект с твърдението, че той ще застраши тяхната независимост.
						Лидерът на Социалистическата партия Еди Рама също обсъди реформата в избирателната система с други социалистически политически лидери в понеделник. Рама се срещна с лидера на Социалдемократическата партия Скендер Гинуши и с лидера на Партията на социалдемокрацията Паскал Мило. Представители на втората най-голяма опозиционна партия, Социалистическото движение за интеграция, не присъстваха на срещата. (Шкип - 02/09/08; Toп Ченъл, Вижън +, Клан, Гласът на Америка, Би Би Си - 01/09/08)
