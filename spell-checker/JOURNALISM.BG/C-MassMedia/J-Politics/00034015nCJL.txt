Процедурата по импийчмънт срещу българския президент Първанов беше прекратена
					01/04/2010
					 
						СОФИЯ, България -- В сряда (31 март) след продължителен дебат процедурата по импийчмънт срещу президента Георги Първанов беше прекратена в парламента, тъй като не беше събрано мнозинство от две трети - или 160 гласа - в нейна подкрепа. Причината за това беше напрежението между министър-председателя Бойко Борисов и Яне Янев, лидер на партията „Ред, законност и справедливост”. Янев оттегли подкрепата на осемте депутати от неговата партия, които първоначално подкрепиха искането. Управляващата партия на Борисов „Граждани за европейско развитие на България” (ГЕРБ) започна процедурата по импийчмънт, след като Първанов публикува съдържанието на среща при затворени врати с министъра на финансите Симеон Дянков. (Фокус, Дневник, Капитал, Труд - 31/03/10)
