Първият кръг от преговорите между Белград и Прищина завърши "в дух на сътрудничество"
					22/02/2006
					 
						ВИЕНА, Австрия -- Първите преки преговори между Белград и Прищина се проведоха "в дух на сътрудничество", каза във вторник (21 февруари) Алберт Рохан, заместник на специалния пратеник на ООН за преговорите. Преговарящите намериха допирни точки по няколко въпроса в дискусията, добави той. Двете страни обсъждат проблеми на децентрализацията и начини за прехвърляне на повече пълномощия на местните власти в Косово. Те се споразумяха да се срещнат отново на 17 март. (Политика - 22/02/06; Интърнешънъл Хералд Трибюн, FIFA.com, AП, АФП, Ройтерс, Танюг, Бета, KosovaLive - 21/02/06)
