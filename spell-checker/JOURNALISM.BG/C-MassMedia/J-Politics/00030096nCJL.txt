КФОР и сърбите в Северно Косово постигнаха споразумение по конфликта в "Бърджани"
					29/04/2009
					 
						ПРИЩИНА, Косово -- Във вторник (28 април) сърбите в Митровица и командващите на КФОР се споразумяха мироопазващите войски, блокиращи пътищата към района на "Бърджани", да бъдат изтеглени. Персоналът на КФОР ще се изтегли, а сърбите и албанците, които участваха в спорадични сблъсъци от петък насам, ще могат да се завърнат по домовете си. Напрежението се покачи, когато няколко албански семейства се опитаха да започнат възстановяване на къщи в оспорваната област край неофициалната граница, която пресича разделения град Митровица, оформяйки доминирана от сърбите северна и доминирана от албанците южна част.
						Други новини -- Независимата съдебна и прокурорска комисия започна преназначаването на съдии и прокурори, според съобщения в местните медии от сряда. Целта е да се премахнат непрофесионалните, корумпирани служители и членове на магистратурата със съмнително минало. Очаква се процесът да отнеме един месец. (Коха Диторе, Зери, Експрес, Косова Сот, Лайм - 29/04/09; ИТАР-ТАСС - 28/04/09)
