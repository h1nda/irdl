Суданският президент ще пропусне истанбулската среща на върха
					09/11/2009
					 
						АНКАРА, Турция -- Суданският президент Омар ал Башир е решил да не участва в срещата на върха на Организацията Ислямска конференция в Истанбул, заявиха официални лица в неделя (8 ноември). Башир, който е обвинен в геноцид от Международния наказателен съд, трябваше да пристигне в Истанбул в понеделник. Въпреки критиките на ЕС, турското правителство бе заявило, че няма да го арестува по време на срещата. Суданската държавна информационна агенция "Суна" обаче предаде в неделя, че посещението е отменено поради "ново стечение на обстоятелствата". Башир е обвинен в провеждане на кампания на геноцид, довела до смъртта на близо 35 000 души и причинила "бавна смърт" на най-малко 100 000 други, както и за насилственото прогонване на 2,5 млн. души от домовете им в Дарфур. (Би Би Си, АФП, Анадолска информационна агенция - 08/11/09)
