Европейският парламент одобри докладите за България и Румъния 
					01/12/2006
					 
						СТРАСБУРГ, Франция -- Европейският парламент (ЕП) одобри в четвъртък (30 ноември) докладите за присъединяването на България и Румъния към ЕС, изготвени съответно от докладчиците Джефри ван Орден и Пиер Московиси. Депутатите от ЕП обаче отказаха да подкрепят предложеното удължаване на крайния срок за закриване на по-старите реактори в българската АЕЦ "Козлодуй". Комисията по външни отношения бе дала зелена светлина за удължаването на срока миналата седмица. По отношение на Румъния депутатите отхвърлиха предложение за възобновяване на международните осиновявания. (Сега, Дневник, Куриерул Национал - 01/12/06; Медиафакс, Ромпрес, Медиапул - 30/11/06)
