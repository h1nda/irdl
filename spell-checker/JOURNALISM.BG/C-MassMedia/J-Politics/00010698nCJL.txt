Турският парламент одобри конституционни промени на предварителен вот
05/05/2004
 
АНКАРА, Турция -- Генералната асамблея на парламента одобри във вторник (4 май) пакета от конституционни промени, внесени от правителството миналата седмица. Окончателното гласуване е насрочено за петък. Пакетът предвижда промени в съответствие с регламентите на ЕС, вкл. премахване на смъртното наказание и разпускане на съдилищата за държавна сигурност.
Други новини: министърът на вътрешните работи Абдукадир Аксу заяви категорично във вторник, че не съществуват други заплахи за Срещата на върха на НАТО, която ще се проведе следващия месец в Истанбул. По-рано тази седмица властите обявиха, че са осуетили заговор, насочен срещу Срещата на върха и са арестували деветима заподозрени членове на базирана в Ирак радикална ислямска група Ансар ал-Ислаам. (Хюрриет - 05/05/04; Анадолска агенция, Търкиш Дейли Нюз - НТВ, ТРТ 2 - 04/05/04)
