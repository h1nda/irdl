Черногорският президент очаква новата конституция да бъде приета без референдум 
					04/04/2007
					 
						ПОДГОРИЦА, Черна гора -- Президентът Филип Вуянович прогнозира във вторник (3 април), че предложената нова конституция ще получи достатъчно политическа подкрепа в Парламента, за да бъде приета, с което ще се избегне скъпоструващият национален референдум по въпроса. Вуянович заяви, че референдумът би бил загуба на време и пари и че ако политиците не успеят да постигнат консенсус, това ще породи въпроси относно реформата в Черна гора и интеграционните процеси. В понеделник депутатите одобриха проекта и го предадоха за обществено обсъждане преди окончателното му одобрение от парламента. (Виести - 04/04/07; РТЦГ, Мина - 03/04/07)
