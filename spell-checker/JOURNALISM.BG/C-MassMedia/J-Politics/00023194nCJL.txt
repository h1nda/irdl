Албанският парламент отново не успя да избере президент
					11/07/2007
					 
						ТИРАНА, Албания -- Последният тур от гласуването в парламента за избор на президент се провали във вторник (10 юли) вечерта, защото никой от кандидатите не успя да събере необходимите 84 гласа. Кандидатът на управляващата Демократическа партия Бамир Топи получи 74 гласа, срещу пет гласа за бившия министър-председател Фатос Нано от основната опозиционна Социалистическа партия (СП). Както и в предишните гласувания, водената от СП лява опозиционна коалиция бойкотира процедурата и необходимият кворум не бе постигнат.
						Кристина Галах, говорителка на върховния представител на ЕС по сигурността Хавиер Солана, каза, че задънената улица може да застраши кандидатурата на Албания за интеграция в Съюза. (Коха Йоне, Панорама, Шкип, Шекули - 11/07/07; Топ-Ченъл, ВижънПлюс ТВ, Клан ТВ - 10/07/07)
