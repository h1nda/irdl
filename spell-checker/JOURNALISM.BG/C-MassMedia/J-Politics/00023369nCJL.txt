Райс поздрави Топи за победата му в президентските избори
					27/07/2007
					 
						ТИРАНА, Албания -- В телефонен разговор в четвъртък (26 юли) държавният секретар на САЩ Кондолиза Райс поздрави новия албански президент Бамир Топи за победата му в изборите. Тя гарантира подкрепата на САЩ за по-нататъшното консолидиране на демократичния процес и развитието на Албания. Топи благодари на Райс за добрите пожелания и подчерта важността на американската подкрепа за кандидатурата на Албания за НАТО. 
						Също в четвъртък поради продължаващата енергийна криза албанското правителство намали работното време в публичната администрация от 8,00 до 13,00 часа. Мярката ще влезе в сила от понеделник. (Шекули, Коха Йоне, Шкип, Тема - 27/07/07; Топ-Ченъл, Уебсайт на албанския президент -26/07/07)
