Македонският премиер Бучковски очаква общите избори да се проведат на 5 юли
					10/04/2006
					 
						СКОПИЕ, Македония -- Премиерът Владо Бучковски посочи в неделя (9 април), че очаква следващите парламентарни избори да се проведат на 5 юли. В свое изявление Бучковски каза, че ако членовете на новата Държавна избирателна комисия (ДИК) бъдат номинирани и одобрени до края на седмицата, изборите могат да се проведат още на 5 юли. Към края на миналата седмица управляващият Социалдемократически съюз на Македония и основната опозиционна партия ВМРО-ДПМНЕ постигнаха компромис за назначаването на нов председател на ДИК, одобрявайки номинацията на парламентарния секретар Йован Йосифовски. (Телма ТВ, А1 ТВ - 09/04/06)
