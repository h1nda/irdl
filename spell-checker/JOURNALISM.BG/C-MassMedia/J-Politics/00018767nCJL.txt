Македонските партии предадоха кандидатските си листи за изборите през юли
					31/05/2006
					 
						СКОПИЕ, Македония -- Общо 33 партии и коалиции предадоха своите кандидатски листи за парламентарните избори на 5 юли в Държавната избирателна комисия (ДИК) преди изтичането на крайния срок -- вторник (30 май), според говорителя на ДИК Зоран Таневски. По закон ДИК трябва да провери листите и да поиска разяснения в срок от 48 часа, преди да обяви окончателния брой на кандидатите. Кампанията започва на 15 юни. 
						Във вторник основната албанска етническа партия в Македония, Демократичният съюз за интеграция, сключи предизборно коалиционно споразумение с по-малкия Демократичен съюз на босненците, който доскоро бе партньор в управляващата коалиция, водена от Социалдемократическия съюз. Разцеплението стана по повод на кандидатските листи. (Македонско радио - 31/05/06; A1 TВ, Телма ТВ - 30/05/06)
