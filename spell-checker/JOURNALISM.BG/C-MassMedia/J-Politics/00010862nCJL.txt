Министър на отбраната ще заеме председателския пост в управляващата партия в Македония
20/05/2004
 
КУМАНОВО, Македония -- Министърът на отбраната Владо Бучковски заяви в сряда (19 май), че ще се стреми към председателското място в управляващата партия Социалдемократически съюз на Македония през ноември. Досегашният председател Бранко Цървенковски едва ли ще кандидатства за преизбиране, след като по-рано този месец стана новият президент на страната.
Други новини: В сряда съвместната Българо-македонска комисия за екологично сътрудничество проведе втората си среща. Министърът на околната среда и водите на България Долорес Арсенова заяви, че двете правителства трябва да засилят още повече сътрудничеството в областта на опазването на околната среда с оглед изпълнението на европейските стандарти. Македонският й колега, Любомир Янев, заяви, че българският опит в тази сфера е безценен. (Утрински весник, Дневник - 20/05/04; БTA, БНР - 19/05/04)
