Турската управляваща партия води в социологическите анкети
24/03/2004
 
АНКАРА, Турция -- Управляващата партия на справедливостта и развитието (АКП) се очертава като водеща сила при последните социологически анкети, проведени от агенция АНАР. Резултатите, публикувани във вторник (23 март), показват, че АКП би получила електорална подкрепа от 46.2 %, следвана от основната опозиционна Народно-републиканска партия с 20.2 % и Партията на националистическото движение със 7.2 %. Изследването освен това констатира, че АКП може да спечели съответно 49.3 и 42 % от гласовете в Анкара и Истанбул по време на предстоящите в неделя местни избори. (Анадолска агенция, Търкиш дейли Нюз, НТВ - 23/03/04)
