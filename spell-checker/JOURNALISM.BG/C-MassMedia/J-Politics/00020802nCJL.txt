Гръцкият президент каза, че деловите връзки с арабския свят ще засилят стабилността
					29/11/2006
					 
						АТИНА, Гърция -- В края на обиколката си в няколко арабски страни във вторник (28 ноември) президентът Каролос Папуляс призова за засилване на търговските и икономическите връзки между Гърция и страните от региона. Той подчерта, че деловото сътрудничество може да бъде силно послание за стабилност, мир и развитие. Папуляс призова за повече арабски инвестиции в страната си, като отбеляза, че Гърция е стратегическа част от пазарите в Европа и на Балканите, както и в Черноморския и Средиземноморския регион. (Елефтерия - 29/11/06; AНA-MПA - 28/11/06)
