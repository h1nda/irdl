Косово не разреши влизането на сръбска парламентарна делегация в страната
					17/03/2009
					 
						ПРИЩИНА, Косово -- В понеделник (16 март) полицията попречи на група от осем депутати от Сърбия да влязат в Косово, според съобщенията с аргумента, че групата не е спазила процедурите. Депутатите са членове на парламентарната комисия за Косово в сръбския парламент. Те са отивали на заседание в село Ранилуг за обсъждане на структурите на самоуправление в доминираните от сърби области в Косово. Срещата е била отменена. Властите в Косово съобщиха, че делегацията е информирала службата на ЮНМИК в Белград, но не е информирала външното министерство на Косово за плановете си.
						Междувременно представители на малцинствата и опозиционните политически партии разкритикуваха в понеделник правителството за предоставянето на привилегии на сръбската общност, но не и на другите малцинства. По време на дебат представителите на малцинствата обвиниха правителството в провал на усилията за интегрирането им в обществото, което е предварително условие за интеграцията в ЕС. (Зери, Коха Диторе, Експрес, Косова Сот, Лайм, Кохавижън, Телеграфи - 17/03/09; Клан, Алсат, РТК - 16/03/09)
