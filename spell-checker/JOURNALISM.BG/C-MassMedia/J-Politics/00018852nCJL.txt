Вуянович заяви, че Черна гора ще има собствена конституция до края на годината
					07/06/2006
					 
						ПОДГОРИЦА, Сърбия и Черна гора -- След референдума за независимост миналия месец президентът Филип Вуянович предсказа във вторник, че Черна гора ще има собствена конституция до края на годината. Той каза още, че Черна гора и Сърбия може да имат нужда от помощ от ЕС по време на преговорите за разделянето си. Това противоречи на виждането на сръбския премиер Воислав Кощуница, който твърди, че външна помощ не е необходима. Вуянович каза, че тълкува това като знак, че всички проблеми ще бъдат решени бързо и лесно. (Мина - 06/06/06)
