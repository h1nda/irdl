Кипърският президент посети Атина и обсъди споровете с Турция
					22/02/2007
					 
						АТИНА, Гърция -- В четвъртък (22 февруари) кипърският президент Тасос Пападопулос завърши двудневното си официално посещение, чиято основна тема бяха усилията за обединяване на разделения остров и друг спор с Турция за правото на проучвания за нефт в шелфа на острова. Премиерът Костас Караманлис потвърди отново подкрепата на Гърция за усилията на ООН като посредник при решаването на спора между Кипър и Турция за обединяване на острова и порица Турция за отказа й да отвори въздушното и морското си пространство за кипърски транспортни средства, както бе обещала на ЕС. Междувременно Пападопулос потвърди, че Кипър ще продължи с плановете си за създаване заедно с Египет и Ливан на изключителна зона за проучвания за нефт и газ в шелфа въпреки опозицията от страна на Турция. (Нафтемпорики - 22/02/07; Си Ен Ей, AНA-MПA, EРT - 21/02/07)
