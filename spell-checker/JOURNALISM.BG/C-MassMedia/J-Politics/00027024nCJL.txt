Важно решение за преките преговори за Кипър ще бъде взето на 25 юли
					09/07/2008
					 
						НИКОЗИЯ, Кипър -- Лидерите на кипърските гърци и турци ще решат на 25 юли дали да преминат към преки преговори за обединение, каза във вторник (8 юли) гръцкият президент Деметрис Христофиас на пресконференция в Никозия. По време на среща в края на месеца Христофиас и неговия турски колега Мехмет Али Талят ще направят окончателна оценка на работата на екипите по подготовката. И двете страни са за двузонална, двуобщностна федерация, но все още има несъгласие по управлението, суверенитета, собствеността и други въпроси.
						Във вторник Христофиас се срещна с комисаря по човешките права на Съвета на Европа (СЕ) Томас Хамарберг, който планира да се срещне с Талят и с представители на няколко неправителствени организации. (Заман - 09/07/08, Хюриет, Фамагуста Газет, Анадолска информационна агенция, АНА-МПА, In.news, Си Ен Ей, Филелефтерос, Политис - 08/07/08)
