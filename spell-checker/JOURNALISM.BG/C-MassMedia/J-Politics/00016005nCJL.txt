Сръбският президент е за пряк диалог между Белград и Прищина
					21/09/2005
					 
						НЮ ЙОРК, Съединени щати -- Във вторник (20 септември) сръбският президент Борис Тадич се срещна в Ню Йорк с Михаел Шефер, германският представител в Контактната група за Косово и неин председател. Тадич подчерта, че е привърженик на прекия диалог между Белград и Прищина. Тази среща се проведе в момент, когато предстои да се вземе решение за започване на преговори за окончателния статут на провинцията. Тадич добави, че очаква по-добри условия за живот за косовските сърби и че преговорите трябва да се съсредоточат върху децентрализацията. 
						Тадич се срещна и със заместник държавния секретар на САЩ Никълъс Бърнс, който отново подчерта колко важно е пълното сътрудничество с трибунала на ООН за военни престъпления в Хага, включително арестуването и екстрадирането на обвиняемия Ратко Младич. Тадич каза във вторник пред "Гласът на Америка", че сръбското правителство наистина е твърдо решено да арестува военновременния командир на босненските сърби.
						Други новини -- Делегация, която включва представители на 21 страни членки на ЕС и на делегацията на ЕК в Сърбия и Черна гора, започна двудневно посещение в Косово. Тя ще се срещне с местни политици и с представители на международната общност. (Танюг, Би Би Си, Бета, Б92, Гласът на Америка - 20/09/05)
