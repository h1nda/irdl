Основната босненска партия в РС може да оттегли подкрепата си за правителството на Додик
					12/06/2006
					 
						САРАЕВО, Босна и Херцеговина (БиХ) -- Босненската Партия на демократичното действие (ПДД) даде да се разбере, че може да оттегли парламентарната си подкрепа за кабинета на Република Сръбска (РС), воден от премиера Милорад Додик, заради коментарите му относно евентуален референдум за независимост. В петък (9 юни) заместник-председателят на ПДД Адил Османович каза, че депутатите в Събранието на РС може да прекратят подкрепата си за програмата на правителството и законодателните инициативи, след като Додик започна да говори за разделяне на БиХ. 
						Други новини -- Премиерът на БиХ Аднан Терзич съобщи в неделя, че правителството ще определи тази седмица членовете на комисията, създадена да разследва предполагаемите военни престъпления в Сараево, в т. ч. престъпленията срещу сърби. Бавенето от страна на Терзич накара представителите на РС в парламента да бойкотират законодателния орган. (Независне Новине - 12/06/06; Дневни Аваз - 11/06/06; РТРС - 10/06/06; РТРС, СРНА - 09/06/06)
