Председателят на хърватския парламент и лидери на партии ще обсъждат поведението на депутати 
					28/11/2005
					 
						ЗАГРЕБ, Хърватия -- Председателят на парламента Владимир Шекс и председателите на парламентарните партии ще се срещнат в понеделник (28 ноември) за обсъждане на етнически мотивираното поведение в парламента. Главната опозиционна Социалдемократическа партия (СДП) бе инициатор на разискванията миналата седмица след разгорещен дебат, по време на който е имало "непристойни обноски" и словесна "нетолерантност", според СДП.
						Други новини -- Ново социологическо проучване сочи, че хърватите изпитват смесени чувства относно бъдещото членство на страната в ЕС. Според изследването, проведено от агенция "Ге Еф Ка", само 30 % от отговорилите очакват членството в ЕС да им донесе икономически просперитет, докато 20 % се страхуват от икономическа зависимост от ЕС. (Нови лист - 28/11/05; ХИНA - 27/11/05)
