Босненският сръбски парламент приема оставката на министър-председателя 
					30/12/2004
					 
						БАНЯ ЛУКА, Босна и Херцеговина (БиХ) -- Босненският сръбски парламент гласува в сряда (29 декември) за приемане на оставката на премиера Драган Микеревич след мерките, предприети по-рано този месец от върховния представител Пади Ашдаун. Президентът Драган Чавич трябва да назначи нов ръководител на кабинета в срок от десет дни. 
						
						Други новини: В сряда мисията на ОССЕ в БиХ публикува годишен доклад за дейността си. В него се цитират няколко проекта, свързани с укрепването на демокрацията, образованието, публичната администрация, сигурността и човешките права, както и законодателни и военни реформи. (Бета - 30/12/04; AФП, AП, ФЕНA, СРНA - 29/12/04)
