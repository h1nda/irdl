Люксембургският премиер прогнозира, че преговорите с Хърватия ще започнат според очакванията 
					11/01/2005
					 
						ЛЮКСЕМБУРГ, Люксембург -- В реч пред официални представители на ЕС в понеделник (10 януари) премиерът на Люксембург Жан-Клод Юнкер, чиято страна е понастоящем ротационен председател на ЕС, изрази увереност, че предприсъединителните преговори с Хърватия ще започнат на 17 март според очакванията. Той даде положителна оценка на волята на Загреб за сътрудничество с Трибунала на ООН за военни престъпления, основното предусловие за начало на преговорите. Юнкер допълни, че не очаква неотдавнашната оставка на хърватския външен министър Миомир Жужул да се отрази негативно върху преговорите. (ХИНА, Вечерни лист - 10/01/05)
