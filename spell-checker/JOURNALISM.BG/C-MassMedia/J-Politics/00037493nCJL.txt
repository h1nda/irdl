Конгресмен иска присъствие на САЩ на косовско-сръбските преговори
					18/02/2011
					 
						ВАШИНГТОН, Съединени щати -- Нюйоркският демократ Елиът Енгъл и 20 други конгресмени призоваха президента Барак Обама да играе по-активна роля във всички етапи на преговорите между Прищина и Белград. Те изразиха безпокойство, че ако Сърбия се интегрира в ЕС, преди да реши проблемите си с Косово, това ще позволи на Белград да блокира бъдещото членство на Косово в ЕС, предадоха медиите в четвъртък (17 февруари). 
						Междувременно държавният секретар на САЩ Хилари Клинтън направи изявление по повод на 3-тата годишнина от независимостта на Косово, заявявайки, че Вашингтон е ангажиран с бъдещето на Косово и има честта да бъде приятел и партньор. (Кохавижън, РТК, Клан Косова, ТВ 21 - 17/02/11)
