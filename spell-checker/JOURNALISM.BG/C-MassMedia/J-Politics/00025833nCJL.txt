Парламентът на РС отхвърли инициатива за съхраняване на архивите за военните престъпления в БиХ
					18/03/2008
					 
						БАНЯ ЛУКА, Босна и Хецеговина (БиХ) -- Парламентът на Република Сръбска (РС) отхвърли в понеделник (17 март) инициативата на босненския и на хърватския член на Председателството - Харис Силайджич и Желко Комшич - предлагаща ООН да съхранява архивите на Трибунала за военни престъпления в БиХ. Сръбският член на Председателството Небойша Радманович наложи вето на предложението преди десетина дни, като изрази загриженост, че прехвърлянето на архивите в БиХ може да навреди на РС и на сръбските интереси. Решението къде ще се съхраняват архивите, след като Трибуналът приключи работата си, е в крайна сметка в прерогативите на Съвета за сигурност на ООН. (Независне Новине, Дневни Аваз - 18/03/08; РТРС, ФЕНА - 17/03/08)
