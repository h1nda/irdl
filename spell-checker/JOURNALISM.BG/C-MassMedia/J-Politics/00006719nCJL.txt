Македония и Гърция подновиха преговорите по спора за името
25/04/2003
 
НЮ ЙОРК, САЩ -- След почти едногодишно прекъсване Македония и Гърция подновиха преговорите по спора за името в четвъртък (24 април) в Ню Йорк. Проблем представлява името на Македония по конституция, което Гърция не признава по исторически причини. Поради това, името също не е получило и международно признание.
Междувременно в Скопие седем депутати от Демократическата партия на албанците (ДПА) официално напуснаха парламента в четвъртък, в изпълнение на решението за бойкот на парламента, обявено в края на миналата седмица. Представителят на ДПА Замир Дика заяви, че продължителността на бойкота ще зависи от това колко скоро ще бъдат изпълнени клаузите на Охридския мирен договор. (Утрински Весник, Вест - 25/04/03; А1 ТВ - 24/04/03)
