България и Казахстан подписват споразумения за сътрудничество
26/09/2003
 
АСТАНА, Казахстан -- Президентът Нурсултан Назърбаев се срещна в четвъртък (25 септември) с българския си колега Георги Първанов, който е на тридневно официално посещение в Казахстан. Подписани бяха редица споразумения за сътрудничество в областта на правосъдието, здравеопазването, антитероризма, организираната престъпност и незаконния трафик. Двамата президенти подписаха по-късно и съвместно изявление за засилване на двустранните икономически отношения. (Труд, 24 часа - 26/09/03; БТА, БНТ - 25/09/03)
