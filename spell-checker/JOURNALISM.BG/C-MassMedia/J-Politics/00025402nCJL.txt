Словения ратифицира черногорското предприсъединително споразумение с ЕС
					08/02/2008
					 
						ЛЮБЛЯНА, Словения -- В четвъртък (7 февруари) депутатите от парламента ратифицираха Споразумението за стабилизация и асоцииране между Черна гора и ЕС, с което Словения стана втората страна, членка на ЕС, която подписва документа, след Естония. Споразумението трябва да бъде одобрено от парламентите на всяка страна, членка на блока, процес, който може да отнеме от две до четири години.
						Също в четвъртък черногорският външен министър Милан Рочен пристигна на двудневно посещение в Любляна по покана на своя словенски колега Димитрий Рупел. Двамата подписаха споразумение за техническа помощ в процеса на присъединяване към ЕС. Словения е превърнала ускорената интеграция на Западните Балкани в главен приоритет по време на своето продължаващо председателство на ЕС. (Виести - 08/02/08; РТЧГ, Антена M - 07/02/08)
