Хърватска опозиционна партия планира сериозни промени в кадровия си състав
					14/11/2005
					 
						ЗАГРЕБ, Хърватия -- Основната опозиционна Социалдемократическа партия (СДП) ще размества кадровия състав в своите местни и регионални организации през следващите шест месец, заяви в неделя (13 ноември) председателят на главния съвет на СДП Тонино Пицула. Той добави, че партията иска да се отърве от слабостите си, да реформира и обедини структурите си, както и да разкрие възможности за по-младите си кадри. Той призна, че лошите отношения между членовете и незадоволителната подготовка са повлияли на представянето на СДП в последните избори.
						Други новини -- Хърватия започна поредица от чествания за отбелязване на 14-ата гоишнина от падането на източния град Вуковар в ръцете на югославската армия и сръбските военизирани части през 1991 г. Според сведенията при сръбските атаки срещу града са загинали или ранени 3462 души. Над 22000 граждани от несръбски произход са били принудени да напуснат домовете си. (Вечерни лист, Нови лист - 14/11/05; ХИНА - 13/11/05)
