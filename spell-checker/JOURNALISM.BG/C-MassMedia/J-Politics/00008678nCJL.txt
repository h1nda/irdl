Председателят на сръбския парламент Мичич предупреждава за потенциална конституционна криза
13/10/2003
 
БЕЛГРАД, Сърбия-Черна Гора -- Председателката на сръбския парламент и временно изпълняваща длъжността президент Наташа Мичич заяви в неделя (12 октомври), че ако тя не оцелее на поста си след планирания за вторник вот на недоверие, може да настъпи конституционна криза. Ако тя се оттегли от поста си, преди да бъде избран нов председател на парламента, заместник-председателят на парламента ще трябва да заеме мястото й. По закон обаче заместник-председателят на парламента не може да изпълнява длъжността президент, заемана от Мичич в продължение на месеци. "Това ще създаде голям проблем за функционирането на парламента, тъй като няма да има кой да утвърждава, т.е. да се подписва под законите, приети от парламента, " каза тя. (Б92, Би Би Си, Танюг - 12/10/03)
