ОССЕ обещава да помогне при изработването на правилника за работа на албанския парламент
09/03/2004
 
ТИРАНА, Албания -- Ръководителят на мисията на ОССЕ в Албания Осмо Липонен заяви в понеделник (8 март), че организацията е готова да подпомогне на властите при изработването на парламентарния правилник. Липонен се срещна с председателя на парламента Сервет Пелумби, който изрази благодарност за подкрепата на ОССЕ. Пелумби пое ангажимента от името на своята страна да подобри законовата база и работата на държавните институции.
Други новини: Албания подписа две споразумения за сътрудничество с Босна и Херцеговина в понеделник. Договореността предвижда двустранно сътрудничество за развитието на туризма и въздушния транспорт между двете държави. Делегациите обсъдиха също така сътрудничеството в областта на енергетиката, транспорта, туризма, строителството, образованието и културата. (АТА, СРНА, ХИНА - 08/03/04)
