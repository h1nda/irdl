Румънският президент призовава парламента да изпрати още войски в Ирак
					11/11/2004
					 
						БУКУРЕЩ, Румъния -- Президентът Йон Илиеску е внесъл предложение в парламента за разполагане на още 100 румънски военнослужещи в Ирак, според съобщения в медиите от сряда (10 ноември). Увеличението е поискано от Съединените щати. В момента Румъния разполага с контингент от 743 военнослужещи в Ирак. 
						Други новини: Премиерът Адриан Нъстасе окачестви привилегированите връзки на Румъния с ЕС и стратегическото й партньорство със Съединените щати като стожери на външната политика на страната. Нъстасе анализира обстановката в Румъния преди изборите на 28 ноември, в които той се кандидатира за президент. (Ромпрес, Адеварул - 11/11/04; AП, Ромпрес - 10/11/04)
