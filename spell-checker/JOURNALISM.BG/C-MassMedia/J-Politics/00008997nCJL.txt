ЕС очаква успешни президентски избори в Сърбия
09/11/2003
 
РИМ, Италия -- Председателството на ЕС изпрати писмо до сръбските власти, в което изразява надежда, че президентските избори на 16 ноември ще успеят да съберат необходимото 50%-но участие на избирателите. Писмото също така призовава за укрепване на демокрацията и демократическите институции в Сърбия.
Неотдавнашно проучване на общественото мнение, проведено от Института за социални науки в Белград, показва, че гласуването в президентските избори може да надвиши 50%, но сега не е възможно да се направят точни прогнози. Кандидатът за президент от управляващата Демократическа опозиция на Сърбия (ДОС) Драголюб Мичунович води в анкетите с 29% от очакваните гласове, следван от Томислав Николич - кандидат от Сръбската радикална партия с около 11%.
Междувременно, Гражданският алианс на Сърбия ще настоява за предсрочни парламентарни избори до края на годината, каза в петък (7 ноември) неговият лидер и министър на външните работи Горан Свиланович. Той заяви, че ще предложи на ДОС да подкрепи инициативата, но не прогнозира възможните реакции.(Танюг - 08/11/03; TВ Канал 9 - 07/11/03)
