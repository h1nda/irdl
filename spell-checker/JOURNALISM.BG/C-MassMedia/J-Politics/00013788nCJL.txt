Македонският и черногорският президент обещават да разширят сътрудничеството
					04/03/2005
					 
						ОХРИД, Македония -- По време на среща в четвъртък (3 март) президентът Бранко Цървенковски и черногорският му колега Филип Вуянович дадоха висока оценка на двустранните отношения и обещаха да разширят още сътрудничеството, особено в областта на икономиката. Цървенковски добави, че приготовленията за откриването на македонско консулство в Подгорица са навлезли в крайния си етап. От своя страна Вуянович подчерта значението на транспортния коридор през Косово и каза, че той е дал значителен тласък на търговията.
						Други новини: Официални лица от Македония и Сърбия се споразумяха в четвъртък, че по общата им граница трябва да бъдат открити пет нови контролно-пропусквателни пункта. Те обещаха също да продължат диалога с надеждата да достигнат до решение по въпроса за демаркирането на границата между Македония и Косово. (MИA, Макфакс - 03/03/05)
