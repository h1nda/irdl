Пратеник на ЕС призова за консенсус сред македонските партии в интерес на кандидатурата за членство в ЕС
					18/01/2006
					 
						СКОПИЕ, Македония -- Посланикът на европейската комисия (ЕК) в Македония Ърван Фуер призова във вторник (17 януари) политическите партии в страната да постигнат консенсус в интерес на европейския дневен ред на Македония. Той призова партийните лидери да предпазят процеса на присъединяване към ЕС от влиянието на предизборната реторика през идните месеци. 
						Други новини -- Външният министър Илинка Митрева поиска от ЕК да започне преговори по либерализирането на визовия режим на ЕС за македонски граждани. Митрева заяви, че настоящите визови ограничения, прилагани от Съюза, ограничават деловата активност, образователните и културните връзки. 
						Също във вторник парламентът одобри изпращането на още 11 офицери в Афганистан за попълване на личния състав на първата мироопазваща мисия на Бригада "Югоизточна Европа" . (Телма ТВ, Уеб сайт на македонското правителство, А1 ТВ - 17/01/06)
