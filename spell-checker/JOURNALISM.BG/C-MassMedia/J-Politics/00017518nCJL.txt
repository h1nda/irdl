Сръбска националистическа партия намеква за оттегляне от правителството на БиХ
					08/02/2006
					 
						БАНЯ ЛУКА, Босна и Херцеговина (БиХ) -- Националистическата Сръбска демократическа партия (СДП) намекна във вторник (7 февруари), че може да стане опозиционна партия както на областно, така и на държавно ниво след последните политически събития в Република Сръбска (РС). Кабинетът на СДП в Баня Лука бе отстранен миналия месец след вот на недоверие. По-късно СДП разпореди на всички свои министри в централното правителство да подадат оставките си веднага след сформирането на новата коалиция на мнозинството в РС. 
						Други новини -- БиХ подписа във вторник споразумение с ПРООН за проект за намаляване на наличните количества от стрелкови боеприпаси в страната. Четиригодишният проект е на стойност 11,5 млн. щатски долара. (РТРС, НТВ Хаят, Уеб сайт на ПРООН БиХ, ПБС БиХ - 07/02/06)
