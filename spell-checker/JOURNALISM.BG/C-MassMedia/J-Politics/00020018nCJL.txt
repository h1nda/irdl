Американският президент даде висока оценка на процеса на съдебни реформи в Албания 
					21/09/2006
					 
						НЮ ЙОРК, Съединени щати -- Американският президент Джордж У. Буш се срещна във вторник (19 септември) с албанския си колега Алфред Мойсиу по време на кръгла маса, посветена на демокрацията, и даде висока оценка на равнището на реформите, провеждани в сектора на съдебната система в Албания. Буш поздрави Мойсиу за неговия "кураж" в защита на независимостта на съдебната система, се казва в изявление на канцеларията на албанския президент. Междувременно в нов доклад на министъра на отбраната Фатмир Медиу се посочва, че мерките за борба с производството на наркотици са се засилили значително през последните месеци. По официални данни отглеждането на наркотични растения е намаляло с 80 %, а количеството на заловена дрога тази година се е утроило в сравнение с 2005 г. (Албейниън Нюз - 21/09/06; Уеб сайт на албанския президент - 20/09/06)
