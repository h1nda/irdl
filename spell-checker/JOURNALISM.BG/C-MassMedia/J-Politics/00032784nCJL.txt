Управляващата партия в Косово призова Сейдиу да признае изборните резултати
					18/12/2009
					 
						ПРИЩИНА, Косово -- Управляващата Демократическа партия (ДПК) призова в четвъртък (17 декември) президента Фатмир Сейдиу да убеди партията си да признае резултатите от проведените неотдавна местни избори. Неговата Демократична лига на Косово (ДЛК) оспори предварителните резултати от гласуването в четири общини, където на 13 декември се проведоха балотажи, с аргумента, че тези резултати са манипулирани. Заместник-председателят на ДПК Хайредин Кучи каза, че Сейдиу трябва да се намеси и да накара ДЛК да приеме решенията на Централната избирателна комисия. Съгласно конституцията обаче Сейдиу бе принуден да "замрази" поста си на лидер на ДЛК, след като бе избран за президент през февруари 2006 г. (РТВ 21, Би Би Си, Телеграфи - 17/12/09)
