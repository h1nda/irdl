Основните опозиционни партии в Румъния сключват коалиционно споразумение
29/09/2003
 
БУКУРЕЩ, Румъния -- Основните опозиционни сили, Национално-либералната партия (ПНЛ) и Демократическата партия подписаха протокол за формиране на съюз в неделя (28 септември) след преговори, продължили почти една година. Коалицията ще носи името "За справедливост и истина", заяви лидерът на ПНЛ Теодор Столожан. Двете партии ще се явят като равноправни партньори в общите избори през 2004-2005 година след като участват самостоятелно на местния вот следващата пролет. (Ромпрес, АКТ Медиа - 29/09/03; Медиафакс - 28/09/03)
