Фуер: "Нередности на изборите в Македония ще означават по-дълъг път към ЕС"
					20/03/2006
					 
						СКОПИЕ, Македония -- В интервю за медиите в края на миналата седмица специалният пратеник на ЕС в Македония Ъруан Фуер предупреди, че нередности на следващите парламентарни избори ще означават по-дълъг път към ЕС. Фуер подчерта, че Македония трябва да докаже своите възможности за провеждане на избори в съответствие със стандартите на ЕС. 
						Междувременно македонският премиер Владо Бучковски заяви в петък (17 март), че точната дата на парламентарните избори, които трябва да се проведат между юли и септември т. г., трябва да се обсъди, след като парламентът приеме новия избирателен кодекс. Той каза това в обстановка на продължаващ натиск от страна на опозицията за по-ранни избори. (Макфакс, А1 ТВ - 19/03/06; Утрински Весник - 18/03/06)
