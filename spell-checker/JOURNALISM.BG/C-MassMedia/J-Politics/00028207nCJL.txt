България демонстрира политическа воля за сътрудничество с ОЛАФ, заяви говорителят на службата
					28/10/2008
					 
						СОФИЯ, България -- Властите демонстрираха политическа воля за засилване на сътредничеството с Европейската служба за борба с измамите (ОЛАФ), заяви в понеделник (27 октомври) говорителят на службата Алесандро Бутиче. "Не би било справедливо да се каже, че проблемът с корупцията не съществува в България. Важното е, че българските власти обещаха решимост за укрепване на сътрудничеството си с ОЛАФ", каза Бутиче в интервю за Българската национална телевизия. Той обаче подчерта, че ОЛАФ очаква реални резултати от българската съдебна система. (БНТ, Агенция София нюз, БТА, Фокус, Дарик, Интърнешънъл Хералд Трибюн - 27/10/08)
