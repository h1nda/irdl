Македонската опозиционна партия СДСМ обяви своя кандидат за президент
					27/01/2009
					 
						СКОПИЕ, Македония -- В понеделник (26 януари) опозиционният Социалдемократически съюз на Македония (СДСМ) номинира официално бившия министър на вътрешните работи Любомир Фръчковски за свой кандидат за президент на изборите на 22 март. Всичките 700 делегати на конгреса на партията са гласували за номинирането на Фръчковски. Късно вечерта в неделя управляващата партия на министър-председателя Никола Груевски, ВМРО-ДПМНЕ, определи университетския професор Георги Иванов за свой кандидат. (Макфакс, МИА - 26/01/09)
