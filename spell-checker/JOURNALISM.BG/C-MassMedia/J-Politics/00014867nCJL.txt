Националните бюра по труда на страните от Югоизточна Европа подписват споразумение за сътрудничество
					10/06/2005
					 
						БЕЛГРАД, Сърбия и Черна гора -- Споразумение за сътрудничество бе подписано в четвъртък (9 юни) в Белград от ръководителите на националните бюра по труда на Албания, Босна и Херцеговина, Хърватия, Македония, Черна гора, Сърбия и Словения. По време на конференцията участниците обещаха да обменят информация и опит по отношение на заетостта и да си сътрудничат за създаване в региона на пазар на работната сила без граници. Централна тема бе предизвикателството, свързано със заетостта сред младите хора, която се смята за един от най-належащите проблеми.
						Други новини: Министрите на икономиката от региона се събраха в петък в София на конференция, посветена на инвестициите и търговията в Югоизточна Европа. Това е четвъртата среща от този тип. (Данас, Медиапул, news.bg - 10/06/05; Танюг, Бета - 09/06/05)
