Парламентът на Войводина одобри статута
					09/11/2009
					 
						БЕЛГРАД, Сърбия -- Парламентът на Войводина подкрепи в събота (7 ноември) хармонизирането на проектостатута на провинцията, приет преди повече от година, със законопроекта за прехвърляне на правомощия на Войводина. Измененията в проектостатута бяха одобрени с 84 на 20 гласа, като социалистите предложиха някои от промените. Те включват споменаването на Войводина като неделима част от Сърбия и на Нови Сад като главен административен център, а не като столица на провинцията. Войводина ще може да сключва само междурегионални споразумения и да бъде представлявана в Брюксел със съгласието на сръбското правителство. Войводина ще има своя собствена Академия на науките и изкуствата, както и банка за развитие, която ще подпомага малките и средни предприятия. Проектостатутът и законопроектът за прехвърляне на правомощия сега ще бъдат внесени за одобрение от сръбския парламент. (Бета, Б92, Танюг, РТС, Дневник - 08/11/09)
