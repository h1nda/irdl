Външните министри на ЕС отложиха дебата за започване на присъединителни преговори с Хърватия
					19/07/2005
					 
						БРЮКСЕЛ, Белгия -- По време на срещата си в Брюксел в понеделник (18 юли) външните министри на ЕС решиха да отложат до септември дебата по въпроса дали да започнат преговори за членство с Хърватия. Британският външен министър Джак Стро отново подчерта, че преговорите ще започнат веднага щом се получат доказателства, че Загреб оказва пълно съдействие на трибунала в Хага. От голямо значение за сътрудничеството е арестуването на укриващия се обвиняем Анте Готовина.
						Междувременно във Вашингтон хърватският премиер Иво Санадер ще се срещне във вторник с президента на САЩ Джордж У. Буш. Разговорите вероятно ще се съсредоточат върху кандидатурата на Загреб за членство в ЕС и НАТО. Последното проучване "Евробарометър", публикувано в понеделник от Европейската комисия, установи, че от всички държави в региона Хърватия е най-предпочитаният потенциален член на ЕС. (EU Observer - 19/07/05; Уеб-сайт на ЕС, ХРТ, бТВ, Блумбърг, Ромпрес - 18/07/05)
