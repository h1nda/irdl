Инцко и Пак предупредиха за задълбочаване на политическия застой в БиХ 
					08/02/2011
					 
						САРАЕВО, Босна и Херцеговина (БиХ) -- В понеделник (7 февруари) върховният представител Валентин Инцко и намиращата се на посещение в страната Дорис Пак, докладчик за БиХ на Европейския парламент, призоваха за незабавно сформиране на правителства на ниво кантон, Федерация БиХ и на държавно равнище. „Четири месеца след изборите през октомври гласоподавателите са свидетели единствено на застой и безотговорна политика”, заяви Инцко по време на срещата. Пак подчерта, че БиХ се нуждае от функциониращи институции с оглед на усилията на страната да се присъедини към ЕС. (СВП, Независне Новине, РТРС, Фена - 07/02/11)
