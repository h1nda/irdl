Хърватският президент реорганизира ръководството на армията
29/12/2002
 
ЗАГРЕБ, Хърватска -- В петък (27 декември), президентът Стипе Месич извърши някои промени в състава на военното командване. Генерал-лейтенант Мариян Марекович беше назначен за командващ хърватските сухопътни войски, а бригаден генерал Виктор Копривняк беше освободен от поста на началник на генералния щаб на военновъздушните сили и назначен за главнокомандващ на същите. Също така Здравко Кардум беше освободен от поста командир на Хърватския военноморски флот и назначен за главнокомандващ на флота. Предложените от началник-щаба на армията промени бяха одобрени от министъра на отбраната. (ХИНА - 27/12/02)
