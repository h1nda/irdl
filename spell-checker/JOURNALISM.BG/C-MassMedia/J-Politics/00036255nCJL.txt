Бившият министър-председател Санадер се завърна в Хърватия 
					04/10/2010
					 
						ЗАГРЕБ, Хърватия -- Бившият министър-председател Иво Санадер пристигна в Загреб в неделя (3 октомври) след месец, прекаран в САЩ като гост-лектор в Института "Хариман" на Колумбийския университет в Ню Йорк. Очаква се на 12 октомври Санадер да се яви пред парламентарна комисия, разследваща приватизацията на компанията за нефт и газ ИНА и начина, по който унгарската МОЛ е придобила допълнителни права на управление миналата година. Първия път, когато беше извикан пред комисията, той не даде показания. (ХРТ, Танюг, РТС, Пословни - 03/10/10)
