Албания се готви за следващия кръг от техническите преговори с ЕС
11/03/2004
 
ТИРАНА, Албания -- В сряда (10 март) бе свикано заседание на Междуведомствената комисия за интеграция с ЕС, на което да бъде обсъдена подготовката за шестия кръг от техническите преговори със съюза относно евентуалното подписване на Споразумението за стабилизация и асоцииране. Предвижда се разговорите да започнат на 15 март. Вероятно темите ще включват сътрудничеството в областта на инвестициите, финансите и търговията, социалното осигуряване, образованието и културата, събирането на информация и статистиката и развитието на инфраструктурата.
Други новини: В сряда Италия обеща да помогне при финансирането на инфраструктурни проекти в Албания, включително при строителството на магистрала, която да свързва централния пристанищен град Дуръс със североизточния град Кукеш и намиращия се наблизо граничен пункт Морине на границата с Косово. (ATA - 10/03/04)
