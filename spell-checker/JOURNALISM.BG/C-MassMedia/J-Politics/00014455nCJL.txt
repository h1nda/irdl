Македония се надява да започне преговорите си с ЕС през 2006 г.
					05/05/2005
					 
						ВИЕНА, Австрия -- Македонският външен министър Илинка Митрева, която е във Виена за разговори с колегата си от Австрия Урсула Пласник, заяви пред репортери в сряда (4 май), че се надява Скопие да започне присъединителните преговори с ЕС през първата половина на 2006 г. Това ще бъде признание за реформите, осъществявани от Скопие през последните години, каза Митрева. Междувременно Пласник каза, че спорът между Скопие и Атина за наименованието на Македония не е свързан с дневния ред на евроинтеграцията на страната. Тя добави обаче, че е в интерес и на двете страни да решат върпоса колкото е възможно по-скоро. (AП, A1 TВ, Макфакс - 04/05/05)
