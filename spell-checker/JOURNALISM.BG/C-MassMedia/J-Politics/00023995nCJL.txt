Съветът на Европа похвали Черна гора за преговорите по конституцията, но заяви, че предстои още много работа
					24/09/2007
					 
						ПОДГОРИЦА, Черна гора -- В събота (22 септември) Съветът на Европа (СЕ) приветства преговорите между управляващите партии и опозицията в Черна гора по новата конституция, но предупреди, че това само по себе си не е достатъчно, за да се изпълнят ангажиментите, поети от страната като членка на общоевропейската организация. Докладчикът Жан-Шарл Гардето отбеляза, че с присъединяването си към СЕ Черна гора се е задължила да приеме своята нова конституция в рамките на една година, както и да приеме десетте конвенции на организацията. "Моeто послание и към управляващата партия, и към опозицията е, че все още очакваме от вас да предприемете тази крачка напред. Много е направено, но и много остава да се свърши", каза Гардето. (Антена M - 23/09/07; РТЧГ, Мина, Победа - 22/09/07)
