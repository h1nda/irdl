Хърватска парламентарна комисия одобри завръщането на Санадер
					21/10/2010
					 
						ЗАГРЕБ, Хърватия -- Парламентарна комисия за мандатите и имунитета одобри в сряда (20 октомври) искането на бившия премиер Иво Санадер да бъде възстановен неговия мандат на депутат. Той ще се върне в парламента в петък. Санадер неочаквано подаде оставка като министър-председател през юли миналата година. Той бе изключен от управляващия Хърватски демократически съюз (ХДС), когато за пръв път загатна, че може да се опита да се върне през януари. Според съобщения в местните медии той има близки сподвижници в редиците на ХДС, което му осигурява косвено влияние върху процеса на вземане на решения. Възстановяването на неговия мандат му осигурява и имунитет срещу твърденията за корупция.
						Парламентарната комисия също прие искането на бившия шеф на митниците Младен Баришич за незабавното прекратяване на неговия мандат като депутат в парламента. Баришич бе арестуван по-рано този месец и обвинен в корупция, злоупотреба със служебното оложение и незаконно посредничество. (ХРТ, Ниха, Radio.net, Вечерни Лист - 20/10/10)
