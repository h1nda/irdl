Опозиционната СПП победи на местните избори в Аранджеловац, Сърбия
					03/05/2010
					 
						БЕЛГРАД, Сърбия -- Опозиционната Сръбска прогресивна партия (СПП) е получила 12 места на предсрочните местни избори в община Аранджеловац, според официалните резултати, публикувани в неделя (2 май). Управляващата Демократическа партия е втора с десет места, следвана от коалицията, водена от Сръбската социалистическа партия, с шест. „Г17 плюс”, Демократическата партия на Сърбия и „Нова Сърбия” са спечелили по три места, а Либералдемократическата партия е спечелила две. Окончателните резултати от изборите на 25 април закъсняха, защото се изчакваше повторното гласуване в една от избирателните секции. Предсрочните избори бяха обявени, защото градският съвет не работеше в продължение на повече от три месеца поради политическа патова ситуация. (РТС, Радио Свободна Европа, Б92, Данас - 02/05/10)
