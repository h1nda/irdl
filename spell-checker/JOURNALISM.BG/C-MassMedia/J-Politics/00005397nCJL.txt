Кощуница подкрепя сръбското правителство да започне преговори за нова конституция
16/12/2002
 
БЕЛГРАД, Югославия -- Югославският президент Воислав Кощуница заяви в събота (14 декември), че неговата Демократическа партия на Сърбия (ДПС) ще подкрепи сръбското правителство, при условие преговорите за нова конституция на Сърбия да започнат веднага. Той подчерта, че ДПС няма да подкрепи никоя партия или институция, която смята, че реформите могат да бъдат проведени при сегашната конституция от времето на Милошевич. Демократическата партия на сръбския министър-председател Зоран Джинджич отвърна, че не се нуждае от подкрепата на ДПС и характеризира изявлението на Кощуница като "неуместно". (Б92, ФоНет, БиБиСи - 16/12/02)
