Ербакан бе избран за лидер на малка турска партия
					18/10/2010
					 
						AНКАРА, Tурция -- Неджметин Ербакан, първият турски ислямистки премиер, бе избран в неделя (17 октомври) за лидер на малката партия "Саадет" (Щастие). "Саадет" спечели по-малко от 3% от гласовете на парламентарните избори през 2007 г. и малко повече от 5% на общинските избори миналата година. Ербакан, който е 83-годишен, бе премиер на коалиционно правителство през 1996 г., преди да бъде принуден да подаде оставка под натиска на секуларни военни кръгове. Неговата партия по онова време, "Рефах" (Благосъстояние), бе забранена през 1998 г. и през 2002 г. Ербакан бе осъден на две години затвор за злоупотреби. По-късно обаче присъдата му бе намалена до домашен арест. (Заман, Си Ен Ен Търк, Aнадолска информационна агенция, AФП - 18/10/10)
