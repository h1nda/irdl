Посланикът на ЕС Фуере призова македонската опозиция да се завърне в парламента
					30/07/2008
					 
						СКОПИЕ, Македония -- Във вторник (29 юли) посланикът на ЕС в Скопие Ерван Фуере призова опозицията да се завърне в парламента колкото се може по-бързо. Социалдемократическият съюз на Македония (СДСМ), Либералдемократическата партия (ЛДП), Новата социалдемократическа партия (НСДП) и партията "Нова алтернатива", които са членове на коалицията "Слънце", решиха да бойкотират заседанията на парламента след ареста на заместник-председателя на СДСМ и кмет на Струмица Зоран Заев. Прокуратурата заяви, че той е злоупотребил с власт по време на търг за местен търговски мол. Фуере каза, че бойкотът подкопава работата на управляващите институции и ще прогони чуждите инвеститори. "Това е заболяване, което трябва да бъде изкоренено в Македония", каза Фуере след среща с Ивица Боцевски, заместник министър-председател, отговарящ за европейските въпроси. (Вечер - 30/07/08; A1, Макфакс - 29/07/08)
