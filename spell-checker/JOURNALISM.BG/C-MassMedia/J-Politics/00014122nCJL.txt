Българският президент може да наложи вето върху избирателния закон 
					04/04/2005
					 
						СОФИЯ, България -- Президентът Георги Първанов намекна, че може да наложи вето върху новия избирателен закон, който ще се приеме от парламента, изразявайки притеснение, че последните изменения могат да доведат до някои нарушения по време на изборите. В няколко публични изявления след петък (1 април) Първанов разкритикува управляващата коалиция за това, че адаптира законодателството към собствените й политически интереси. Измененията трябва да се разгледат на второ четене по-късно тази седмица. 
						Други новини: Германското списание Фокус съобщи в неделя, че присъединяването на Румъния и България може да струва на ЕС около 44.3 млрд. евро. Около една трета от тези пари ще дойде от Германия, посочва Фокус. Двете балкански държави ще се присъединят към Съюза на 1 януари 2007 г. (Дневник - 03/04/05; AFX - 02/04/05; Нoва ТВ - 01/04/05)
