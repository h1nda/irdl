Главната опозиционна партия на Косово твърди, че е спечелила изборите в събота
					18/11/2007
					 
						ПРИЩИНА, Косово, Сърбия -- Главната опозиционна партия в Косово твърди, че е спечелила парламентарните и местните избори в събота (17 ноември) в Косово. При почти приключило преброяване на гласовете Демократическата партия на Косово (ДПК) на Хашим Тачи води с 35 %, докато управляващата Демократическа лига на Косово (ДЛК) има 22 %. Това е първото поражение на ДЛК в петте избори, проведени в провинцията досега.
						Пред репортери Тачи обеща, че Косово ще обяви независимост незабавно след 19 декември, когато приключва последният кръг от преговорите за Косово с международно посредничество. Той обаче призна, че неговата партия няма достатъчно гласове, за да управлява сама и че той ще търси коалиция с ДЛК.
						Съобщено бе, че избирателната активност е 45 %. Само пет от 40 000 сърби, имащи право на глас, са гласували.. (КосоваЛайв, Танюг, Б92, РТС, Бета, Ройтерс, AП, AФП - 18/11/07)
