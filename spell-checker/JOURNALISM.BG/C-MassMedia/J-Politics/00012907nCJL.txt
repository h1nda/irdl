Комисията по сигурността на македонския парламент ще обсъди Кондово 
					08/12/2004
					 
						СКОПИЕ, Македония -- Парламентарната комисия за отбрана и сигурност ще проведе извънредно заседание, за да обсъди положението в село Кондово, обяви шефът на комисията Тито Петковски във вторник (7 декември). Основната опозиционна партия ВМРО-ДПМНЕ поиска това заседание, призовавайки правителството да предприеме всички необходими мерки за предотвратяване на евентуално повторение на събитията от 2001 г. в Македония. Според съобщения в пресата въоръжени екстремисти са проявявали активност в селото, разположено западно от Скопие. 
						Други новини от вторник: Мюфтията на Скопие Зенун Бериша категорично отрече да има връзки с ислямския фундаментализъм. На пресконференция той отхвърил освен това твърдения в пресата, че е служил за свръзка между Ал-Кайда и финансови поддръжници на организацията в Македония. (Утрински вестник, Дневник, Вест - 08/12/04; А1 ТВ - 07/12/04)
