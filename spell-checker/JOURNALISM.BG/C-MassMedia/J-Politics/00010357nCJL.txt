Споразумението за стабилизация и асоцииране между Македония и ЕС влезе в сила
02/04/2004
 
СКОПИЕ, Македония -- Споразумението за стабилизация и асоцииране (ССА) между Македония и ЕС окончателно влезе в сила в четвъртък (1 април), три години след подписването му. Върховният представител на ЕС по въпросите на сигурността Хавиер Солана заяви, че с тази стъпка "се е скъсило разстоянието между Брюксел и Скопие". Това е първото такова споразумение, влязло в сила. Преговорите по ССА със Хърватия са приключили, но тези с Албания още продължават.
Също в четвъртък граничната полиция на Македония и тази на Албания започнаха работа по проект за сътрудничество на граничния пункт Блато. Основна цел е ограничаването на незаконния трафик на наркотици и хора. (Утрински весник - 02/04/04; MИА, Макфакс, A1 ТВ - 01/04/04)
