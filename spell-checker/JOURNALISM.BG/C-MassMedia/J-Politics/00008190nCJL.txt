Малка партия напуска управляващата коалиция в Румъния
01/09/2003
 
БУКУРЕЩ, Румъния -- Малката унгарска партия (ПУР) реши в събота (30 август) да се оттегли от управляващата коалиция, ръководена от Социалдемократическата партия (ПСД), посочвайки като причина "арогантността" и отказа на ПСД да изпълни задълженията си по силата на коалиционното споразумение. Лидерът на ПУР Дан Войкулеску каза, че партията му ще участва самостоятелно в бъдещите общи избори.
Други новини: лидерите на основните опозиционни партии - Траян Басеску от Демократическата партия и Теодор Столожан от Национално-либералната партия - се споразумяха в края на седмицата да си сътрудничат по време на избори.
Междувременно в петък посланикът на САЩ в НАТО Никълъс Бърнс посети Румъния и даде висока оценка на постиженията на страната по пътя към членството в Алианса. Той добави, че Румъния е станала един от най-сериозните партньори на САЩ и НАТО в Европа и се превръща в регионален лидер на Балканите. (Медиафакс, АКТ Медия - 01/09/03; Ромпрес - 30/08/03)
