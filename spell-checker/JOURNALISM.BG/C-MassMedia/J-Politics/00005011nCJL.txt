Вуянович е избран за говорител на парламента на Черна гора
06/11/2002
 
ПОДГОРИЦА, Югославия -- Бившият министър-председател Филип Вуянович беше избран за нов говорител на парламента на републиката на учредителната сесия на законодателния орган във вторник (5 ноември). Той беше единственият предложен за поста, номиниран от управляващата Демократическа партия на социалистите (ДПС), в която той е заместник-председател.
Вуянович, на свой ред може да играе роля при решението на партията за номиниране на президента Мило Джуканович като министър-председател. Председателят на конституционния съд на Черна гора Радое Корач заяви във вторник, че тъй като президентът е упълномощен да предлага кандидатурата на министър-председателя, Джуканович може да подаде оставка и да предаде временно задълженията си на говорителя на парламента до президентските избори на 22 декември. (Танюг, Радио Черна гора, ББС, ТВ Черна гора - 05/11/02)
