Македония определи дата за президентските и местни избори
					11/01/2009
					 
						СКОПИЕ, Maкедония -- Председателят на македонския парламент Трайко Веляновски съобщи в събота (10 януари), че страната ще проведе президентски и местни избори на 22 март. Изборите ще бъдат четвъртите поред в страната, откакто тя обяви независимост през 1991 г. Председателят на парламента подчерта, че изборите ще бъдат решаващи за перспективите на страната за членство в ЕС. "Свободните и демократични избори са най-важното нещо за по-нататъшната ни интеграция в ЕС. В противен случай ще останем като черна дупка на Балканите", предупреди той. Миналата година изблици на насилие и фалшификации помрачиха парламентарните избори. Тогава ЕС заяви, поведението на следващите избори ще бъде ключово условие за процеса на по-натъшна интеграция на страната.
						Същевременно в петък парламентът одобри конституционна поправка за намаляване на минималната активност, необходима за президенски избори от 50% на 40%. Всички присъстващи 86 депутати гласуваха за поправката. (Maкфакс, MРТ, AФП, Ройтерс, ЮБизнес, БолкънИнсайт - 10/01/09, AП, A1, МИА - 09/01/09)
