Американски представител казва, че Хърватия продължава да преговаря за двустранно споразумение за имунитета
02/06/2003
 
ВАШИНГТОН, САЩ -- Хърватия и САЩ все още обсъждат подписването на двустранно споразумение за имунитета на своите граждани, заяви представителят на Държавния департамент Джонатан Бентън. В изявление за медиите след годишното заседание на Националната федерация на американците от хърватски произход в неделя (1 юни) Бентън каза, че преговорите се очаква да продължат през следващите две седмици. Като отчита неодобрението на ЕС, Хърватия се колебае дали да подпише такова споразумение, което би освободило гражданите на двете държави от юрисдикцията на Международния наказателен Съд в Хага. (ХИНА - 01/06/03)
