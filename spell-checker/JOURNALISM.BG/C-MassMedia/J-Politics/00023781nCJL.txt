Турция ще представи проект за нова конституция до края на годината
					04/09/2007
					 
						АНКАРА, Турция -- Управляващата Партия на справедливостта и развитието (ПСР) планира да представи своя проект за нова конституция до края на годината, заяви високопоставен партиен представител в понеделник (3 септември). Заместник-председателят на ПСР Денгил Мир Мехмет Фират заяви, че в новата конституция ще бъдат прокламирани човешките права и гражданските свободи. Макар че ПСР може да успее да си осигури 367 гласа в парламента за приемане на новата конституция, тя планира да свика референдум, така че гласоподавателите да могат да гласуват в преки избори, добави Фират. 
						Междувременно в първата реч, произнесена пред парламента от кюрдски законодател от повече от десетилетие, Ахмет Турк от Партията на демократическото общество обеща лоялност към Турция. Той се закле да уважава нейната териториална цялост и суверенитет. (Заман, Turkishpress.com - 04/09/07; AФП, AП, Търкиш Прес, НТВ - 03/09/07)
