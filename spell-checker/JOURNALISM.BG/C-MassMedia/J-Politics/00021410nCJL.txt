Бомба избухна пред партиен офис в Източно Косово
					29/01/2007
					 
						ПРИЩИНА, Косово, Сърбия -- Бомба избухна пред сграда в град Гниляне рано в неделя (28 януари). Взривът повреди част от фасадата, но пострадали няма. По-рано сградата е принадлежала на местния клон на управляващата Демократична лига на Косово. Неотдавна обаче от нея се отцепи фракцията Демократична лига на бившия председател на парламента Неджад Дачи, която може би се помещава в нея сега. (РТС, АП - 28/01/07)
