Управляващата партия в Македония избира нов лидер 
					25/11/2004
					 
						СКОПИЕ, Македония -- Очаква се управляващият Социалдемократически съюз на Македония (СДСМ) да избере нов лидер на извънредния си конгрес в четвъртък (25 ноември). Близо 700 делегати ще избират между трима официални кандидати за поста -- заемащите в момента длъжности на заместник-председатели Владо Бучковски и Радмила Шекеринска, и Тито Петковски. Четвъртият номиниран кандидат, лидерът на парламентарната група на СДСМ Яни Макрадули, се оттегли в сряда от надпреварата и призова привържениците си да гласуват за Шекеринска. Представители на СДСМ по-рано намекнаха, че на бъдещия победител в надпреварата ще бъде предложен и премиерският пост. (Утрински весник, Дневник, Вест - 25/11/04)
