Жените в политиката в Югоизточна Европа
02/12/2002
&lt;FONT size="1" color="gray" face="verdana"&gt;Председателката на сръбския парламент Наташа Мичич е една от малкото жени в политиката в Югоизточна Европа. [ФоНет]&lt;/font&gt;&lt;br&gt;&lt;br&gt;
Жените играят все по-нарастваща роля в политиката в Югоизточна Европа - в някои страни поради системата на процентно участие. В доста страни обаче, жените все още не заемат позиции във властта, съобщава ОССЕ.
(Различни източници - 01/11/02)
 
 
Две жени спечелиха ключови позиции в неотдавнашните местни избори в Гърция, което се счита за преломен момент в политиката на страната, доскоро доминирана от мъже. Фофи Йенимата, представителка на управляващата Социалистическа партия (ПАСОК), беше избрана за "главен префект" на областта Атика, в която се намира столицата на Гърция, докато Дора Бакояни от опозиционната партия Нова демокрация (НД), стана първата жена-кмет на Атина. И двете спечелиха постовете на втория тур от изборите на 20 октомври. Макар да представляват противоположни страни от гръцкия политически спектър, двете жени се изправят срещу трудни задачи, особено в светлината на летните Олимпийски игри през 2004 г., на които Атина ще бъде домакин.
&lt;table border="0" align="left" width="170" height="252"&gt;
 &lt;tr&gt;
 &lt;td&gt;&lt;img src="../../images/photos/021202-svetlareportage2.jpg" align="left" width="170" height="252"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Дора Бакояни е първата жена-кмет на Атина. [Проект Гърция днес 2001]&lt;/font&gt;&lt;/td&gt;
 &lt;/tr&gt;
&lt;/table&gt;
''Моята цел е да бъда взискателен кмет'', казва Бакояни, която ще заема длъжността за срок от четири години, обещавайки също да обнови столицата за Игрите и да я направи "най-великолепния град в света". Бакояни е бивш министър на културата в кабинета на нейния известен баща, Костас Мицотакис, който беше министър-председател на Гърция от 1990 до 1993 г. Нейната представа за Атина е като за "музей на атничността на открито", без интриги и вътрешно съперничество в хода на подготовката за лятната Олимпиада през 2004 г. Тя напусна мястото си на депутат от НД, за да участва в надпреварата за кмет на Атина.
Йенимата също е потомка на известен гръцки политик. Нейн баща е последният Йоргос Йенимата, който през 80-те години проведе реформата в гръцката система на здравеопазването и още е почитан като символ на Социалистическата партия. Тя се появи на политическата сцена през 2000 г., когато беше избрана за член на парламента като представителка на ПАСОК. Нейната нова работа изглежда по-трудна в сравнение с тази на Бакояни, тъй като в хода на подготовката за Олимпиадата, която се очаква да привлече около 1,5 млн гости, тя ще трябва да следи за изпълнението на редица инфраструктурни проекти. Сега, при управлението на ПАСОК, тя вероятно ще получи по-лесно подкрепа.
Жената с най-висок политически пост в Гърция е Министърът на вътрешните работи Васо Папандреу, за която казват, че е изиграла ключова роля в приемането на наредбата, изискваща 30 процентно участие на жени-кандидатки в управлението, преди провеждането на местните избори.
Подобна система на процентно участие е била въведена и в други региони. Например в Косово съществува специално изискване за пола, според което поне една трета от кандидатите в първите 67 процента от местата в избирателните листи трябва да са жени.
Общите избори в провинцията през ноември 2001 г. въведоха редица жени в първия демократично избран парламент на Косово. Флора Бровина, от етническата Албанска демократическа партия на Косово, която беше кандидат за президент миналата година, сега оглавява парламентарната комисия за безследно изчезналите. Други комисии, също оглавявани от жени, са тези за равноправие на половете, за транспорта и телекомуникациите, и за работната сила и социалните грижи. Рада Трайкович е лидер на парламентарната комисия на коалицията на етническите сърби "Завръщане".
Първите следвоенни избори в Босна и Херцеговина (БиХ) през септември 1996 г. бяха пример за недостатъчното представяне на жените в политиката. ОССЕ отбеляза, че на държавно ниво и на ниво общности са избрани само 2 процента от жените-кандидатки, а в местните управления - 5 процента, докато на ниво изпълнителна власт практически няма никакво участие на жени. Това доведе до въвеждането на минимална квота от 30 процента за участието на жените там. Резултатът е впечатляващ - процентът на жените в Камарата на представителите на БиХ скочи от 2 процента през 1996 г. до 26 процента през 1998 г., а броят на жените представителки на общинско ниво нарастна от 5 процента през 1997 г. до 18 процента през 2000 г., съобщава ОССЕ през 2001 г.
Но в предварителните оценки за общите избори през октомври тази година тя отбелязва, че макар броят на жените-кандидатки да е нарастнал значително, "жените като цяло не заемат важни постове в управлението на политическите партии", докато системата за избори с открити листи очевидно препятства избирането на жени.
Според статистиката на Икономическата комисия за Европа към ООН, през 2000 г БиХ действително е била водеща с избирането на 29 процента жени за депутати в парламента, в сравнение с другите страни от региона, докато Турция е заемала последно място само с 4 процента жени от депутатите в парламента.
&lt;center&gt;&lt;table border="0" align="center" width="468" height="293"&gt;
 &lt;tr&gt;
 &lt;td&gt;&lt;img src="../../images/photos/021202-svetlareportage.jpg" align="center" width="468" height="293"&gt;&lt;/td&gt;
 &lt;/tr&gt;
&lt;/table&gt;&lt;/center&gt;
В Албания, където избирателният закон не осигурява привилегии за жените, парламентарните избори през 2001 г. доведоха до намаляване на тяхното участие от 7 процента през 2000 г. до 5,7 процента.
В България обаче, ситуацията оттогава се подобри, поне по отношение представянето на жените в парламента. Изборите за законодателния орган през 2001 г. въведоха 61 жени в 240-местния парламент, с което тяхното представяне в Националното събрание нарастна до 24,5 процента от 11 процента през 2000 г. Лидерът на една от главните опозиционни партии, Надежда Михайлова, беше министър на външните работи в предишното правителство и продължава да играе важна роля в българската политика.
Председателите на парламентите и на Черна гора, и на Сърбия са жени - Весна Перович и Наташа Мичич.
Въпреки всичко, жените остават недостатъчно представени в политическия живот на страните от Югоизточна Европа и далеч зад водещите в света северни страни, където съотношението на жените в парламентите е средно 36,4 процента през 2000 г., и дори още по-далеч след Швеция, която съгласно статистиката на ООН има най-висок дял на жените в долната или единичната камара - 40,4 процента.
