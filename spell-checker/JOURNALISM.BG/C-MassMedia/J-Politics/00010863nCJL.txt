Албанска парламентарна комисия подкрепя решението за интеграция в ЕС
20/05/2004
 
ТИРАНА, Албания -- Парламентарната комисия по външните работи и интеграцията одобри в сряда (19 май) проекторешение по доклада на ЕС за Албания, публикуван миналия месец. В доклада е направен преглед на напредъка в изпълнението на Споразумението за стабилизация и асоцииране с ЕС, като се критикува степента на политическа нестабилност и корупцията. Проекторешението съдържа предложения и искания към другите институции за разрешаване на проблемите. Парламентът ще го разглежда на 27 май. (Албейниън дейли нюз - 20/05/04; ATA - 19/05/04)
