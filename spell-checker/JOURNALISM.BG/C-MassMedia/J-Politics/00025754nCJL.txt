Сръбското правителство предложи изборите да се проведат на 11-и май
					11/03/2008
					 
						БЕЛГРАД, Сърбия -- В понеделник (10 март) правителството прие предложението да се разпусне парламентът и да се назначат извънредни парламентарни избори на 11-и май. В кратко изявление правителството също така заяви, че то вече не е в състояние да функционира, тъй като липсва съгласие по провеждането на единна и обща политика вътре в управляващата коалиция. Президентът Борис Тадич подкрепи датата през май, която съвпада с определената по-рано дата за провеждане на местните избори. (Блиц, Политика - 11/03/08; Б92, Бета, Танюг - 10/03/08)
