Страните членки на ЕС са разделени по въпроса за финализиране на присъединителните преговори с Хърватия
					24/05/2011
					
						БРЮКСЕЛ, Белгия -- Страните членки на ЕС останаха разделени по въпроса за приключване на присъдинителните проговори с Хърватия по време на работна вечеря на министрите на външните работи в понеделник (23 май). Унгария, Австрия и Италия настояват за финализиране на преговорите до края на юни, докато Франция настоява за прилагане на мониторингов механизъм за антикорупционните реформи до присъединяването на Хърватия. Според съобщения в медиите Обединеното кралство и Холандия са изразили резерви по отношение на прибързаното затваряне на преговорната глава за съдебната система и препоръчват на Съюза да изчака доклада за сътрудничеството в областта на военните престъпления, който Серж Брамерц, главен прокурор на Хагския трибунал ще представи следващия месец. (ХРТ, index.hr, Нова ТВ - 23/05/11)
