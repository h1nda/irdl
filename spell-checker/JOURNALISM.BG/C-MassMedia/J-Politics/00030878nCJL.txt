Сръбските депутати одобриха закона за регионалното развитие
					09/07/2009
					 
						БЕЛГРАД, Сърбия -- В сряда (8 юли) парламентът прие нов закон за регионалното развитие, който разделя Сърбия на седем статистически региона: Войводина, Белград, Западен, Източен, Централен, Южен и Косово и Метохия. Тези региони по-нататък ще бъдат разделени на развити или слаборазвити в опит да бъдат намалени икономическите и социални несъответствия.
						Също в сряда парламентът избра нови членове на Републиканската избирателна комисия (РИК). Депутатите назначиха Предраг Гъргич, адвокат от Зренянина, за неин председател. Предишният шеф на РИК Соня Бъркич и 13 други членове от Демократическата партия и Сръбската прогресивна партия напуснаха след съобщения в пресата за огромни премии, разпределени сред членовете на РИК миналата година. (Танюг, Б92, Бета, РТС - 08/07/09)
