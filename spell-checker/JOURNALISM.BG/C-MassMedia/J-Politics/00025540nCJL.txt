Президентът официално номинира Джуканович за министър-председател на Черна гора
					21/02/2008
					 
						ПОДГОРИЦА, Черна гора -- В сряда (20 февруари) президентът Филип Вуянович официално номинира лидера на управляващата Демократична партия на социалистите Мило Джуканович за министър-председател. Следващата седмица парламентът ще проведе вот на доверие, за да потвърди назначаването му на този пост. Джуканович вече е бил министър-председател четири мандата и веднъж е бил президент. Напускащият поста министър-председател Желко Щуранович подаде оставка в края на миналия месец поради заболяване от рак на белите дробове. (Виести - 21/02/08; РТЧГ, Мина, Виести - 20/02/08)
