Албания: Представител на ПАСЕ ще се включи в преговорите за преодоляване на политическата криза 
					19/02/2010
					 
						ТИРАНА, Албания -- Председателят на парламентарната асамблея на Съвета на Европа (ПАСЕ) Мевлут Чавушоглу ще оглави делегация, която ще помага на президента Бамир Топи в посредничество на политическите преговори между правителството и опозицията във връзка с продължаващия бойкот на парламента. Делегацията на Чавушоглу ще подпомага процеса за възстановяване на политическия диалог в Албания, обяви в четвъртък (18 февруари) службата на Съвета на Европа в Тирана. 
						Други новини -- Председателят на Парламентарната асамблея на ОССЕ Жоао Соареш призовава опозиционната Социалистическа партия (СП) да прекрати парламентарния бойкот. Соареш приветства идеята за създаване на парламентарна комисия за разследване на предполагаемите нередности на общите избори през юни 2009 г. Соареш направи изявлението си във Виена след среща в четвъртък с председателя на албанския парламент Йозефина Топали и лидера на СП Еди Рама. (Лаймфундит, Телеграфи, Шекули, Ора Нюз - 18/02/10)
