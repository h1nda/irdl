Президентът на Република Сръбска призова парламента да приеме законопроекта за реформа в отбраната
31/10/2003
 
БАНЯ ЛУКА, Босна и Херцеговина (БиХ) -- Президентът на Република Сръбска Драган Чавич призова Националното събрание в четвъртък (30 октомври) да приеме законопроекта за реформа в отбраната, изготвен от ресорната федерална комисия. Чавич заяви, че документът е необходимо условие за влизането на БиХ в програмата "Партньорство за мир", както и че държавата може да претърпи загуби при по-нататъшно закъснение.
В Сараево правителството на БиХ прие в четвъртък план за действие за сигурност на границите и борба срещу организираната престъпност. Документът препоръчва законови промени, реформа в полицейските структури, защита на свидетелите и ново законодателство срещу прането на пари. (СРНА - 30/10/03)
