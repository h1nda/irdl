Комисия на сръбския парламент анулира мандатите на двама депутати от "Г17 плюс" 
					16/05/2006
					 
						БЕЛГРАД, Сърбия и Черна гора -- Административната комисия на сръбския парламент отне мандатите на двама депутати от "Г17 плюс", Ксения Миливоевич и Горан Паунович, след разгорещени дебати в понеделник (15 май). Всички депутати при влизането си в парламента подписват безусловна декларация за подаване на оставка, по силата на която мандатите им могат да бъдат отнети, ако те спрат да спазват указанията на партията, от чиято листа са избрани. Миливоевич и Паунович се смятат за лоялни към бившия заместник-премиер Миролюб Лабус, който подаде оставка по-рано този месец, след като ЕС замрази преговорите за интеграция с Белград. Той напусна и поста си на лидер на "Г17 плюс".
						Други новини -- Деян Миленкович, основен заподозрян в убийството на сръбския премиер Зоран Джинджич през март 2003 г., бе приет в болницата на затвора в Белград, съобщи адвокатът му в понеделник. Той ще бъде подложен на цялостен медицински преглед. Миленкович бе арестуван в Гърция през юни 2004 г. (Политика - 16/05/06; Танюг - 15/05/06)
