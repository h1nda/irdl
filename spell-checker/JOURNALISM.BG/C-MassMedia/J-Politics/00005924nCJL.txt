Турция и САЩ подписват споразумение за модернизиране на турски военни бази
09/02/2003
 
АНКАРА, Турция -- Представители на правителството и САЩ подписаха меморандум за разбирателство в събота (8 февруари). Споразумението определя условията, при които американските специалисти ще модернизират турските военни бази, за да ги подготвят за евентуални атаки на САЩ срещу Ирак. Споразумението бе подписано в резултат на решението на турския парламент да позволи на американски военни специалисти да пристигнат за три месеца в страната за модернизиране на военните съоръжения.
Също в събота, Германия и Холандия обещаха да доставят на Турция ракети "Патриот" и да изпратят помощен персонал в края на тази седмица. Преди това Германия бе обявила, че няма нужда да се правят планове за непредвидени ситуации в защита на Турция. (АФП, ТРТ 2, БиБиСи, Анадолска агенция, Дойче Веле, NTVMSNBC - 08/02/03)
