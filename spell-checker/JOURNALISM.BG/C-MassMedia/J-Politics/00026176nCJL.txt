Белград реши да проведе местни избори в Косово
					18/04/2008
					 
						БЕЛГРАД, Сърбия – Правителството реши в четвъртък (17 април) да проведе местните избори в Косово независимо от несъгласието на ЮНМИК. Сръбският министър на търговията Предраг Бубало каза, че кореспонденцията с ЮНМИК продължава, но че „какъвто и да е отговорът на ЮНМИК, изборите в Косово и Метохия ще се състоят”. На 11 май Сърбия ще избира нов парламент и местни управи. 
						Според репортажи в косовските медии ръководителят на ЮНМИК Йоахим Рюкер е заявил на Белград, че организирането на сръбски местни избори в Косово би било нарушение на Резолюция 1244 на Съвета за сигурност на ООН и предизвикателство към властта на ЮНМИК в Косово. Той отново подчерта, че ЮНМИК ще приеме провеждането на сръбски парламентарни избори в Косово. Белград иска да организира местни избори в 23 общини, където живеят сърби. Сръбският министър за Косово Слободан Самарджич предложи на ръководителя на ЮНМИК Рюкер „да си затвори очите” на 11 май, както според него той е направил на 17 февруари, когато Косово обяви независимост. (Коха Диторе, Експрес, Зери, Лайм - 18/04/08; Б92 - 17/04/08)
