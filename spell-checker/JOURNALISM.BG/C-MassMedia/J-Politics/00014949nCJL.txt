Албанският президент призовава съдилищата да изпълнят законовото си задължение за регистриране на избирателите
					17/06/2005
					 
						ТИРАНА, Албания -- Президентът Алфред Мойсиу присъства на редовната среща на Висшия съдебен съвет в четвъртък (16 юни) и използва събитието, за да подчертае ролята на съдилищата в изборния процес. Избирателите ще се явят пред урните на 3 юли. Мойсиу отбеляза, че съгласно избирателния кодекс съдилищата имат едно основно законово задължение - да се произнасят по исканията на граждани за регистрация в окончателните избирателни списъци. Той призова всички представители на съдебната власт да изпълнят това свое законово задължение в дух на прозрачност, отговорност и професионализъм.
						Също в четвъртък, албанската Коалиция срещу корупцията заяви, че електронните и печатните медии като цяло отразяват балансирано кампанията, осигурявайки еднакво време за всички партии. Мойсиу се изказваше в подкрепа на това през последните седмици. (Албейниън нюз - 17/06/05; Уеб-сайт на албанския президент - 16/06/05)
