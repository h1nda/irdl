Докладчикът на ЕП Файон заяви, че е време да бъде определена дата за присъединителните преговори с Македония 
					01/10/2010
					 
						СКОПИЕ, Македония -- Депутатката в Европейския парламент (ЕП) и докладчик по либерализирането на визите за страните от Западните Балкани, Таня Файон, каза, че е време ЕС да определи дата за започване на присъединителните преговори с Македония, съобщиха местните медии в четвъртък (30 септември). В интервю за НТВ тя изрази също така надежда, че Скопие и Атина, с помощта на посредничеството на ООН, ще намерят решение на отдавнашния си спор за името. Файон подчерта, че политиката на ЕС е да не се намесва в двустранни спорове, а да оказва помощ в намирането на решение. (МИА, Сител, Алсат M - 30/09/10)
