Ердоган: ЕС трябва да определи по-ранна дата за започване на преговори за присъединяване
22/05/2003
 
АНКАРА, Турция -- След като Турция изпълни политическите критерии за членство в ЕС, Съюзът трябва да определи по-ранна дата за започване на преговорите за присъединяване, заяви турският премиер Реджеп Тайип Ердоган. Той направи този коментар след срещи в Анкара в сряда (21 май) с генералния секретар на либерално-демократическата група в Европейския парламент Александър Бийлс и председателя на групата Греъм Уестън.
В други новини на тази тема, правителството ще проведе заседание в четвъртък, на което ще разгледа пакет от реформи, насочени към хармонизиране на турското законодателство с това на ЕС. Предлаганите промени в законите ще бъдат обсъдени от парламента в петък. (Анадолска агенция, НТВ, ТРТ 2 - 21/05/03)
