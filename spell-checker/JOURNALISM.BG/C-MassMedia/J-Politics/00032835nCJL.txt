Гръцкият президент отклони покана да посети Македония
					23/12/2009
					 
						АТИНА, Гърция -- Във вторник (22 декември) президентът Каролос Папуляс отклони поканата за посещение на своя македонски колега, заявявайки, че подобна визита би била възможна само след решаване на спора за името между двете страни. Македонският президент Георге Иванов изпрати поканата си в началото на миналия месец. В своя отговор от вторник Папуляс пише: „Не желая да правя предположения какво би било в най-голям интерес за вашата страна … [но] евентуалното решаване на въпроса за името би се оказало от голяма полза за справедливите аспирации на вашия народ."
						”Длъжен съм да подчертая, че колкото по-дълго време отнеме намирането на решение, толкова по-дълго пътят на Бившата югославска република Македония към ЕС ще остане висящ”, добавя гръцкият държавен глава. (Макфакс, A1, МИА, АНА-МПА - 22/12/09)
