Управляващата коалиция в Албания подписа предизборно споразумение
					23/03/2009
					 
						ТИРАНА, Албания -- Управляващата коалиция, съставена от Демократическата партия (ДП) и Републиканската партия (РП), подписа в събота (21 март) предизборно споразумение за парламентарните избори през юни. Съгласно споразумението и двете партии ще концентрират всичките си ресурси и усилия за спечелване на изборите. „Вярвам, че тази коалиция допринася за развитието и интеграцията на страната,” каза премиерът Сали Бериша, лидер на ДП. Лидерът на РП Фатмир Медиу каза, че споразумението потвърждава стабилността на коалицията. (Шекули, Шкип, Газета Шкиптаре, Balkan Web - 21/03/09)
