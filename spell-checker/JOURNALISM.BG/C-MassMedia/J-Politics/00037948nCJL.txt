Преговорите между Прищина и Белград продължават 
					28/03/2011
					 
						ПРИЩИНА, Косово -- Вторият кръг на преговорите между Прищина и Белград се провежда в понеделник (28 март) в Брюксел. Очаква се основна тема на дискусиите да бъдат енергийни въпроси и регистрационните номера на автомобилите. Ръководителят на косовската делегация Едита Тахири заяви в неделя, че се е ангажирала с намирането на решения на тези въпроси, и отрече по време на преговорите да бъдат обсъждани политически въпроси. 
						По отделен повод ръководителят на сръбската делегация Борислав Стефанович заяви, че Сърбия не може да предаде оригиналите на регистрите на косовското население, защото това би предполагало предаване на суверенитета над Косово. Регистрите са били отнесени в Сърбия след войната. (Зери, Коха Диторе, Лайм - 28/03/11; KTВ, TВ21, РTK - 27/03/11)
