Сръбският парламент прие закони за президента и президентските избори
					04/12/2007
					 
						БЕЛГРАД, Сърбия -- Парламентът прие в понеделник (3 декември) нови закони за президента и изборите за президент. Законите не съдържат основни промени по отношение на задълженията на президента, но увеличават неговия мандат от четири на пет години и изменят процедурите за освобождаването му. След приемането на мерките парламентът незабавно започна нова сесия. На дневен ред са още четири закона, които трябва да бъдат приети, преди да могат да бъдат свикани следващите президентски избори. (Блиц, Политика - 04/12/07; Танюг, РТС - 03/12/07)
