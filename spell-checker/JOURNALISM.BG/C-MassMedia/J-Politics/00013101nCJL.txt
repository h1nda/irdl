Премиерът на Румъния Таричану представя програмата на новото правителство пред парламента 
					28/12/2004
					 
						БУКУРЕЩ, Румъния -- Кандидат-премиерът Калин Попеску Таричану представи новия си кабинет и правителствената програма пред парламента в понеделник (27 декември), заявявайки, че свързаните с прсъединяването към ЕС реформи и влизането в Съюза през 2007 г. ще бъдат основен приоритет за министрите. Парламентът се очаква да гласува в скоро време предложения състав на кабинета, определен от Таричану като група експерти, влезли в политиката след падането на комунистическия режим. Той отбеляза, че повечето от тях имат успешни бизнес кариери. (Ромпрес, Найн о'клок, Файнейшъл таймс - 28/12/04; Медиафакс, AФП - 27/12/04)
