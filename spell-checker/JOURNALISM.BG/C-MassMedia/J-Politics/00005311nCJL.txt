ЕС ще започне преговори за асоцииране с Албания през февруари
06/12/2002
 
ТИРАНА, Албания -- Върховният комисар на ЕС за външните отношения Крис Патън съобщи в четвъртък (5 декември), че преговорите за подписване на Споразумението за асоцииране и стабилизация между ЕС и Албания ще започнат през февруари. По време на среща в Тирана, министър-председателят Фатос Нано увери Патън, че правителството остава ангажирано с изпълнението на всички изисквания за подписване на споразумението, което ще доведе до евентуално членство в ЕС.
Според други новини, албанското правителство одобри в сряда проектозакон за либерализация на разстроения енергиен пазар. Новите мерки ще ускорят привличането на така необходимите инвестиции в сектора и ще доведат до приватизация на тромавата държавна енергийна структура КЕСХ. (ATA, Албански новини - 06/12/02; ATA, Албанско радио, Албански новини, БиБиСи - 05/12/02)
