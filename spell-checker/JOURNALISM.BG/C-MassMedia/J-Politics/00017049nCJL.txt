Българското правителство одобри промени в Закона за съдебната власт
					23/12/2005
					 
						СОФИЯ, България -- В четвъртък (22 декември) правителството одобри промени в Закона за съдебната власт, с които се въвежда по-голяма прозрачност в назначаването на съдиите и прокурорите. Според новите правила процесът ще бъде обект на допълнително наблюдение от страна на министерството на правосъдието, което ще може да упражнява по-добър надзор над процедурите. Министърът на правосъдието Георги Петканов каза, че решението е само първата стъпка към приемането на изцяло ново законодателство за съдебната система в съответствие с изискванията на ЕС. (Медиапул, бТВ - 22/12/05)
