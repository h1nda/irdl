Основна босненска партия номинира Бранкович за кандидат за премиер на ФБиХ
					18/01/2007
					 
						САРАЕВО, Босна и Херцеговина (БиХ) -- В сряда (17 януари) основната босненска Партия за демократично действие (ПДД) номинира оттеглящия се от поста министър на транспорта и съобщенията на Федерация БиХ (ФБиХ) Неджад Бранкович за свой кандидат за премиер на ФБиХ. ПДД номинира също оттеглящия се от поста министър на човешките права Мирсад Кебо за поста вицепрезидент на ФБиХ. 
						Останалите постове във ФБиХ ще бъдат попълнени, след като ПДД се консултира с други партии от управляващата коалиция, босненската Партия за БиХ и Хърватския демократичен съюз (ХДС) на БиХ. Президентът на ФБиХ - избиран от парламента - и председателят на Камарата на народите на ФБиХ ще бъдат хървати. (Независне Новине - 18/01/07; ПБС БиХ - 17/01/07)
