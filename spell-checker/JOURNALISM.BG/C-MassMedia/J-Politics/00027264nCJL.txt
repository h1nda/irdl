Президентът на Македония Цървенковски отправи предупреждение във връзка с бойкота на опозицията
					01/08/2008
					 
						СКОПИЕ, Македония -- Президентът Бранко Цървенковски предупреди в четвъртък (31 юли), че ЕС няма да насрочи дата за започване на преговори за присъединяване с Македония, ако опозиционните партии не се върнат в парламента. "При подобен неефективен парламент и полудемокрация в Македония Европейската комисия няма да препоръча започването на преговори за присъединяване," каза Цървенковски. Социалдемократическият съюз на Македония (СДСМ), Либералдемократическата партия, Новата социалдемократическа партия и партията "Нова алтернатива", всички членки на коалицията “Слънце”, решиха да бойкотират заседанията на парламента след ареста на заместник-председателя на СДСМ и кмет на Струмица Зоран Заев. Твърди се, че той е извършил злоупотреба със служебно положение при възлагането на поръчка за местен търговски център. Цървенковски заяви, че той е готов да извини Заев и да посредничи между политическите партии, за да помогне за излизане от кризата. (Макфакс, A1, Вечер, Дневник - 31/07/08)
