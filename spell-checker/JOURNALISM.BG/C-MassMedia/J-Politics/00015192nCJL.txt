Албанската избирателна комисия разкритикува основната опозиционна партия 
					08/07/2005
					 
						ТИРАНА, Албания -- Председателят на Централната избирателна комисия (ЦИК), Илирян Целибаши, разкритикува в четвъртък (7 юли) основната опозиционна Демократическа партия (ДП). Целибаши каза на пресконференция, че ДП оказва натиск върху ЦИК заради все още неприключилото преброяване на гласовете и представяне на окончателните резултати от парламентарните избори в неделя. Целибаши отхвърли също и обвиненията на ДП, че е провеждал дълги закрити заседания с високопоставен представител на управляващата Социалистическа партия, външният министър Кастриот Ислами. 
						Преброяването на гласовете отново бе забавено в петък, след като три малки партии - Социалистическото движение за интеграция, Демократичния алианс и социалдемокрация, както и коалицията "Движение за национално развитие", поискаха повторно преброяване на някои от гласовете, като се позоваха на нередности. (Албейниън нюз, AП - 08/07/05)
