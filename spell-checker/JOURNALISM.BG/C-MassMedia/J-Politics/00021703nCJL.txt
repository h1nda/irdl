Сърбия е изправена пред възможността за нови избори
					25/02/2007
					 
						БЕЛГРАД, Сърбия -- Сърбия е изправена пред определена възможност за свикване на нови общи избори, поради спиране на процеса на сформиране на нов кабинет само след един кръг от преговори. Международните медии съобщиха в петък (23 февруари), че Демократическата партия, която спечели повече места, отколкото който и да е друг член на реформисткия лагер, не успя да сключи споразумение с Демократическата партия на Сърбия на отиващия си премиер Воислав Кощуница по отношение на това кой трябва да оглави следващия кабинет. Преговорите бяха прекратени след първия тур консултации с президента Борис Тадич. Според Сръбската конституция трябва да се проведат нови избори, ако новото правителство не положи клетва до 90 дни след първата сесия на новия парламент. Този срок изтича в средата на май. (AП - 24/02/07; AП, Ройтерс - 23/02/07)
