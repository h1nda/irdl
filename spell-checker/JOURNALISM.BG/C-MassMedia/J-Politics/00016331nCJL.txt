България и ЕС сключиха споразумение за финансова помощ
					20/10/2005
					 
						СОФИЯ, България -- Финансовият министър Пламен Орешарски и посланикът на Европейската комисия Димитрис Куркулас сключиха в сряда (19 октомври) споразумение за финансова помощ в размер на 164,3 млн. евро по програмата ФАР. Част от средствата ще бъдат използвани за модернизиране на държавната администрация. България очаква да се присъедини към ЕС през 2007 г.
						Други новини от сряда -- Министерството на вътрешните работи съобщи, че полицията в Бургас е задържала камион с британска регистрация, който е превозвал 23 тона военно снаряжение с възможно двойно предназначение.
						Междувременно в четвъртък полицията е задържала двама души, заподозрени в трафик на хероин. Полицията съобщи, че е открила в колата на двамата, задържана на магистрала "Тракия", наркотик на стойност около 600 000 евро. (Сега, Фокус - 20/10/05; Уеб-сайт на българското правителство, БНТ, Медиапул - 19/10/05)
