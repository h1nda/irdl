Хърватската управляваща партия все още не е сигурна относно кандидатурата й за президент
					29/08/2004
					 
						ЗАГРЕБ, Хърватия – Управляващата партия Хърватски демократичен съюз (ХДС) все още не е решила кого да номинира за свой кандидат за президент на следващите избори. В интервю, публикувано в петък (27 август) в &lt;I&gt;Ютарний Лист&lt;/I&gt;, председателят на парламента Владимир Секс казва, че ХДС прави преценка дали неговият кандидат има реални шансове да спечели изборите и подчертава, че окончателното решение ще бъде прието до края на септември.
						Също в петък хърватската полиция по нареждане на правителството свали мемориалните плочи, поставени от емигранти в памет на членове на нацисткия режим на страната. Една от плочите бе посветена на Миле Будак, писател и министър в усташкото правителство, а другата – на Юре Франчетик, усташки военоначалник. (ХИС, Ютарний Лист, АФП, ХИНА, Ройтерс - 27/08/04)
