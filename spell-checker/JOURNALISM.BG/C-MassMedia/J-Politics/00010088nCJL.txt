Македония насрочи президентски избори за 14 април
09/03/2004
 
СКОПИЕ, Македония -- Любчо Йордановски, председател на македонския парламент и изпълняващ длъжността президент на страната, заяви пред телевизионен канал в понеделник (8 март), че е подписал указ за провеждане на президентски избори на 14 април. Решенето ще бъде официално оповестено във вторник. Кандидатите трябва да получат подкрепата на 30 народни представители или да съберат 30000 подписа, за да могат да участват в надпреварата. Само управляващите социалдемократи и опозиционният ВМРО-ДПМНЕ могат да съберат достатъчна подкрепа за даден кандидат в парламента. Йордановски съобщи също така, че Стево Пендаровски, съветник по националната сигурност на покойния президент Борис Трайковски, е назначен за шеф на Държавната избирателна комисия. Трайковски загина при самолетна катастрофа на 26 февруари. (Утрински вестник, Дневник - 09/03/04; АФП, МИА, Макфакс, А1 ТВ - 08/03/04)
