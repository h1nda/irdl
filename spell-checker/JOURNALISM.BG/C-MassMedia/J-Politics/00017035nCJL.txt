По време на преговорите с ЕС Хърватия не пое задължения да отвори пазара си за недвижими имоти 
					22/12/2005
					 
						ЗАГРЕБ, Хърватия -- Главният хърватски преговарящ с ЕС в преговорите по глава "Свободно движение на капитали", Владимир Дробняк, каза в сряда (21 декември), че Хърватия не е поела задължения да отвори пазара си за недвижими имоти за чужденци. Това е чувствителен въпрос, особено в светлината на неотдавнашните критики от страна на Италия, че Загреб проявява дискриминация спрямо италиански граждани, които се опитват да закупят имоти. 
						Също в сряда министерството на отбраната съобщи, че генерал Драгутин Репинч, на 46 г., е избран да оглави екипа от военни наблюдатели на ООН в Кашмир. Там Хърватия има седем офицери, които наблюдават спазването на мирното споразумение между Индия и Пакистан. (Нови лист - 22/12/05; ХРТ, АПП - 21/12/05)
