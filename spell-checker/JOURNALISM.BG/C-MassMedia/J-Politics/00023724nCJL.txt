Бившият социалистически лидер Нано ще сформира нова политическа партия
					30/08/2007
					 
						ТИРАНА, Албания -- Нова парламентарна група, оглавявана от бившия лидер на Социалистическата партия (СП) Фатос Нано, ще направи своя дебют следващия месец. Тя ще се състои от шестимата депутати, изключени от партията по-рано тази седмица заради подкрепата им за кандидата на Демократическата партия Бамир Топи на президентските избори миналия месец. 
						"Действията на Социалистическата партия доказват нейната неспособност да мисли по нов начин ... те трябваше да чуят и нашите аргументи", каза един от шестимата, Дурим Ламай, във вторник (28 август). Според вестник "Стандарт" окончателното решение за сформирането на новата група ще бъде взето по време на среща с Нано в понеделник. Вече от месеци той намеква, че може да се отцепи поради спорове с лидера на СП Еди Рама. (Стандарт - 30/08/07; Нова Македония - 29/08/07)
