Хърватският президент Месич призова правителството да изготви нов национален план за развитие
					01/07/2005
					 
						ЗАГРЕБ, Хърватия -- В разговори с местни икономисти президентът Стипе Месич каза в четвъртък (30 юни), че Хърватия се нуждае от нов национален план за икономическо развитие, изготвен на базата на национален консенсус и подкрепен от всички партии в парламента. Той посочи, че сегашната икономическа политика не води до желаните резултати и подчерта, че един нов план трябва да включва мерки за насърчаване на износа, намаляване на безработицата и увеличаване на производителността. Заместник-премиерът Дамир Поланчец каза, че правителството работи върху такъв план и той ще е готов до края на годината. (Вечерни лист - 01/07/05; ХИНА, Index.hr - 30/06/05)
