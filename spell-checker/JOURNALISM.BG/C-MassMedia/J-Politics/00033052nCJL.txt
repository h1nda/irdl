Сръбският президент Тадич постави условие за участието си на официална церемония в Хърватия
					15/01/2010
					 
						БЕЛГРАД, Сърбия -- Президентът Борис Тадич каза в четвъртък (14 януари), че няма да присъства на церемонията по встъпването в длъжност на новоизбрания хърватски президент Иво Йосипович, ако на нея присъства президентът на Косово Фатмир Сейдиу. Тадич каза, че ако се появи със Сейдиу, това би означавало фактическо признаване на независимостта на Косово. "Сърбия е готова да участва в регионални срещи, където Косово се представлява като ЮНМИК-Косово или Косово-ЮНМИК," каза Тадич. Загребската церемония е насрочена за 18 февруари. (Танюг, РТС, Б92 - 14/01/10)
