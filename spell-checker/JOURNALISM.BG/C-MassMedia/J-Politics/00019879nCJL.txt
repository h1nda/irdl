Управляващата партия на Албания обяви инициатива за проверка на имотното състояние на високопостовени държавни служители
					08/09/2006
					 
						ТИРАНА, Албания -- Управляващата Демократическа партия (ДП) съобщи в четвъртък (7 септември) за инициатива да се провери имотното и финансово състояние на всички високопоставени държавни служители. Председателят на парламентарната група на ДП Бамир Топи заяви, че инициативата е в отговор на обвиненията на опозиционната Социалистическа партия (СП) срещу лидера на ДП и премиер на страната Сали Бериша, за когото СП твърди, че е прикрил авоарите на семейството си. По-късно в четвъртък говорителят на СП Саймир Тахири одобри инициативата, но каза, че партията ще настоява за създаването на специална комисия в парламента, която да провери имотното състояние на Бериша. (Албейниън нюз - 08/09/06)
