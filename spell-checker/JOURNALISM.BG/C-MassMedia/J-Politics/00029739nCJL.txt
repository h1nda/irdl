Предизборната кампания в Черна гора завърши, предстоят изборите в неделя
					27/03/2009
					 
						ПОДГОРИЦА, Черна гора -- В петък (27 март) политическите партии приключиха предизборните си кампании за предсрочните парламентарни избори в неделя. Управляващата коалиция "Европейска Черна гора", оглавявана от Демократичната партия на социалистите (ДПС) на министър-председателя Мило Джуканович, предизвика предсрочния вот с аргумента, че се нуждае от повече време, за да ускори реформите, водещи към присъединяване към ЕС. Последните проучвания показват, че по всяка вероятност коалицията на Джуканович ще спечели пълна победа с 51 % от гласовете. Главната опозиционна Социалистическа народна партия се очаква да получи 16,8 %, следвана от Нова сръбска демокрация с 12 % и неолибералното Движение за промяна с 6 %. (РТЧГ, Макфакс - 27/03/09; АФП - 25/03/09)
