Председателят на ЕС Унгария е готова да се присъедини към преговорите между Македония и Гърция 
					12/01/2011
					 
						СКОПИЕ, Македония -- Ротационният председател на ЕС Унгария е готова да участва активно в спора за името между Македония и Гърция, ако бъде помолена да стори това, заяви във вторник (11 януари) унгарският посланик в Скопие Ференц Кекеши пред парламентарна комисия. Представяйки програмата на Унгария и приоритетите й по време на шестмесечното председателство на блока, Кекеши обеща, че Будапеща ще подкрепи усилията на Македония за присъединяване към ЕС, и призова Скопие да продължи осъществяването на реформите в публичната администрация и съдебната система. Заместник министър-председателят Васко Наумовски каза, че очаква 2011 г. да бъде от решаващо значение за интеграцията на Македония и Западните Балкани. Той отново потвърди желанието на своята страна да бъде намерено взаимно приемливо решение на спора за името с Гърция. (МИА, A1 - 11/01/11)
