Гръцкият парламент ратифицира Лисабонския договор
					12/06/2008
					 
						АТИНА, Гърция -- В сряда (11 юни) парламентът ратифицира с голямо мнозинство Лисабонския договор, документа, който замени предложената конституция на ЕС, отхвърлена на референдуми от Франция и Холандия през 2005 г. От присъстващите 292-ма депутати 250 гласуваха "за", 42-ма "против", а осем депутати отсъстваха. Мнозинството включваше членове на управляващата партия "Нова демокрация" и на опозиционната ПАСОК. Депутатите от Комунистическата партия, Радикалната лява коалиция и крайнодесния "Народен православен сбор" гласуваха "против" и настояха за референдум. Гърция стана 18-ата страна, членка на ЕС, която прие текста. За да влезе в сила от 1-ви януари 2009 г., Лисабонският договор трябва да бъде ратифициран от всичките 27 страни, членки на ЕС. (Катимерини, Нафтемпорики - 12/06/08; АНА-МПА, АФП, РИА Новости, Синхуа, ДПА - 11/06/08)
