Сръбакият президент призова за арестуването на заподозрените във военни престъпления
					14/11/2004
					 
						БЕЛГРАД, Сърбия-Черна гора -- Сръбският президент Борис Тадич призова в събота (13 ноември) за арестуването на обвинените във военни престъпления лица, намиращи се на територията на републиката, като предупреди, че неуспехът на властите по този въпрос спъва евро-интеграцията на Сърбия и нейното икономическо развитие. Подобен коментар направи в събота външният министър на Сърбия-Черна гора Вук Драшкович, който каза, че Сърбия в момента е изправена пред "затворени врати" навсякъде, поради нежеланието й да предаде военнопрестъпниците на правосъдието. 
						В други новини, посланикът на САЩ в Белград Майкъл Полт каза в петък, че запазването на федералния съюз е най-реалистичният вариант за Сърбия-Черна гора, особено в светлината на нейната кандидатура за членство в програмата Партньорство за мир. Той също така призова представителите на Черна гора да се завърнат във федералния съвет за сътрудничество с трибунала на ООН по военните престъпления. (ЮПИ, АФП, РФЕ - 13/11/04; Бета, Б92, Танюг, Мина - 12/11/04)
