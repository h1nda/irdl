Парламентът на БиХ отлага избора на нов хърватски член на председателството
					22/04/2005
					 
						САРАЕВО, Босна и Херцеговина (БиХ) -- Камарата на представителите на БиХ отново отложи дебата по избора на нов хърватски член на председателството на БиХ. Процесът трябваше да започне в четвъртък (21 април). Мястото бе овакантено в края на март, когато върховният представител Пади Ашдаун отстрани от длъжност Драган Чович заради обвинения в корупция, свързани с предишния му държавен пост. Председателят на парламента Шефик Джаферович заяви, че дебатът е бил отложен, тъй като нито една партия, в т. ч. основната хърватска партия ХДС, не е номинирала никого за длъжността. Той добави, че председателството на долната камара е дало на партиите още две седмици за решаване на въпроса. (ФЕНA, ПБС - 21/04/05)
