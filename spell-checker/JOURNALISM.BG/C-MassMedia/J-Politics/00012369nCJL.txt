Сръбският парламент одобрява промените в кабинета 
					20/10/2004
					 
						БЕЛГРАД, Сърбия-Черна Гора -- Сръбският парламент одобри промените в кабинета във вторник (19 октомври), предложени от премиера Воислав Кощуница. След това бяха назначени трима нови министри. Министърът на международните икономически отношения Предраг Бубало сега става министър на икономиката и приватизацията, Слободан Вуксанович поема образованието и спорта, а Милан Париводич е новият министър на международните икономически отношения. И трите назначения са на членове на Демократическата партия на Сърбия на Кощуница. (Данас - 20/10/04; Бета - 19/10/04)
