Сръбското студентско движение "Отпор" сформира партия
20/11/2003
 
БЕЛГРАД, Сърбия и Черна гора -- Студентско движение, което изигра ключова роля в свалянето на Слободан Милошевич, оповести в сряда (19 ноември), че е взело решение за учредяване на политическа партия за общите избори на 28 декември. "Отпор" вече е подало официалните документи за регистрация. От Страсбург, Франция, представителят на Съвета на Европа Петер Шидер каза, че изборите не бива да се провалят, тъй като "от тях зависи не само състава на парламента, но и стабилитета на демократичните институции и бъдещето на демокрацията в Сърбия".
Други новини: "Демократичната опозиция на Сърбия", коалиция, съставена от 10 партии, съобщи в сряда, че се разпуска, след като е изпълнила мисията си за сваляне режима на Милошевич. (АП, АФП, Бета, Б92, Би Би Си -19/11/03)
