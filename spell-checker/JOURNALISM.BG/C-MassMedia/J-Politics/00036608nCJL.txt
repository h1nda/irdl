Косово призова ЕС и САЩ да наблюдават предсрочните избори 
					04/11/2010
					 
						ПРИЩИНА, Косово -- Косовските институции са поискали от ЕС и САЩ да играят ролята на наблюдатели по време на предсрочните избори на 12 декември. В сряда (3 ноември) временно изпълняващият длъжността президент Якуп Красничи е изпратил писмо до ръководителя на външната политика на ЕС Катрин Аштън, до страните, членки на ЕС, и до Съединените щати с искане за изпращане на международни наблюдатели, в което запознава Аштън с бързо протичащите политически процеси в Косово, които наложиха провеждането на избори през декември вместо през февруари. Централната избирателна комисия съобщи в сряда, че новият график за изборите дава възможност за само десет дена предизборна кампания. (РТК, Коха Вижън, Телеграфи - 03/11/10)
