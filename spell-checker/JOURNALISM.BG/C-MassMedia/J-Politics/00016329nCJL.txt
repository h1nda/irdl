Посланикът на ЕК в Хърватия очаква селското стопанство да бъде най-трудната глава от преговорите
					20/10/2005
					 
						ЗАГРЕБ, Хърватия -- В сряда (19 октомври) посланикът на Европейската комисия в Хърватия Вeнсан Дьожер каза, че очаква главата за селското стопанство да бъде най-трудната тема от присъединителните преговори на страната с ЕС. Той очерта и основните етапи по пътя към членството в ЕС: преговорният процес, приемането на съответните законодателни промени и пълното и своевременно изпълнение на препоръките на ЕС. Той призова правителството да направи целия процес прозрачен за обществеността. (ХИНА - 19/10/05)
