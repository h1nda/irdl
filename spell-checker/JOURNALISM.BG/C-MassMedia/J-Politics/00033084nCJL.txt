Косовските избори отново може да бъдат отложени
					18/01/2010
					 
						ПРИЩИНА, Косово -- Общинските избори в две области в Северно Косово с преобладаващо сръбско население рискуват отново да бъдат отложени, каза в неделя (17 януари) министърът на местното самоуправление и администрация Садри Ферати. Той обясни, че промяна на датите може да настъпи заради трудностите, предизвиквани от сръбските паралелни структури. 
						Ферати каза, че планът е да се проведат избори в двете общини - Партеш и Северна Митровица - шест месеца след местните избори в Косово, но не е сигурен дали това ще се случи. Първите избори, проведени през ноември, установиха три нови доминирани от сърбите общини - Грачаница, Клокот–Върбовац и Ранилуг. (Зери, Телеграфи, Епока е Ре - 18/01/10)
