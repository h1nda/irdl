Турция осъжда частичното прекратяване на присъединителните преговори от ЕС 
					13/12/2006
					 
						АНКАРА, Турция -- Висши държавници осъдиха във вторник (12 декември) решението на ЕС да прекрати частично преговорите за присъединяване с Анкара. "Решението е несправедливо спрямо Турция", заяви премиерът Реджеп Тайип Ердоган по националната телевизия. "Нека не забравяме, че нашите приятели от ЕС също не са изпълнили някои свои обещания," каза той, имайки предвид, че ЕС не е вдигнал икономическите санкции срещу кипърските турци. Външният министър Абдула Гюл заяви, че решението на ЕС е лишено от визия. И двамата обаче заявиха, че усилията в областта на реформите ще продължат. На срещата си в понеделник външните министри от ЕС решиха да прекратят преговорите по осем от 35-те преговорни глави поради отказа на Турция да отвори пристанищата и летищата си за кипърски транспортни средства. 
						Други новини -- Турската полиция съобщи за пет ареста във връзка с експлозията във военна сграда миналата седмица, при която загинаха осем души. Властите твърдят, че по всяка вероятност взривът е бил причинен от авария на котел. Заподозрени са техниците по поддръжката на отоплителната система на сградата. (Файненшъл Таймс, Милиет, Нафтемпорики - 13/12/06; Интърнешънъл Херълд Трибюн, АП, Ройтерс, Заман, НТВ, СиЕнЕй - 12/12/06)
