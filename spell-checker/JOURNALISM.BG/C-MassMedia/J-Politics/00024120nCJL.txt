Румънските партии ДП и СДП изключиха свои членове, които подкрепиха кабинета на Търичану
					05/10/2007
					 
						БУКУРЕЩ, Румъния -- В четвъртък (4 октомври) Демократическата партия (ДП) реши да изключи от своите редове Ливиу Нисторан и Раду Тирле заради подкрепата им за правителството на министър-председателя Калин Попеску Търичану при вота на недоверие в сряда. Опозиционната Социалдемократическа партия, която бе вносител на вота, има намерение да изключи четирима свои членове - Алин Теодореску, Дан Михалаке, Йон Солкану и Разван Теодореску, които нарушиха партийните указания и гласуваха за кабинета. (Гардианул, Евениментул Зилеи, Ромъния Либера - 05/10/07; Hotnews.ro, Ромпрес - 04/10/07)
