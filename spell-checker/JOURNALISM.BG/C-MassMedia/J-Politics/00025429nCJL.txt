Тримата кандидати за президент на Кипър в оспорвана надпревара
					11/02/2008
					 
						НИКОЗИЯ, Кипър -- Подкрепата е разпределена почти поравно между тримата водещи кандидати на президентските избори в неделя (17 февруари). Новите допитвания до общественото мнение показват, че настоящият президент Тасос Пападопулос, председателят на парламента Деметрис Христофиас и бившият външен министър Йоанис Касулидес се радват на около 30 % подкрепа всеки. Проучване, поръчано от вестник "Симерини", дава на тримата кандидати съответно 32,6 %, 32,1 % и 30,5 %. Според електронния вестник "Филелефтерос" Пападопулос е подкрепян от 32,7 % от избирателите, Христофиас ще получи 30,3 %, а Касулидес ще получи 30 %. Разликите са в рамките на статистическата грешка на допитването. (АФП, РИА Новости, Филелефтерос, Симерини - 10/02/08)
