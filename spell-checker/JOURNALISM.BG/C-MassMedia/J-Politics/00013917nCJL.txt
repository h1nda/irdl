Ашдаун е на посещение в Баня Лука за преговори по полицейската реформа 
					16/03/2005
					 
						БАНЯ ЛУКА, Босна и Херцеговина (БиХ) -- Върховният представител на БиХ Пади Ашдаун заяви пред лидерите на Република Сръбска (РС) във вторник (15 март), че без прилагането на ключовите полицейски реформи, ЕС ще бъде затворен за БиХ. По време на посещението в Баня Лука Ашдаун потвърди, че няма да налага решения и каза, че всяко решение по преструктурирането на полицията трябва да се вземе от законодателните органи на БиХ, вкючително от парламента на РС. 
						Също във вторник съдът на БиХ наложи временна забрана за пътуване върху бившия заместник-министър на отбраната на БиХ Хасан Дженгич, който сега е член на Камарата на народите в парламента на БиХ. Дженгич бе обвинен в злоупотреба със служебно положение за действия, които той е предприел вероятно през 1996 г. (Дневни аваз, Независне новине - 16/03/05; Източници на СВП, Фена, РТРС, ПБС БиХ, Фена, НТВ Хаят - 15/03/05)
