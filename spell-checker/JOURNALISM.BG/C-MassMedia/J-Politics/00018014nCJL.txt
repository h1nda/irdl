Долната камара на парламента на БиХ прие изменения в избирателния закон
					24/03/2006
					 
						САРАЕВО, Босна и Херцеговина (БиХ) -- Камарата на представителите на БиХ, долната камара на държавния парламент, прие в четвъртък (23 март) изменения в избирателния закон на БиХ. Една от основните промени е въвеждането на пасивна регистрация на избирателите, заменяща системата, при която гражданите трябваше сами да се регистрират, за да имат правото да гласуват. Освен това крайният срок за насрочване на изборите става 4 май, като така ще има повече време за приемане на измененията въз основа на постигнатото неотдавна споразумение между седемте основни политически партии.
						Също в четвъртък парламентът на Република Сръбска прие декларация във връзка с делото, заведено от БиХ срещу Сърбия и Черна гора в Международния съд. В декларацията се настоява искът да бъде оттеглен. (Независне Новине, Дневни Аваз - 24/03/06; ПБС БиХ, РТРС, Фена - 23/03/06)
