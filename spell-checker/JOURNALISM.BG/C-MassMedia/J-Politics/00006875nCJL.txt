България и Хърватска подписаха споразумение за сътрудничество в здравеопазването
08/05/2003
 
СОФИЯ, България -- Министрите на здравеопазването на България и Хърватска подписаха споразумение за сътрудничество в сряда (7 май) в София. Преди подписването се състояха разговори между двамата премиери. Основната цел е двете страни да действат като партньори в преговорите за влизане в ЕС, а не като съперници. Българският министър-председател Симеон Сакскобургготски заяви, че двете страни имат отлични политически отношения и ще продължат да работят за укрепване на регионалната стабилност. Хърватският му колега Ивица Рачан допълни, че икономическите отношения трябва да се разширят, особено стокообменът. (Дневник, Пари - 08/05/03; ХИНА, бТВ - 07/05/03)
