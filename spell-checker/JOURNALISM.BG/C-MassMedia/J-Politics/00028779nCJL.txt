Албанска опозиционна партия търси сътрудничество преди изборите през 2009 г.
					22/12/2008
					 
						ТИРАНА, Албания -- В събота (20 декември) лидерът на опозиционната партия Социално движение за интеграция (СДИ) Илир Мета покани главната опозиционна Социалистическа партия (СП) да обсъдят сътрудничеството си преди парламентарните избори догодина. Мета подчерта, че опозиционните партии трябва да обединят силите си срещу управляващата Демократическа партия (ДП). Отношенията между СДИ и СП са обтегнати, откакто СП постигна консенсус с ДП по новоприетия избирателен кодекс, който изключва малките опозиционни партии от участие в избирателните комисии. 
						Други новини от неделя -- Полицията арестува седем нелегални имигранти от Афганистан в Капщица, близо до албано-гръцката граница. Имигрантите са се укривали в камион с турскa регистрация. Полицията разследва евентуален маршрут за трафик на хора от Гърция за Италия през Албания. (Шекули, Шкип - 22/12/08; BalkanWeb, Телеграфи, Топ Ченъл, Шкип, Топ Нюз - 21/12/08)
