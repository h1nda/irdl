Македония и КФОР постигнаха временно споразумение за гранична защита
					05/09/2007
					 
						СКОПИЕ, Македония -- Вътрешният министър Гордана Янкуловска съобщи във вторник (4 септември), че Министерството и КФОР са постигнали временно споразумение за защита на границата между Косово и Македония. Целта на споразумението, което ще се прилага през следващите 12 месеца, е да се укрепи сътрудничеството и координацията по отношение на механизма за граничен контрол, да се усили сигурността на границата и да се увеличат усилията срещу незаконния трафик на стоки и хора. 
						Други новини - Държавният министър на Ирландия за отбраната Том Кит пристигна във вторник на тридневно посещение в Косово. Освен срещи с официални представители там, той ще направи преглад на ирландските военнослужещи в КФОР. Ирландия наскоро пое лидерството в многонационалните специални сили около Прищина. (Макфакс, MРТ, A1 ТВ, Айриш Таймс - 04/09/07)
