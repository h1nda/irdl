Британският посланик: Няма официално искане за отлагане на преговорите на Турция с ЕС
		06/09/2005
		 
			АНКАРА, Турция -- Посланикът на Великобритания в Анкара Питър Уестмакот заяви в понеделник (5 септември), че нито една страна-членка на ЕС не е поискала официално отлагането на началото на преговорите за членство на Турция в ЕС, насрочени да започнат на 3 октомври. За някои страни-членки отказът на Анкара да признае официално Кипър е основен проблем.
			Според други новини от понеделник, високопоставени лица са съобщили, че трима членове на забранената Работническа партия на Кюрдистан са били арестувани в Истанбул. Съобщава се, че заподозрените са били свързани с бомбените атентати в града през юли и август и че полицията е конфискувала повече от 8 кг пластични експлозиви в домовете им.
			Също в понеделник, кралят на Йордания Абдула ІІ направи еднодневно посещение в Турция, където се срещна с президента Ахмет Неджет Сезер, с министър-председателя Реджеп Тайип Ердоган и с други високопоставени лица. Разговорите са засегнали положението в региона и особено изтеглянето на Израел от Газа, приветствано и от Йордания и от Турция.(AП - 06/09/05; НТВ, AФП, TurkishPress.com - 05/09/05)
