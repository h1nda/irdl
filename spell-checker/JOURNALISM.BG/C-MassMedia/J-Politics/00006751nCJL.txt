Управляващата партия в Черна Гора: Не е нужна втора камара на парламента
28/04/2003
 
ПОДГОРИЦА, Сърбия-Черна Гора -- Управляващата в Черна Гора Демократическа партия на Социалистите (ДПС) отхвърли предложението за създаване на втора камара на парламента. Драган Куйович, заместник-председател на парламента и висш представител на ДПС, каза в неделя (27 април), че сегашният законодателен орган притежава достатъчен капацитет да защитава правата на малцинствата. Той отговори по този начин на предложението на народния представител Ферхат Диноша, лидер на Демократичната лига на етническите албанци в Черна Гора, за създаване на допълнителна камара, в която да бъдат представени етническите малцинства. Според предложението на Диноша членовете на тази камара няма физически да присъстват в това тяло, но ще имат правото на вето.Куйович заяви, че въвеждането на допълнителна камара ще затрудни работата на парламента.(ФоНет, ВВС, Танюг- 27/04/03)
