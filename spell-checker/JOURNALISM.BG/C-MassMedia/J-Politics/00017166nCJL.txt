България отхвърли искането на Газпром за коригиране на споразумението за транзитен пренос на газ
					08/01/2006
					 
						СОФИЯ, България -- Българският национален газопреносен оператор "Булгаргаз" отхвърли в петък (6 януари) искането на руския монополист "Газпром" за коригиране на двустранното дългосрочно споразумение за транзитен пренос на руски природен газ за Гърция, Македония и Турция през България. Министерството на икономиката и енергетиката съобщи, че не съществува правно основание за коригиране или отменяне на договора, който е бил подписан през 1998 г. и ще изтече през 2010 г. Миналата седмица министърът на икономиката и енергетиката Румен Овчаров заяви, че София няма да приеме нито намаляване на таксите за транзитен пренос, нито увеличаване на цените, които България плаща за доставки на природен газ от Русия. (Новинар - 07/01/06; бТВ, Медиапул - 06/01/06)
