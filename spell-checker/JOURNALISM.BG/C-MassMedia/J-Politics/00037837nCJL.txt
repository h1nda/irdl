Преговорите между Белград и Прищина ще бъдат подновени следващата седмица
					18/03/2011
					 
						БЕЛГРАД, Сърбия -- Следващия кръг от преговори между Белград и Прищина ще се състои на 24 и 25 март в Брюксел, каза в четвъртък (17 март) министърът за Косово Горан Богданович. Той потвърди, че Белград е готов на компромиси по конкретни стъпки за подобряване на ежедневния живот на сръбското население в Северно Косово. Богданович отхвърли възможността Сърбия да признае Косово в замяна на предоставяне от косовските власти на автономия на Севера, както бе предложено от Международната кризисна група. Първият кръг от преговорите се проведе миналата седмица. (Танюг, Блиц - 17/03/11)
