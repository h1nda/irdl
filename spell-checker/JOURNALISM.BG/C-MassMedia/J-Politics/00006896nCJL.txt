ОССЕ ще оказва помощ на парламентарните комисии на държавния съюз на Сърбия-Черна Гора
11/05/2003
 
БЕЛГРАД, Сърбия-Черна Гора -- Председателят на парламента на Сърбия-Черна Гора Драголюб Мичунович и ръководителят на мисията на ОССЕ Маурицио Масари ще подпишат споразумение в понеделник (12 май), което ще отбележи началото на прецизно разработена програма за подпомагане на парламентарните комисии на новия държавен съюз. Според ОССЕ програмата е съсредоточена върху възловите функции на комисиите, като дава приоритет на две от тях: комисията по европейската интеграция и комисията по сигурността и отбраната. (Уебсайт на ОССЕ - 09/05/03)
