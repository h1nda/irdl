Турското външно министерство не приема становището на ЕС по преговорите за Кипър
13/03/2003
 
АНКАРА, Турция -- В сряда (12 март) външното министерство публикува становище, в което критикува направеното по-рано изявление на Жан-Кристоф Филори - говорител на еврокомисаря по разширяването. Филори обвини турците и турските кипърци за провала на преговорите за повторно обединение на Кипър, заявявайки че гръцката част на Кипър ще стане член на ЕС до май 2004 г., със или без турската част на острова. В отговор външното министерство заявява, че съюзът няма право да взема едностранни решения за бъдещето на Кипър. То добавя, че коментарите на Филори показват неосведоменост относно позицията на Турция за повторното обединяване. (Анадолска агенция - 12/03/03)
