Новият представител на ЕК в Македония каза, че приоритетите са политическото развитие и децентрализацията 
					03/11/2005
					 
						СКОПИЕ, Македония -- Новият специален представител на ЕС и ръководител на делегацията на Европейската комисия в Македония, ирландският дипломат Ъруан Фауър, каза в сряда (2 ноември), че политическото и икономическо развитие и децентрализацията ще бъдат приоритетите на неговия мандат. Определайки Македония като уникален пример за многоетническа демокрация, Фауър каза, че страната има възможности да постигне поставените цели. Той призова местните власти да ускорят реформите, насочени към членство в ЕС. 
						Други новини -- Чешката република възнамерява да открие дипломатическа и консулска служба в Скопие. Досега чешкото посолство в Белград се занимаваше и с въпросите, свързани с Македония.
						Също в сряда македонският вътрешен министър Любомир Михайловски се яви пред парламентарната комисия по европейските въпроси. Пред комисията той определи като добра общата ситуация със сигурността. (Уеб-сайт на македонското правителство - 03/11/05; Макфакс, A1 ТВ, Телма ТВ - 02/11/05)
