Под въпрос е провеждането на планираната среща на партийни лидери в Македония
					14/09/2006
					 
						СКОПИЕ, Македония -- Двудневната среща на лидерите на различни политически партии, която трябваше да започне в петък (15 септември), в момента е под въпрос, писаха местните медии в сряда. По-рано същия ден лидерът на Демократичния съюз за интеграция Али Ахмети каза в програмата на македонски език на Радио "Свободна Европа", че няма да присъства на разговорите. Той повтори обаче, че е готов да се срещне с премиера Никола Груевски в село Шипковица, в което през 2001 г. се бяха укрепили етнически албански бунтовници. 
						Освен това Владо Бучковски, лидер на основната опозиционна партия -- Социалдемократическия съюз на Македония (СДСМ) -- каза, че ще присъства на разговорите само ако правителството, ръководено от партията на Груевски ВМРО-ДПМНЕ, спре съкращенията в държавната администрация. СДСМ определя уволненията като "чистка". (Макфакс, MРT, A1 ТВ - 13/09/06)
