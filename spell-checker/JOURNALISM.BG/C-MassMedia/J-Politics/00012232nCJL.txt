Албанският президент призовава за повече усилия в борбата с престъпността
					07/10/2004
					 
						ТИРАНА, Албания -- Президентът Алфред Мойсиу призова в сряда (6 октомври) структурите на правосъдието и обществения ред да засилят борбата с престъпността и корупцията. По време на среща, в която участваха вътрешният министър Игли Тоска, министърът на правосъдието Фатмир Джафай, главният прокурор Теодори Солаку и други високопоставени представители на съдебните органи, Мойсиу призова за по-голям професионализъм и ангажимент от страна на всички органи на обществения ред. Той отбеляза, че престъпността нараства, както и докладваните случаи на корупция. Той отчете, че международните организации имат право, когато твърдят, че законите не се прилагат напълно във всички части на страната. (Албейниън дейли нюз - 07/10/04; ATA - 06/10/04)
