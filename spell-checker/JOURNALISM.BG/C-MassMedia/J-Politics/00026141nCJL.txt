Бакоянис каза, че Гърция води принципна политика на Балканите
					15/04/2008
					 
						АТИНА, Гърция -- Външният министър Дора Бакоянис каза, че Гърция води принципна политика на Балканите. В слово в понеделник (14 април) на международна конференция в Атина, посветена на външната политика и отбраната на Балканите, тя повтори призивите към Македония за постигане на компромис в продължаващия спор за името с нейната страна. По отношение на Косово тя каза, че Атина обмисля въпроса за признаване на неговата независимост, но подчерта, че Косово трябва първо да укрепи своите демократични институции. Тя отново подчерта и подкрепата на Гърция за европейските перспективи на Сърбия. (Логос - 15/04/08; Скай - 14/04/08)
