Повечето от демократичните партии в Сърбия постигнаха споразумение за правителство на малцинството
21/01/2004
 
БЕЛГРАД, Сърбия-Черна Гора -- Трите демократични партии - Демократическата партия на Cърбия (ДПС), Г-17 Плюс и коалицията Сръбско движение за обнова-Нова Сърбия - излязоха с окончателен вариант на споразумение за формиране на правителство на малцинството, каза заместник-председателят на ДПС Драган Марсичанин във вторник (20 януари). Остава официалното му одобрение, което е формалност. Документът съдържа основните цели на правителството и начина за разпределение на постовете, без да се назовават имена. Заместник-председателят на Демократическата партия (ДП) Борис Тадич обаче заявява, че партията му няма да подкрепи правителство на малцинството, което увеличава вероятността от по-нататъшни консултации.
Други новини: съобщава се, че обвиненият член на клана "Земун" Александър Здравкович е бил арестуван. Заповед за арест бе издадена след убийството през март на сръбския премиер Зоран Джинджич, макар че според някои източници Здравкович вероятно не е бил пряко свързан с престъплението. (Б92, Би Би Си, Танюг, ФоНет, Бета - 20/01/04)
