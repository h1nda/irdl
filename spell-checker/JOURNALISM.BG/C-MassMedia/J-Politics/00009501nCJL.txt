Според Гърция парламентарният вот няма да попречи на подготовката на Олимпиадата
14/01/2004
 
АТИНА, Гърция -- Подготовката и кампанията за парламентарните избори на 7 март няма да попречи на подготовката на Лятната Олимпиада - 2004, каза Денис Озуълд, ръководител на Координационната комисия за Игрите. Във вторник (13 януари) той посочи, че нито предизборният период, нито евентуална смяна на правителството биха повлияли отрицателно върху Олимпиадата, тъй като онези, които могат да заемат постове в кабинета след изборите, ще бъдат запознати с развоя на събитията, проектите и задачите. (АНА - 13/01/04)
