Хърватският президент призова за засилване на сътрудничеството със Сърбия и Черна гора
					06/07/2005
					 
						ЗАГРЕБ, Хърватия -- Във вторник (5 юли) президентът Стипе Месич призова за по-широко сътрудничество между страната си и Сърбия и Черна гора. Месич говори в навечерието на двудневното си посещение във федералния съюз и каза, че по-здравите връзки ще помогнат да се засили климатът на сътрудничество в целия регион. Що се отнася до наследството от войната, той каза, че важното е отделните лица да носят отговорност за престъпленията си, а не цели народи.
						Други новини от вторник: Международната комисия за басейна на река Сава започна официално работа след церемония в седалището й в Загреб. Комисията е съвместна инициатива на Босна и Херцеговина, Хърватия, Словения и Сърбия и Черна гора. (Нови лист - 06/07/05; Б92, Танюг, РТС, ХРТ- 05/07/05)
