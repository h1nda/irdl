ХДС продължава политическите разговори за сформиране на ново правителство
30/11/2003
 
ЗАГРЕБ, Хърватия -- Лидерите на Хърватския демократичен съюз (ХДС) проведоха разговори с Хърватската партия на пенсионерите в събота (29 ноември), търсейки подкрепа за сформиране на коалиционно правителство. Зам.-председателят Ядранка Косор каза пред репортери, че срещата ще продължи в понеделник и може да доведе до сключване на споразумение за партньорство. ХДС, който спечели общите избори в страната преди една седмица, се надява да си осигури мнозинство в парламента чрез съюзяване с Хърватската селска партия (ХСП). Лидерът на ХСП Златко Томчич отрече твърденията, че членове на партията може да я напуснат поради възможна коалиция с ХДС.
По същата тема президентът Стипе Месич заяви, че неотдавнашните парламентарни избори представляват важна стъпка напред в демократическото развитие на страната. (ХИНА, Вечерни Лист - 29/11/03)
