След разговорите в базата "Бутмир" в БиХ не беше постигнато споразумение 
					21/10/2009
					 
						САРАЕВО, Босна и Херцеговина (БиХ) -- Вторият кръг от разговорите между високопоставени представители на ЕС и САЩ и лидерите на главните партии на бошнаците, сърбите и хърватите приключи в сряда (21 октомври) без постигане на споразумение по пакета от реформи, имащи за цел слагане на край на продължителния политически застой и придвижване на страната напред по пътя на присъединяване към ЕС и НАТО. Разговорите, които започнаха във вторник в базата „Бутмир" край Сараево, не успяха да хармонизират становищата на партийните лидери по така необходимите конституционни промени. Шведският външен министър Карл Билд, чиято страна е понастоящем ротационен председател на ЕС, и заместник държавният секретар на САЩ Джеймс Стайнбърг казаха след срещата, че представителите на партиите остават ангажирани с преговорния процес. Експертите от ЕС и САЩ ще се завърнат в БиХ следващата седмица за продължаване на разговорите. (РТРС, СРНА, Фена, Дневни Аваз - 21/10/09)
