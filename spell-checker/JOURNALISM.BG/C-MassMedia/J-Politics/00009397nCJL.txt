Косовският парламент одобрява закон за международния Трибунал за военни престъпления
19/12/2003
 
ПРИЩИНА, Косово, Сърбия и Черна гора -- В четвъртък (18 декември) парламентът гласува закон за сътрудничество с Международния съд за военни престъпления в Хага. Премиерът Байрам Реджепи заяви, че законът ще спомогне за предотвратяването на случаи на "произволно преследване" и че ще доближи провинцията до евроатлантическата й интеграция. Косовските сърби гласуваха срещу закона с аргумента, че косовските албанци се опитват да ограничат сътрудничеството до престъпления, извършени по време на бомбардировките над Югославия. (Б92 - 18/12/03)
