Турският парламент започна обсъждането на протоколите с Армения
					22/10/2009
					 
						АНКАРА, Турция -- В сряда (21 октомври) депутатите започнаха дебатите по протоколите, подписани по-рано този месец, за нормализиране на отношенията със съседна Армения. Депутатите от опозиционните партии разкритикуваха инициативата и напуснаха залата по време на изказванията на членове на управляващата Партия на справедливостта и развитието.
						Междувременно говорителят на азербайджанското министерство на външните работи Елхан Полхов съобщи в сряда, че Турция е изпратила официален протест във връзка с махането на националния й флаг от сградата на Съвета по религиозни въпроси в турската дипломатическа мисия в Баку. "Турското външно министерство изрази своето недоумение" във връзка с това, подчертавайки, че сградата, където се намира консулството, е част от сградата на посолството, каза Полхов, добавяйки, че Азербайджан подготвя своя отговор. (Ватан - 22/10/09; Уърлдбулетин, Милиет, ТРТ 3, ИТАР-ТАСС - 21/10/09)
