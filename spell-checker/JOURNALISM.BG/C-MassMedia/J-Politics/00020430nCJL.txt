Черногорският парламент одобри процедура за приемането на нова конституция
					27/10/2006
					 
						ПОДГОРИЦА, Черна гора -- Парламентът прие в четвъртък (26 октомври) закон, уреждащ процедурата за приемане на нова конституция. Той предвижда провеждането на референдум в случай че проектоконституцията не получи необходимото мнозинство от две трети в парламента. Ако бъде проведен такъв референдум, за одобряването й ще е достатъчно обикновено мнозинство. Законът бе приет без подкрепата на опозиционните партии. Те напуснаха заседанието в знак на протест, че не е било предвидено повече време за дискусии преди гласуването. (Виести - 27/10/06; Мина - 26/10/06)
