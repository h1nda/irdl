Холандия може да деблокира търговското споразумение със Сърбия
					06/12/2009
					 
						БЕЛГРАД, Сърбия -- Холандия ще приеме предложението на Европейската комисия (ЕК) да деблокира временното търговско споразумение със Сърбия, се казва в съобщение, което цитира Хенк Ян Ормел, председател на Комисията за външна политика на долната камара на холандския парламент в петък (4 декември). Парламентът, предлага той, смята, че последният доклад на главния прокурор на Трибунала на ООН за военни престъпления Серж Брамерц е положителен и по-рано е упълномощил външния министър Максим Верхаген в такъв случай да гласува за осъществяване на временното споразумение. 
						Ормел също заяви, че се надява, че друг положителен доклад от Брамерц през юни ще убеди Холандия да позволи да започне ратифициането на Споразумението за стабилизация и асоцииране (ССА) на Сърбия. Той допълни обаче, че смята, че Сърбия не трябва да бърза да подава молба за членство в ЕС преди деблокирането на цялото ССА. (Дневник, Б92, ЮПИ - 04/12/09)
