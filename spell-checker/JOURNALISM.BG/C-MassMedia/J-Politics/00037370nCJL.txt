Албанските партии пропуснаха крайните срокове за местните избори през май 
					09/02/2011
					 
						ТИРАНА, Албания -- Всички политически партии в Албания пропуснаха първоначалните крайни срокове, поставени от Централната избирателна комисия, като по този начин поставиха под заплаха нормалния график за местните избори на 8 май. Крайният срок за представяне на имената на членовете на регионалните комисии беше през януари и комисиите трябваше да бъдат съставени миналата седмица. Във вторник (8 февруари) ръководителят на ОССЕ в Тирана Ойген Волфарт изрази загриженост и призова всички политически партии да участват в процеса. 
						Опозиционната Социалистическа партия смята, че след насилието по време на нейния уличен протест в Тирана на 21 януари Албания не е в състояние да проведе избори. Международната общност постоянно призовава политиците да започнат диалог за слагане на край на кризата. (Гласът на Америка, Balkan Web, Шекули - 08/02/11)
