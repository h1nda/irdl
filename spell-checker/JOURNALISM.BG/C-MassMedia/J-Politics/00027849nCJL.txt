Турска опозиционна партия обеща подкрепа за усилията за членство в ЕС
					24/09/2008
					 
						БРЮКСЕЛ, Белгия -- Лидерите на главната опозиционна партия в Турция, Републиканската народна партия (РНП), посетиха във вторник (23 септември) Брюксел, където обещаха да подкрепят усилията на Анкара за присъединяване към ЕС въпреки сериозните различия по въпросите за светската система и свободата на словото. Лидерите на РНП отхвърлиха обвиненията от страна на управляващата Партия на справедливостта и развитието, че нейни членове отказват да сътрудничат в усилията за приближаване на страната до ЕС. "От началото на управлението на това правителство през 2002 г. ние на практика сме подкрепяли всички негови инициативи, пакетите от реформи, конституционните промени и промените в законодателството в посока на членството в ЕС", заяви на пресконференция заместник-ръководителят на РНП Онур Йоймен. Той призна обаче, че неговата партия е разтревожена от някои важни пропуски в националната програма. (Търкиш Дейли Нюз - 24/09/08; Ройтерс - 23/09/08)
