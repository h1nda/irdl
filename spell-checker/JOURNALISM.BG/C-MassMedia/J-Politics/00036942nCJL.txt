Четири партии се опитват да сформират мнозинство в парламента на БиХ 
					04/01/2011
					 
						САРАЕВО, Босна и Херцеговина (БиХ) - Двете основни сръбски партии - Съюзът на независимите социалдемократи и Сръбската демократическа партия - заедно с основните хърватски партии ХДС БиХ и ХДС 1990 ще се срещнат идната седмица в опит да сформират мнозинство в парламента на държавно ниво, съобщиха местните медии в понеделник (3 януари). Партиите на бошнаците са също поканени на срещата, но според съобщенията Социалдемократическата партия е отказала да присъства, а Партията на демократичното действие все още не е взела решение по въпроса. В същото време Партията за БиХ и Съюзът за по-добро бъдеще, оглавяван от Фахрудин Радончич, собственик на най-големия всекидневник в страната „Дневни Аваз”, са се съгласили да присъстват, с което става възможно сръбските и хърватските партии да сформират мнозинство в парламента на държавно ниво заедно с тези две партии. (Независне Новине, РТРС, СРНА, Дневни Аваз - 03/01/11)
