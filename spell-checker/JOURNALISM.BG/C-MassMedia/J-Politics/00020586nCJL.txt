Парламентът на РС преизбра председателя си 
					10/11/2006
					 
						БАНЯ ЛУКА, Босна и Херцеговина (БиХ) -- Парламентът на Република Сръбска (РС) преизбра в четвъртък (9 ноември) Игор Радойчич от Съюза на независимите социалдемократи (СНСД) за председател на парламента с 63 на 17 гласа. Депутатът от СНСД Нада Тешанович бе избрана за заместник-председател. В своето обръщение след гласуването Радойчич изрази надеждата си, че парламентът ще работи за хармонизиране на законодателството си с европейските стандарти. Той обеща също да засили сътрудничеството с парламента на ФБиХ и с държавния парламент. 
						Също в четвъртък Милан Йелич от СНСД положи клетва като нов президент на РС. Йелич заяви, че подкрепя преразглеждането на минали приватизационни сделки и реституционни дела. (РТРС, Фена, НТВ Хаят - 09/11/06)
