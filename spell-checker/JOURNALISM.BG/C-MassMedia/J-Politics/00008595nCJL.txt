Хърватският парламент ще обсъди отговорите във въпросника, представен от ЕК
06/10/2003
 
ЗАГРЕБ, Хърватия -- Парламентът ще обсъди във вторник (7 октомври) отговорите на правителството на дългия въпросник на Европейската комисия (ЕК), които трябва да бъдат предадени в Брюксел в четвъртък. Кабинетът одобри отговорите миналата седмица. Очаква се документът да изиграе ключова роля при оценката на ЕК за готовността на Хърватия за присъединяване към ЕС.
Други новини: Мисията на ОССЕ в Хърватия откри първия от серия семинари за подготовка на членовете на новосъздадени съвети на националните малцинства в Шишак в неделя. Семинарът ще се фокусира върху прилагането на закона за малцинствата, избора на представители на малцинствата на държавно ниво и в общинската администрация, както и в съдебната система. (ХИНА - 05/10/03)
