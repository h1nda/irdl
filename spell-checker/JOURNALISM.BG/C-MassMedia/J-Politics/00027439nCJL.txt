Сръбските ДП, ССП и ЛДП постигнаха споразумение за Белградския градски съвет
					18/08/2008
					 
						БЕЛГРАД, Сърбия – Водената от Демократическата партия (ДП) коалиция „За Европейски Белград”, в която участват и Сръбската социалистическа партия и Либералдемократическата партия, постигнаха в събота (16 август) споразумение за поделяне на властта в Белградския градски съвет. Акцентът в споразумението е върху икономическите аспекти на управлението на града и в частност деполитизирането на градската управа. Партиите продължиха разговорите си по оставащите подробности и ако всичко върви гладко, първата сесия на Белградския градски съвет може да се състои във вторник. Първата задача на членовете му ще бъде да изберат кмет, заместник-кмет и членове на градския съвет. Председателят на парламентарната група на ДП Драган Дилас е най-вероятният кандидат за кмет. (Блиц - 17/08/08; РТРС, СРНА - 16/08/08)
