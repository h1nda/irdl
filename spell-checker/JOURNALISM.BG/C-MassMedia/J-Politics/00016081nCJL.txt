Парламентът на ФБиХ одобри назначенията на двама нови министри на автономната област
					28/09/2005
					 
						САРАЕВО, Босна и Херцеговина (БиХ) -- Парламентът на Федерация БиХ (ФБиХ) одобри във вторник (27 септември) назначенията на двама нови членове на правителството на автономната област -- Захид Црънкич за министър за ветераните и Векослав Мандич за министър на здравеопазването на ФБиХ. Предшествениците им подадоха оставки в началото на месеца, но гласуването за заместниците им бе забавено заради проблеми между президента на ФБиХ Нико Лозанчич и вицепрезидента на ФБиХ Шахбаз Джиханович. Джиханович блокира процедурата с довода, че не е получил всички необходими документи. (ПБС БиХ, НТВ Хаят - 27/09/05)
