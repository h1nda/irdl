Хърватският парламент подкрепи проекта за промени в Конституцията
					11/06/2010
					 
						ЗАГРЕБ, Хърватия -- В четвъртък (10 юни) парламентът подкрепи проекта за конституционни промени, предложен от Конституционната комисия, като и правителството, и опозиционните партии дадоха предложения по текстовете. Общо 123-ма депутати подкрепиха промените, двама се въздържаха, а трима гласуваха против тях. Гласуването на окончателния текст се очаква да се проведе следващата седмица. Измененията включват редица законодателни промени, които са необходими за завършване на преговорите за присъединяване към ЕС. (ХРТ, ХИНА, Нова ТВ, Пословни Дневник - 10/06/10)
