Представител на ЕС заявява, че умишлено спъваната реформа в полицията блокира преговорите за асоцииране
					20/05/2005
					 
						САРАЕВО, Босна и Херцеговина (БиХ) -- БиХ няма да получи зелена светлина за започване на преговорите по Споразумението за стабилизация и асоцииране, заяви Райнхард Прибе, директор на отдела за Западните Балкани на ЕС, по време на посещението си в Сараево в четвъртък (19 май). Участниците в шестата среща на съвместната консултативна работна група на ЕС и БиХ, провела се в Сараево, признаха, че в много сфери е постигнат напредък, но отбелязаха, че страната не е успяла да изпълни изискванията по отношение на реформата в полицията и приемането на закон за националната телевизия РТВ. Босненско-сръбското правителство се противопостави на плановете за обединяване на полицейските управления на двете области, докато босненските хървати забавиха приемането на новото законодателство за националния ефир. 
						Междувременно върховният представител Пади Ашдаун отново подчерта, че трите принципа, предложени от ЕС за реформа в полицията, няма да бъдат променени. Според Ашдаун щетите могат да бъдат ограничени от парламента на Република Сръбска, ако законодателите възприемат тези принципи. (Независне новине - 20/05/05; СВП, ПБС БиХ, ФЕНА, Ройтерс - 19/05/05)
