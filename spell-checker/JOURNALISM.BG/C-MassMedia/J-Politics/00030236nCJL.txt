СДП обвини румънския президент във връзка с финансирането от ЕС
					12/05/2009
					 
						БУКУРЕЩ, Румъния -- Лидерът на Социалдемократическата партия (СДП) Мирча Джоана каза в понеделник (11 май), че ЕС може да ореже финансирането за Румъния след доклада на Европейската комисия (ЕК) за правосъдието, който се очаква през лятото. Джоана директно обвини президента Траян Бъсеску, заявявайки, че той е назначил корумпирани хора на ключови позиции в съдебната система.
						Междувременно говорителят на ЕК Марк Грей отрече съобщенията, че ЕК вече е взела решение за съкращаване на еврофондовете за Румъния, заявявайки, че е преждевременно да се спекулира по решението преди публикуването на доклада през юли. Миналата седмица германският парламент призова ЕС да блокира фондовете за Румъния поради лошото й представяне при реформирането на съдебната система и борбата с корупцията. (Медиафакс, Хотнюз, Реалитатя ТВ, Зиаре - 11/05/09)
