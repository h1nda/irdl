Австрийският президент Фишер каза, че Хърватия може да се присъедини към ЕС през 2012 г.
					16/03/2010
					 
						ВИЕНА, Австрия -- Президентът Хайнц Фишер каза в понеделник (15 март), че Хърватия може да приключи своите преговори за присъединяване към ЕС до края на тази година и да се присъедини към блока през 2012 г. След разговори с намиращия се на посещение негов хърватски колега Иво Йосипович Фишер подчерта, че този сценарий ще бъде добър както за региона, така и за ЕС. Йосипович благодари на Австрия за нейната подкрепа и обеща, че Загреб ще осъществи изискваните от ЕС реформи и по-специално свързаните със съдебната система и публичната администрация. (ХИНА, Весник, Вечерни Лист - 15/03/10)
