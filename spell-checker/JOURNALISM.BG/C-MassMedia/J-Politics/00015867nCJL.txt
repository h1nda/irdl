Президентът на Албания подписа указ за назначаването на членовете на новия кабинет
		08/09/2005
		 
			ТИРАНА, Албания -- Президентът Алфред Моисиу подписа указ в сряда (7 септември) за назначаването на новите министри в кабинета, предложени от определения за премиер Сали Бериша. Моисиу предаде списъка с 16-те имена на парламента за окончателно одобрение. 
			Също в сряда, гръцкият премиер Костас Караманлис изпрати писмо до Бериша, поздравявайки го за определянето му за премиер на Албания, в което също се казва, че двустранното сътрудничество между техните страни е пример за подражание в региона. (Катимерини - 08/09/05; Уеб-сайт на албанския президент - 07/09/05)
