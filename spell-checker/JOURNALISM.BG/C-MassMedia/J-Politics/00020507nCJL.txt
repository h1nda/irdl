Синът на Алия Изетбегович е вероятният нов лидер на основната босненска партия ПДД
					03/11/2006
					 
						САРАЕВО, Босна и Херцеговина (БиХ) -- Бакир Изетбегович, син на бившия лидер на БиХ Алия Изетбегович, вероятно ще поеме лидерството на основната босненска партия - Партията за демократично действие (ПДД) - предаде "Независне Новине" в четвъртък (2 ноември), позовавайки се на неназован член на партийното ръководство. Същият източник твърди, че ходът се дължи на слабите изборни резултати. ПДД остава най-силната партия във Федерация БиХ след парламентарните избори миналия месец, но настоящият й лидер Сюлейман Тихич загуби като кандидат за преизбиране за босненски член на тристранното председателство. Бакир Изетбегович потвърди единствено, че партията има вътрешни проблеми. (Независне Новине - 02/11/06)
