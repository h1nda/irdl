Турска парламентарна комисия одобри законопроект срещу тероризма
					23/06/2006
					 
						АНКАРА, Турция -- В четвъртък (22 юни) парламентарната комисия по правосъдие одобри законопроект срещу тероризма. Законопроектът включва препоръките, направени от представители на армията, но комисията не прие предложение на опозиционната Републиканска народна партия (РНП), която иска законът да се отнася и до невъоръжените организации. РНП смята, че този пропуск може да доведе до слабости в борбата срещу религиозния фундаментализъм, но управляващата Партия на справедливостта и развитието каза, че сегашният вариант напълно съответства на международното законодателство за борба срещу тероризма. 
						Други новини -- Световната банка одобри втория транш от третия заем по Програмата за модернизиране на финансовия и публичния сектор за Турция, съобщи в четвъртък финансовото министерство. Заемът от 500 млн. долара е в подкрепа на широките реформи в публичния и финансовия сектор, както и в селското стопанство. (Заман - 23/06/06; НТВ - 22/06/06)
