Представител на косовските сърби казва, че сръбските депутати ще решат следващата седмица дали да се присъединят към парламента 
					07/07/2005
					 
						МИТРОВИЦА, Косово, Сърбия и Черна гора -- Местен представител на косовските сърби, Оливер Иванович, който е лидер на Сръбската листа за Косово, каза в сряда (6 юли), че избраните сръбски депутати ще решат следващата седмица дали в крайна сметка ще заемат местата си в парламента на 23 юли. Той добави, че всеки от избраните осем члена на Сръбската листа за Косово ще вземе това решение индивидуално. Белград призова за бойкот на институциите в Косово, докато според международната общност участието в тях е единственият начин да се гарантира защитата на интересите на сръбското малцинство. 
						Други новини -- Ръководителят на ЮНМИК Сьорен Йесен-Петерсен ще посети Москва в четвъртък, за да обсъди ситуацията в Косово с руския външен министър Сергей Лавров. Срещата е част от редовните консултации с членове на международната Контактна група за Косово. (Бета, Б92, РТС - 06/07/05)
