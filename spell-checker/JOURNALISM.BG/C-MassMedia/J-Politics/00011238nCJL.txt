Албанският президент Мойсиу ще посредничи в дискусиите по проектозакона за собствеността
22/06/2004
 
ТИРАНА, Албания -- Президентът Алфред Мойсиу ще посредничи в усилията за преодоляване на различията по спорния проектозакон за собствеността, съобщи Албейниън дейли нюз във вторник (22 юни). Законопроектът бе одобрен от управляващата социалистическа партия в парламента в отсъствието на опозицията, ход, който доведе до силна критика от страна на ОССЕ. Мойсиу съобщи, че е готов да организира консултации за решаване на спора. Той не е решил дали да подкрепи този законопроект, изразявайки надежда, че ще получи по-добро разбиране за същността му и за въпросите, произтичащи от него. (Албейниън дейли нюз - 22/06/04)
