Кипърските лидери проведоха нов кръг от преговори за обединяване на острова
					18/02/2011
					 
						НИКОЗИЯ, Кипър -- Президентът Деметрис Христофиас и кипърският турски лидер Дервиш Ероглу се срещнаха в четвъртък (17 февруари) в рамките на продължаващите преговори за обединяване на разделения остров, чиито основни теми този път бяха ЕС и икономиката. По-късно Ероглу обяви, че експерти на ООН по въпросите на собствеността са в Кипър и ще проведат срещи и с двете страни. Двамата с Христофиас се съгласиха миналата седмица да ускорят преговорите. (Анадолска информационна агенция, Хюриет, Фамагуста Газет - 17/02/11)
