Румънските партии се споразумяха по проект за единично гласуване
					20/02/2008
					 
						БУКУРЕЩ, Румъния -- Във вторник (19 февруари) представители на управляващите Националлиберална партия (НЛП) и Демократичен съюз на унгарците в Румъния (ДСУР) и на опозиционните Социалдемократическа партия (СДП) и Консервативна партия (КП) постигнаха съгласие във връзка с законопроект за единично гласуване, който се очаква да бъде гласуван от парламента след две седмици. Той ще разрешава на гласоподавателите да подкрепят само един кандидат вместо кандидатска листа от няколко души, стремящи се към избиране. Михай Войку от НЛП, председател на парламетарната комисия за избирателния кодес, каза след срещата, че представителите на партиите са успели да постигнат консенсус по почти всички членове от законопроекта.
						Други новини -- СДП и Демократичната либерална партия (ДЛП) излязоха с отделни изявления във вторник, като предупредиха, че може да поискат вот на недоверие на правителството. Причините за искането обаче са различни за двете партии. ДЛП е загрижена от това, че правителството не отмени таксата за регистрация на леки коли. СДП е недоволна от позицията на члена на управляващата коалиция ДСУР относно независимостта на Косово. ДСУР, който обединява етническите унгарци в Румъния, призова правителството да признае независимостта на Косово. (Ромпрес, Медиафакс, Hotnews.ro - 19/02/08)
