Сръбският парламент ще разгледа преработения закон за президентските избори
05/11/2002
 
БЕЛГРАД, Югославия -- Във вторник (5 ноември) се очаква сръбският парламент да разгледа проекта за поправките, предложени от коалицията на Демократичната опозиция на Сърбия (ДОС) към закона за президентските избори. Проектозаконът се внася за втори път в законодателния орган, след като претърпя промени в резултат на неуспешните избори през септември. Преработеният проектозакон ще премахне изискването за 50 процента гласували избиратели във втория кръг на изборите. Той също предвижда по-кратка изборна кампания - 30 вместо 45 дни. Междувременно, белградските медии предполагат, че Демократичeската партия на Сърбия (ДПС) на Воислав Кощуница може да прекрати започналия преди няколко месеца бойкот и най-накрая да се яви на парламентарното заседание във вторник. Продължават разговорите за възстановяването на мандатите на 45 члена на ДПС, лишени от местата си в парламента през лятото. (Tанюг, ББС, RTS TV - 04/11/02)
