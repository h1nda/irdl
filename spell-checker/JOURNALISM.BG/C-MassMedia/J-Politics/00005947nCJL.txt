Посланикът на ОССЕ в Тирана констатира политически напредък
11/02/2003
 
ТИРАНА, Албания -- Постигнат е съществен напредък в решаването на редица дългогодишни спорни въпроси на албанската политика, констатира посланикът на ОССЕ в Тирана Осмо Липонен. В коментарите си от понеделник (10 февруари) той заяви, че намаляването на политическото напрежение през последните шест месеца е допринесло значително за този напредък.
В събота в Тирана ще пристигне международен експерт, назначен от ОССЕ. Посещението е във връзка с парламентарната двупартийна комисия за реформи в избирателната система, работеща по предложения за поправки в избирателния кодекс. (Албански новини - 11/02/03; ATA - 10/02/03)
