Румънската опозиция призова за предотвратяване на измамите по време на местните избори на 6 юни
08/04/2004
 
БУКУРЕЩ, Румъния -- Две опозиционни партии призовават за максимални усилия по предотвратяване на измами в гласуването на следващите местни избори, насрочени за 6 юни. Националната либерална партия предупреди в сряда (7 април), че са възможни нередности, тъй като присъствието на чужди наблюдатели ще бъде само "символично". Партията "Велика Румъния" призовава другите опозиционни партии да насочат вниманието на международната общност към потенциалните проблеми.
Други новини: Румъния и Сърбия и Черна гора се споразумяха в сряда да проведат съвместно учение по р. Дунав през май. То ще имитира контранападение срещу терористичен удар. (Ромпрес, Медиафакс, Танюг - 08/04/04; Медиафакс - 07/04/04)
