Подписано е споразумение за сформирането на ново коалиционно правителство в Северен Кипър 
					24/09/2006
					 
						НИКОЗИЯ, Кипър -- Републиканската турска партия (CTP), управляващата формация в Севернокипърската турска република (ТРСК), подписа споразумение в събота (23 септември) с новосъздадената партия "Свобода и реформа" (CTB) за сформирането на ново коалиционно правителство в Лефкозия. Президентът на ТРСК Мехмет Али Талат е определил председателя на СТР Ферди Сабит Сойер за министър-председетал. Очаква се той да предложи състава на новия кабинет след няколко дни. Сойер оглавяваше предишното правителство на кипърските турци, което се разпадна, след като СТР се раздели със своя предишен коалиционен партньор, Демократическата партия. (Фокус, Заман - 23/09/06)
