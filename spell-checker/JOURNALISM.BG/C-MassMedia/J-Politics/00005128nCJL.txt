България временно затваря глава Енергетика от преговорите за приемане в ЕС
19/11/2002
 
БРЮКСЕЛ, Белгия -- България временно затвори глава Енергетика от преговорите за приемане в ЕС в понеделник (18 ноември), след редовна среща с представители на ЕС в Брюксел. Според условията в тази глава, България се съгласява да затвори трети и четвърти блок от атомната електроцентрала в Козлодуй до края на 2006 г. В замяна на това, 15-те страни-членки на ЕС се съгласиха да изпратят експертна група, която да оцени отново степента на безопасност на двата блока. Ако заключението на екипа е положително, София ще има възможност отново да отвори главата за преговори. България вече е затворила 23 от общо 30 глави за присъединяване, включително главата за енергетика. (Дневник - 19/11/02; Медиапул, БТА, news.bg - 18/11/02)
