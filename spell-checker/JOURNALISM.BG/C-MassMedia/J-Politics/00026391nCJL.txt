Предсрочните избори все още са възможни в Турция
					09/05/2008
					 
						AНКАРА, Турция -- Премиерът Реджеп Тайип Ердоган приключи срещите със своите депутати, чиято цел бе да види техните реакции по отношение на продължаващото дело за закриване срещу управляващата Партия на справедливостта и развитието (ПСР). На пресконференция в четвъртък (8 май) официалният представител на ПСР Нихат Ергюн заяви, че много депутати съветват партията да отиде на предсрочни избори може би през август в зависимост от изхода на делото за закриването на партията им. Той заяви, че подкрепя идеята за предсрочни избори и отбеляза, че ако парламентът не може да намери изход от политическата криза, предсрочните избори ще бъдат неизбежни. Миналата седмица Ердоган изключи предсрочни местни или общи избори.
						Късно в сряда началникът на Генералния щаб на турската армия генерал Яшар Буюканът заяви от своя страна, че Турция трябва да избягва поляризирането сред обществото. (Заман - 09/05/08; Джихан, НТВ - 08/05/08)
