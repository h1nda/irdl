Босненски лидери ще се срещнат с германския канцлер Меркел във връзка с политическата криза в страната 
					19/01/2011
					 
						САРАЕВО, Босна и Херцеговина (БиХ) -- Според съобщенията германският канцлер Ангела Меркел е поканила политически лидери от БиХ на разговори в Берлин в опит да бъде преодоляна кризата при сформирането на новите правителства в БиХ след общите избори от октомври, съобщиха медиите във вторник (18 януари). Лидерът на Партията на демократичното действие (ПДД) Сюлейман Тихич и Бакир Изетбегович, също от ПДД, който е бошнашкият член в тристранното председателство на БиХ, ще бъдат в Берлин в сряда, а Драган Чович, лидер на най-голямата хърватска партия ХДС БиХ, ще бъде там в петък. Лидерът на Съюза на независимите социалдемократи и президент на Република Сръбска Милорад Додик, както и Златко Лагумджия, лидер на Социалдемократическата партия, която спечели изборите във ФБиХ, според съобщенията ще посетят Берлин идната седмица. (РТРС, СРНА, Дневни Аваз - 18/01/11)
