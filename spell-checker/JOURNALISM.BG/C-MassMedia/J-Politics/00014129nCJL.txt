Кандидатът на управляващата коалиция спечели изборите за кмет в Букурещ 
					05/04/2005
					 
						БУКУРЕЩ, Румъния -- Представители на избирателната комисия съобщиха в понеделник (4 април), че кандидатът на управляващата коалиция Адриан Видеану е спечелил надпреварата за кметския пост в Букурещ в неделя. Този пост бе овакантен през декември, когато Траян Басеску бе избран за президент. Видеану, кандидатът на коалицията между Национална-либералната и демократическата партия, победи Мариан Вангелие от опозиционната Социалдемократическа партия, който получи 29,6%. Активността бе определена като една от най-ниските през последните години. 
						Други новини: Правителството стартира публичен дебат по реформата в избирателното законодателство, в който се включиха всички партии, както и неправителствени организации. Целта е да се изработи нов избирателен кодекс до края на годината. (Ромпрес - 05/04/05; Nine o'clock, уеб сайт на румънското правителство - 04/04/05)
