Следващият кръг от преговорите по ССА между БиХ и ЕС ще се състои на 12 май
					30/03/2006
					 
						БАНЯ ЛУКА, Босна и Херцеговина (БиХ) -- Следващият кръг на преговорите по Споразумението за стабилизация и асоцииране между БиХ и ЕС ще се състои на 12 май, съобщи главният преговарящ на БиХ със Съюза, Игор Давидович, в Баня Лука в сряда (29 март). По време на среща с новия председател на парламента на РС Игор Радойчич Давидович каза, че на следващия кръг ще бъдат разгледани въпроси, свързани с либерализацията на търговията и селското стопанство, които според него са сред най-сложните аспекти на преговорите.
						Други новини -- Австрийският министър на отбраната Гюнтер Платер посети Сараево в сряда и каза, че разговорите за намаляване на войските на ЮФОР в БиХ трябва да започнат след общите избори през октомври. Австрия сега е ротационен председател на ЕС.
						Чешкият министър на вътрешните работи Франтишек Бублан също бе на посещение в Сараево в сряда. Основна тема на разговорите бе разширяването на двустранните връзки и проектоспоразумение за реадмисия. (Фена, Уеб сайт на министерския съвет на БиХ - 29/03/06)
