Президентът на Румъния Бъсеску покани партиите на разговори за мажоритарната система на гласуване 
					28/11/2007
					 
						БУКУРЕЩ, Румъния -- Във вторник (27 ноември) президентът Траян Бъсеску покани парламентарно представените партии и представителите на етническите малцинства на среща в четвъртък за обсъждане на мажоритарната система на гласуване след неуспешното допитване до избирателите по въпроса в неделя. Националлибералната партия (НЛП), Социалдемократическата партия (СДП), Партия "Велика Румъния" (ПВР) и Консервативната партия отказаха поканата. Либералдемократическата партия (ЛДП) обаче заяви, че ще участва, както и Демократическата партия (ДП) и Демократичният съюз на унгарците в Румъния.
						Окончателните резултати от изборите за местата в Европейския парламент, които също се проведоха в неделя, показват, че опозиционната ДП, която подкрепя Бъсеску, е спечелила 28,81 % от гласовете. Социалдемократите получават 23,11 %, а управляващата НЛП на премиера Калин Попеску Търичану е трета с 13,44 %. (Найн o’клок - 28/11/07; АФП - 27/11/07)
