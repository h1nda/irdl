Парламентът на БиХ одобри ключови промени в закона за гражданството
24/04/2003
 
САРАЕВО, Босна и Херцеговина (БиХ) -- Камарата на народите (КН) на парламента на БиХ прие поправките в закона за гражданството в сряда (23 април), с което потвърди взетото по-рано решение на Камарата на представителите и приключи процедурата по този важен закон. Поправките предвиждат отнемане на гражданството, придобито по незаконен път. КН също ратифицира два протокола, 12-ти и 13-ти, по Европейската конвенция за защита на човешките права и основните свободи и по този начин изпълни две от условията за членство в Съвета на Европа. (РТРС, ПБС БиХ - 23/04/03)
