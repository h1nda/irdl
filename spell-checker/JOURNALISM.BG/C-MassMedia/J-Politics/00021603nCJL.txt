Дел Понте отново призова ЕС да не възобновява преговорите със Сърбия по ССА
					15/02/2007
					 
						БРЮКСЕЛ, Белгия -- Главният прокурор на ООН за военни престъпления Карла дел Понте отново призова ЕС да не възобновява преговорите по Споразмението за стабилизация и асоцииране със Сърбия, докато тя не арестува укриващия се от правосъдието Ратко Младич. Дел Понте говори пред репортери след разговори с белгийския външен министър Карел де Гухт в Брюксел в сряда (14 февруари). Тя се оплака, че подкрепата от международната общност за предаването на беглеца на правосъдието изглежда запада. Мандатът на Трибунала изтича през 2010 г. 
						Междувременно в сряда холандският външен министър Бернард Бот посети Белград и изказа подкрепата си за перспективите на Сърбия за членство в ЕС, при условие че правителството изпълни оставащите си задължения към Трибунала на ООН. (Глас явности - 15/02/07; Танюг, Бета, Ройтерс - 14/02/07)
