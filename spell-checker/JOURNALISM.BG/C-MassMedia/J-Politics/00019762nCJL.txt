Според проучване на общественото мнение българите не се интересуват от работата на парламента 
					29/08/2006
					 
						СОФИЯ, България -- Малко хора в България проявяват интерес към работата на парламента, установи ново социологическо проучване, проведено от държавната агенция НЦИОМ в понеделник (28 август). То установи, че само 11 % редовно следят работата на парламента, докато 57 % не знаят кой е представителят на региона им в парламента.
						Също в понеделник българските ВВС получиха първия хеликоптер "Кугър" по силата на споразумение с "Юрокоптер". В съответствие с договора за 358 млн. евро "Юрокоптер" ще достави общо 12 хеликоптера "Кугър" и шест "Пантер". Някои от тях ще се използват в мисии на НАТО.
						Трима българи са били в състава на екипажа на хеликоптер, който се разби в Турция в понеделник, докато е потушавал горски пожар. Всички на борда на хеликоптера са се спасили. (Медиапул, бТВ, News.bg, НТВ, Turkishpess.com - 28/08/06)
