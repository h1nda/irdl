Румънският парламент прие декларация във връзка с договора за присъединяване към ЕС
					28/04/2005
					 
						БУКУРЕЩ, Румъния -- В сряда (27 април) парламентът прие декларация, ознаменуваща подписването на присъединителния договор с ЕС. Декларацията окачествява събитието като историческо и особено важно за бъдещото развитие. 
						Междувременно румънският външен министър Михай-Разван Унгуряну се срещна в сряда с белгийския си колега Карел де Гух и даде висока оценка на помощта на Белгия в подготовката за присъединяване към ЕС, особено по отношение на децентрализацията на местната публична администрация, както и за увеличаването на граничната сигурност и борбата с незаконния трафик. 
						Също в сряда парламентът гласува за по-нататъшно рационализиране на управлението чрез прехвърляне на някои отговорности на други министерства и премахване на два поста на пълномощни министри. По-сериозни промени в кабинета се очакват това лято. (Ромпрес - 27/04/05)
