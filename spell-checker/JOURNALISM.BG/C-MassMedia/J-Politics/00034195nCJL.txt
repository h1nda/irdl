Управляващата партия ХДП в Хърватия разкритикува коментарите на Йосипович
					18/04/2010
					 
						ЗАГРЕБ, Хърватия -- Лидерите на управляващата Хърватска демократическа партия (ХДП) разкритикуваха в петък (16 април) президента Иво Йосипович за някои негови коментари, направени по време на посещение миналата седемица в Босна и Херцеговина (БиХ), обвинявайки го, че се е извинил за войната през 1990-те години. ХДП, оглавявана от премиера Ядранка Косор, твърди, че изявлението на президента пред праламента на БиХ противоречи на декларацията за войната в Хърватия, гласувана в парламента през октомври 2000 г. Според партията Хърватия е водила справедлива, законна, отбранителна и освободителна война, а не агресивна и окупационна война. Йосипович твърди, че речта му е изтълкувана погрешно. Той каза, че не се е извинил за войната, а по-скоро е изразил "съжаление за събитията от миналото". (Ютарни Лист, ФоНет, Taнюг, Б92 - 16/04/10)
