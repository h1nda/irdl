Германия и Франция заявяват, че присъединителните преговори на Хърватия зависят от Готовина
					11/02/2005
					 
						ЗАГРЕБ, Хърватия -- Германският и френският министър по европейските въпроси Ханс Мартин Бури и Клоди Енер заявиха, че присъединителните преговори между Хърватия и ЕС няма да започнат на 17 март, ако дотогава не бъде арестуван и предаден на Хагския трибунал укриващият се обвиняем във военни престъпления генерал Анте Готовина. Министрите се срещнаха в четвъртък (10 февруари) в Загреб с премиера Иво Санадер, президента Стипе Месич и председателя на парламента Владимир Шекс. И двамата признаха напредъка, постигнат от Хърватия по пътя на евроинтеграцията, но подчертаха, че пълното сътрудничество с Трибунала за военни престъпления остава основен проблем.
						Други новини: Вестник "Вечерни лист" предаде в петък, че зам.-министърът на здравеопазването Невен Любичич вероятно ще заеме мястото на здравния министър Андрия Хебранг, който подаде оставка миналия месец след претърпяна операция от рак. (Вечерни лист, Виесник - 11/02/05; ХИНA - 10/02/05)
