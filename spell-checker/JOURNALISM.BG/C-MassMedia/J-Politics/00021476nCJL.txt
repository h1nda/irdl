Българският парламент гласува ключови конституционни промени
					04/02/2007
					 
						СОФИЯ, България -- Народното събрание на България гласува в петък (2 февруари) поправки в Конституцията, целящи да подобрят функционирането на съдебната система. Това бе извършено в отговор на критиките и изискванията на ЕС. Поправките премахват имунитета на съдии, прокурори и разследващи магистрати от съдебно преследване и създават специален орган за контрол. От 240 депутати, 192 подкрепиха промените. 
						Еврокомисарят по правосъдието Франко Фратини приветства промените и заяви, че те ще помогнат за укрепването на съдебната система в България. 
						Други новини - Френски съд осъди 10 българи до шест години затвор за това, че са продавали бебета на ромски семейства. Френски посредник получи петгодишна присъда, докато повечето от 41 реципиенти получиха условни присъди. Близо 28 бебета за били продадени за 2500-8000 евро. (Ройтерс - 02/02/07, БНР, Дарик - 02/02/07)
