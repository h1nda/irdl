Сръбските социалисти ще подкрепят председател на парламента и кабинет, предложени от демократичните сили
02/02/2004
 
БЕЛГРАД, Сърбия-Черна Гора -- Заместник-председателят на Социалистическата партия Милорад Вучелич каза в неделя (1 февруари), че партията е готова да подкрепи кабинет и председател на парламента, предложени от демократичните сили. Воислав Кощуница подсказа, че неговата Демократическа партия на Сърбия може да се обърне към социалистите за подкрепа с оглед излизане от сегашната безизходица. Според Вучелич партията му не търси постове в новото правителство, но би подкрепила предложенията на демократичните партии просто за да се намери изход от ситуацията, която се проточва вече седмици наред. (Бета, Би Би Си, Б92, Танюг - 02/02/04)
