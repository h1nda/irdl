Рама отстрани Нано от ръководството на албанската Социалистическа партия
					26/07/2007
					 
						ТИРАНА, Албания -- В сряда (25 юли) лидерът на Социалистическата партия (СП) Еди Рама отстрани бившия лидер Фатос Нано от ръководството на партията, като го обвини за продължителното оставане на власт на министър-председателя Сали Бериша. "Сделката, сключена от Нано, само продължи това управление", заяви Рама на националния конгрес на СП, след като Нано призна, че е накарал шестима депутати от СП да прекратят своя бойкот по време на гласуването за нов президент миналата седмица. Това доведе до избирането на Бамир Топи, заместник-председател на Демократическата партия на Бериша. Нано заяви, че ще сформира ново политическо движение през септември. (Коха Йоне, Шекули, Шкип, Сот - 26/07/07; Топ-Ченъл - 25/07/07)
