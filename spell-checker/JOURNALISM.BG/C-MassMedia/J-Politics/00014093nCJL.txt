Министърът на правосъдието на България призовава следващия парламент да ускори съдебните реформи
					01/04/2005
					 
						СОФИЯ, България -- Министърът на правосъдието Антон Станков призова в четвъртък (31 март) следващия парламент, който ще бъде избран през юни, да осъществи бързо съдебните реформи. Той заяви, че всеки провал в преустройството на системата с цел по-ефективна борба с организираната престъпност и корупцията може да осуети планираното влизане на България в ЕС през 2007 г. Преди две седмици Станков предложи парламентът да отмени лятната си ваканция, за да работи по съдебните реформи. 
						Други новини: Българското правителство реши в четвъртък контингентът от 400 военнослужещи на страната в Ирак да остане там до края на годината. Сега следва парламентът да одобри решението. (Сега - 01/04/05; News.bg, Медиапул - 31/03/05)
