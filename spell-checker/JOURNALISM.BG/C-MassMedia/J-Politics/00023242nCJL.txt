Министър-председателят на Турция Ердоган предрича победа на ПСР на предстоящите избори
					16/07/2007
					 
						АНКАРА, Турция -- В неделя (15 юли) министър-председателят Реджеп Тайип Ердоган предрече, че неговата Партия на справедливостта и развитието (ПСР) ще спечели между 310 и 315 места в 550-местния парламент на общите избори в неделя. Допитване до общественото мнение, публикувано миналата седмица, сочи, че ПСР ще спечели 298 депутатски места, по-малко от сегашните й 350. Стотици хиляди поддръжници на ПСР се събраха в Истанбул в неделя, за да дадат последен импулс на Ердоган и неговата партия преди изборите. Това бе един от най-големите митинги през годината.
						Други новини -- Две малки бомби избухнаха в разстояние на 10 минути една от друга в Измир в неделя сутринта. Едната избухна пред офиса на крайно дясната Партия за националистическо действие. Втората бе поставена пред сграда с офиси, използвани от ПСР. Полицията съобщи, че и в двата случая са използвани бомби с ударен взривател, причинени са незначителни щети и няма пострадали. Никоя група не е поела отговорност за атентатите. (Файненшъл Таймс, Сабах, Милиет, НТВ, Хюриет - 16/07/07; АП, Ройтерс, АФП, ДПА - 15/07/07)
