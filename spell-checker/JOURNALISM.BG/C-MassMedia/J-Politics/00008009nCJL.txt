Президентите на Албания и Македония обсъждат регионалната сигурност
17/08/2003
 
ОХРИД, Македония -- Президентът Борис Трайковски и албанският му колега Алфред Мойсиу се срещнаха в събота (16 август) в Охрид, за да обсъдят регионалната сигурност. Двете страни изразиха общото мнение, че ситуацията се подобрява. Трайковски каза, че Албания и Македония имат общи приоритети - демократизацията, стабилизацията и интеграцията в евро-атлантическите структури. От своя страна Мойсиу отбеляза, че двете държави ще продължат да си сътрудничат в усилията за укрепване на регионалната стабилност и мира. Двамата президенти ще проведат още две срещи по този въпрос до края на август. Мойсиу призна, че все още в района действат екстремистки сили, но каза, че те нямат обществена подкрепа. (ATA, MИA - 16/08/03)
