Румънският парламент моли членовете на ЕС да ускорят разширяването
20/12/2002
 
БУКУРЕЩ, Румъния -- В четвъртък (19 декември), румънският парламент прие декларация с молба към властите в ЕС да продължат ангажиментите си към реформите в Румъния, свързани с присъединяването. Документът приветства решението от срещата на ЕС в Копенхаген миналата седмица да определи като обща цел пълноправното членство на България и Румъния през 2007 г. В него се казва още, че Румъния ще се постарае да подпише договор за присъединяване през първата половина на 2004 г. и да влезе в съюза на 1 януари 2007 г. Според декларацията, по-ранното подписване на договора ще позволи на Румъния да назначи наблюдатели в Европейския парламент едновременно с влизането на десетте нови страни-членки. (Ромпрес, Румънска ТВ, Медиафакс - 19/12/02)
