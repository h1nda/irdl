Партията на Ругова печели изборите в Косово
					24/10/2004
					 
						ПРИЩИНА, Косово, Сърбия-Черна гора -- Партията на президента Ругова Демократическа лига на Косово спечели 47% от гласовете на общите избори в провинцията, съобщи независима организация-наблюдател в неделя (24 октомври). Демократическата партия на Косово на Хашим Тачи, заема второ място с 27% от гласовете, а Алиансът за бъдещето на Косово на Рамуш Харадинаи е на трето място с 8%. Ако резултатите се потвърдят, то тогава нито една партия няма да бъде в състояние да състави самостоятелно правителство и ще трябва да се преговаря за сформиране на коалиция. Официалните предварителни резултати се очакват в понеделник. Избирателната комисия в Косово съобщи, че от регистрираните 1.4 млн. граждани с право на глас в изборитите са участвали 53%.
						Сърбите в Косово и сръбските бежанци в Сърбия бойкотираха гласуването. Ръководителят на ЮНМИК Сьорен Йесен-Петерсен каза, че много членове на малцинствата биха гласували, ако не бяха подложени на натиск от техните лидери. Той добави, че само тези сръбски политици, които са участвали в изборите, ще имат думата в определянето на окончателния статут на провинцията. (АФП, AП, Вашингтон Таймс, Вашингтон Пост, AП, Си Ен Ен, Бета - 24/10/04; Ройтерс, Б92 - 23/10/04)
