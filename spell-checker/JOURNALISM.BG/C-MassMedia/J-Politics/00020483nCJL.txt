Кипър поставя условия за участието си в предложените от Финландия преговори 
					01/11/2006
					 
						НИКОЗИЯ, Кипър -- Във вторник (31 октомври) говорителят на правителството на кипърските гърци Христодулос Пасхиардис каза, че Никозия ще участва в предложените от Финландия преговори по кипърския въпрос само ако т. нар. "Зона Вароша" бъде върната на "законните" си обитатели. От 1974 г., когато турски военни части нахлуха в Кипър, Вароша се намира под турска военна администрация и е отделен от останалата територия.
						В понеделник Финландия, която държи ротационното председателство на ЕС, предложи представители на кипърските гърци и турци, на Гърция, Турция и ЕС да се срещнат и преговарят в Хелзинки в началото на следващата седмица. (Радикал, Катимерини - 01/11/06; CNA - 31/10/06)
