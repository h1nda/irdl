България ще проведе в неделя първите си избори за евродепутати
					18/05/2007
					 
						СОФИЯ, България -- Страната ще проведе първите си избори за Европейски парламент (ЕП) в неделя (20 май). Гласоподавателите ще изберат 18 кандидата, които ще работят в ЕП до юни 2009 г. Мандатът обикновено е пет години, но България, както и нейната съседка Румъния, се присъединиха към ЕС по време на мандата от 2004 до 2009 г. Ново социологическо проучване сочи, че в България се очаква рекордно ниска избирателна активност.
						Междувременно в четвъртък парламентът не ратифицира споразумението с Русия и Гърция за нефтопровода "Бургас-Александруполис" поради липса на кворум. Депутатите от по-малките партии от управляващата коалиция дадоха възможност на опозицията да отложи дебата. България има дял от 24,5 % в проекта, който ще доставя руски нефт на България и Гърция, а евентуално и на други страни. (Дневник, Труд, 24 часа - 18/05/07; News.bg, Медиапул - 17/05/07)
