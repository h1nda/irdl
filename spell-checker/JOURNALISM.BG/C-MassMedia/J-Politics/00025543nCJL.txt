Йеремич заяви, че Сърбия ще използва дипломатически и политически средства, за да защити териториалната си цялост
					21/02/2008
					 
						СТРАСБУРГ, Франция -- Сърбия ще използва всички политически и дипломатически средства, за да защити своята териториална цялост, каза в сряда (20 февруари) външният министър Вук Йеремич. "Международно признатите граници на Сърбия бяха нарушени" от едностранно обявената независимост от Косово, каза Йеремич на пресконференция в Страсбург, където говори на извънредна сесия на Комисията по външна политика на Европейския парламент. Той настоя, че Сърбия няма да приеме присъединяването на Косово към ООН, Съвета на Европа или ОССЕ, и заяви, че отношенията между Сърбия и страните, признали Косово, са трайно влошени.
						В сряда Великобритания, която бе сред първите, признали Косово, съобщи, че дипломатът Дейвид Блант ще бъде назначен за посланик на Великобритания в Косово. Норвегия и Латвия също признаха Косово в сряда. (РИА-Новости, Макфакс, АФП, Бета, Танюг, Б92, Фена - 20/02/08)
