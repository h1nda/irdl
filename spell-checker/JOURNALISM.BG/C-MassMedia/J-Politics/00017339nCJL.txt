Румънският президент Бъсеску посочи сигурността в Черноморския регион като основен приоритет на външната политика
					23/01/2006
					 
						БУКУРЕЩ, Румъния -- Президентът Траян Бъсеску заяви, че Черноморският регион ще бъде приоритет номер едно за външната политика през 2006 г. В слово по време на среща с чуждестранни дипломати в Букурещ в петък (20 януари) той отбеляза богатството на енергийни ресурси в региона и подчерта необходимостта от по-голяма сигурност. Той изрази също така желанието на Румъния Русия да стане партньор в решаването на проблемите, свързани с Черно море. 
						Други новини -- Водещата световна организация за борба с корупцията "Трансперънси интърнешънъл" обяви в неделя, че ще започне голяма кампания за мониторинг на реформата в съдебната система на Румъния. Организацията ще работи за повишаване на обществената осведоменост относно корупцията, следене на действията на магистрати, приемащи подкупи, и предоставяне на помощ на лица, които смятат, че са били жертва на неправомерно отношение. Министърът на правосъдието Моника Маковеи приветства новия проект. (Найн о'клок - 23/01/06; Ройтерс - 22/01/06)
