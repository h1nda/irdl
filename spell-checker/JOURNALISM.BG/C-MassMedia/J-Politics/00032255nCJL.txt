Албанският президент Топи каза, че не може да има демокрация без свободни медии
					05/11/2009
					 
						ТИРАНА, Албания -- Президентът Бамир Топи каза в сряда (4 ноември), че побоят над журналиста и издател Меро Базе е недопустимо явление в една демократична държава. "Няма демокрация без свободни медии", заяви Топи във връзка с побоя, нанесен над Базе в понеделник вечерта в бар в Тирана. Смята се, че нефтеният предприемач Резарт Тачи е организирал побоя след серия от публикации, обвиняващи го в корупция. 
						Също в сряда десетки журналисти и издатели протестираха пред офиса на министър-председателя Сали Бериша в Тирана. Те обвиниха Бериша в протекции над Тачи и хвърляха обувки срещу сградата. Освен това те обявиха саркастично награда от 10 000 евро за информация за местонахождението на Тачи. Полицията заяви, че той е на свобода и се издирва, а в същото време Тачи твърди, че продължава всекидневната си дейност напълно открито. (Шекули, Гласът на Америка, Би Би Си, Топ Ченъл, Клан - 04/11/09)
