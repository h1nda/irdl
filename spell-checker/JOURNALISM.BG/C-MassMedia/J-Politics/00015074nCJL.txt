Гръцкият парламент дебатира противоречивия проектозакон за реформа на социалното осигуряване 
					28/06/2005
					 
						ATИНА, Гърция -- Парламентът започна дебат по противоречивия правителствен законопроект за реформа на социалното осигуряване в понеделник (27 юни) на фона на четириседмични протести на служители от банковия сектор. Министърът на икономиката и финансите Йоргос Алогоскуфис заяви пред депутатите, че правителството е решено да приложи планираните структурни реформи, търсейки същевременно уреждане на споровете със синдикатите, които са разтревожени относно преструктурирането на техните пенсии. 
						Също в понеделник прокурорите обявиха стартирането на разследване относно предполагаемото участие на гърци в зверствата в Сребреница през 1995 г. Правосъдният министър Анастасиос Папалигурас каза, че има индикации, че гръцки граждани може би са воювали на страната на босненските сърби. (Kaтимерини - 28/06/05; AНA, MПA, Ройтерс - 27/06/05)
