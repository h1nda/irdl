Черногорската опозиция предложи изборите да се проведат на 6 юни
					23/03/2010
					 
						ПОДГОРИЦА, Черна гора -- В понеделник (22 март) опозиционните партии предложиха президентът Филип Вуянович да насрочи местните избори за 6 юни. Лидерът на Социалистическата народна партия Сърджан Милич предложи тази дата от името на няколко опозиционни партии. Според съобщенията те искат да избегнат 23 май - датата, предложена от управляващата Демократична партия на социалистите - опасявайки се, че четвъртата годишнина от независимостта на страната може да даде преимущество на управляващата партия. (Мина, Кафемонтенегро, РТЧГ, Портал Аналитика - 22/03/10)
