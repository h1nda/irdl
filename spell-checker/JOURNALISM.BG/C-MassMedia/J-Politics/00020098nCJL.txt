Трибуналът на ООН осъди бившия председател на парламента на босненските сърби 
					28/09/2006
					 
						ХАГА, Холандия -- В сряда (27 септември) Трибуналът на ООН за военни престъпления осъди военновременния председател на босненския сръбски парламент на 27 години затвор. Момчилио Краишник бе осъден по пет пункта за военни престъпления, но бе оправдан по най-сериозното обвинение, геноцид. В решението на съдиите се посочва, че макар зверствата срещу мюсюлмани и хървати всъщност да се равняват на геноцид, няма достатъчно доказателства, които да потвърдят, че извършителите действително са планирали да унищожат цялото несръбско население в доминираните от сърби региони на Босна и Херцеговина по време на конфликта през 1992-1995 г.
						Присъдата бе посрещната със смесени реакции. Председателят на Председателството на БиХ Сюлейман Тихич, босненец, каза, че тя "отчасти съответства на правосъдието", а президентът на РС Драган Чавич постави под въпрос безпристрастността на Трибунала. (Независне Новине - 28/09/06; AП, Ройтерс, Ню Йорк Таймс, Уеб сайт на МНСБЮ, РТРС, РТС, Бета, БиБиСи Нюз - 27/09/06)
