Албанският парламент продължи забраната върху моторните лодки 
					05/02/2010
					 
						ТИРАНА, Албания -- Парламентът прие в четвъртък (4 февруари) нова тригодишна забрана върху моторните лодки, за да се подпомогне борбата срещу незаконния трафик. Туристическите лодки и джетове ще бъдат изключени от забраната, но също ще подлежат на комплекс от разпоредби. През първите четири години на мораториума незаконният трафик на наркотици и на хора през Адриатическо море до съседна Италия намаля. Забраната непрекъснато се критикува от опозицията с аргумента, че пречи на местните рибари и на туризма. (Ора Нюз, Топ Нюз, Нюз 24 - 04/02/10)
