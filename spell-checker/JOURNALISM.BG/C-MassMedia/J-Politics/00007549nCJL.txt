Според председателя на македонския парламент състоянието на сигурността се подобрява независимо от предизвикателствата
07/07/2003
 
СКОПИЕ, Македония -- Според председателя на македонския парламент Никола Поповски състоянието на сигурността се променя в положителна насока, независимо че предизвикателствата остават. В интервю от неделя (6 юли) пред радио "Свободна Европа" Поповски посочи, че силите за сигурност продължават да бъдат в положение на повишена готовност с оглед възможни терористични заплахи. Освен това той призова властите да ускорят подготовката на страната за членство в ЕС и НАТО. (МИА, А1 ТВ - 06/07/03)
