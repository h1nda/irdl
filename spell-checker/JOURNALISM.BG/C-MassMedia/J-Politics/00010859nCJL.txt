Комисия на БиХ: "Октомврийските избори ще се проведат независимо от паричните проблеми"
20/05/2004
 
САРАЕВО, Босна и Херцеговина (БиХ) -- Говорителят на Избирателната комисия Максида Байрамович заяви в сряда (19 май), че общинските избори, насрочени за 2 октомври, ще се проведат независимо от това, че някои общини не са заплатили своя дял за подготовката им. Байрамович заяви, че няколко общини дължат близо 900 000 евро от неплатени вноски към Избирателната комисия. Парламентът реши да задължи централното и регионалните правителства да набавят необходимото финансиране до 25 юли. По изчисления на Избирателната комисия са необходими около 1,7 млн. евро. (Пинком.инфо, Фена - 19/05/04)
