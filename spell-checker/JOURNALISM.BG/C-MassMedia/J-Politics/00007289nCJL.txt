България и Гърция подписаха споразумение за сътрудничество в областта на отбраната
13/06/2003
 
БРЮКСЕЛ, Белгия -- Българският министър на отбраната Николай Свинаров и неговият гръцки колега Янос Папантониу подписаха в четвъртък (12 юни) споразумение за сътрудничество в областта на отбраната. Документът предвижда обучение на българските подразделения за участие в умиротворителните операции със съдействието на гръцките военни и върху основата на принципите на НАТО. През тази седмица в Брюксел се провежда серия от срещи на военните министри на държавите-членки и страните, поканени да влязат в НАТО. Свинаров съобщи, че по предварителна информация докладът на НАТО за България е положителен. (Труд, 24 Часа, Стандарт - 13/06/03; БTA - 12/06/03)
