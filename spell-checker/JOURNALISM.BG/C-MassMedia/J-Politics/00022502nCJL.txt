Евркомисарят Рен критикува БиХ за липсата на споразумение за реформа в полицията
					09/05/2007
					 
						БРЮКСЕЛ, Белгия -- Еврокомисарят по разширяването Оли Рен заяви във вторник (8 май) на гостуващия външен министър на БиХ Свен Алкалай, че е дълбоко загрижен от липсата на споразумение за реформа в полицията. Той каза, че реформата е единствената пречка за подписването на Споразумение за стабилизация и асоцииране със Съюза. Междувременно във вторник Съветът на министрите на БиХ отчете сегашния застой и обеща, че темпото ще бъде ускорено.
						Други новини -- Службата на върховния представител предупреди във вторник Република Сръбска (РС) да не взема евентуално едностранно решение за оттегляне от Споразумението за прехвърляне на компетенциите. Миналата седмица премиерът на РС Милорад Додик заяви, че автономната област ще бойкотира споразумението и ще обсъди възможността за връщане на някои от компетенциите, свързани с разпределянето на данъчните приходи между РС и Федерация Босна и Херцеговина, на институциите на областта. (Дневни Аваз, Независне Новине - 09/05/07; Фена, РТРС, ПБС - 08/05/07)
