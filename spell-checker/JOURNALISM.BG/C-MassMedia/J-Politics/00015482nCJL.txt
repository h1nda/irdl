Сръбският президент призова Младич да се предаде 
					04/08/2005
					 
						БЕЛГРАД, Сърбия и Черна гора -- Сръбският президент Борис Тадич каза в интервю в сряда (3 август), че военновремененият командир на босненските сръбски части Ратко Младич трябва да се предаде на трибунала на ООН. Тадич призова укриващия се обвиняем да се предаде, като посочи, че бъдещето на Сърбия зависи от това. В интервю за АП Тадич подчерта, че случаят с Младич е основна пречка за кандидатурата на Сърбия за интеграция в ЕС. Той призова също сръбските служби за сигурност да бъдат по-активни при издирването му. Младич и другите обвиняеми трябва да бъдат изправени пред съда, каза Тадич, за да могат най-сетне балканските народи да оставят миналото зад себе си. (РТС - 04/08/05; AП, Танюг - 03/08/05)
