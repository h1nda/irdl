Партиите в окръг Херцеговина-Неретва на БиХ постигат споразумение за местното управление
11/06/2003
 
МОСТАР, Босна и Херцеговина (БиХ) -- Хърватският демократичен съюз (ХДС) в БиХ и Партията за демократично действие се споразумяха по сформирането на местния орган за управление в окръг Херцеговина-Неретва, гласи съобщение на ХДС, публикувано във вторник (10 юни). Висши представители на партиите са обсъждали състава на този орган и кандидатите за министри по време на среща късно в понеделник. Партиите, които представляват хърватската и мюсюлманска общности, са постигнали съгласие да свикат сесия на окръжния съвет във възможно най-кратки срокове, за да бъдат избрани членовете на местната изпълнителна власт. Партиите ще издигнат кандидати в съответствие с броя на местата, заемани от партиите на малцинствата в местния парламент. (ФЕНА, Би Би Си - 10/06/03)
