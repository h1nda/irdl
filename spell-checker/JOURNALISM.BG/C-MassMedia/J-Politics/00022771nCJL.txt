Турските законодатели съкратиха срока в Конституцията за провеждане на референдум
					03/06/2007
					 
						АНКАРА, Турция -- Турският парламент одобри в събота (2 юни) поправка, с която ще бъде съкратен срока за организиране на референдум за конституционни реформи от 120 на 45 дни. Тази мярка цели провеждането на референдума едновременно с парламентарните избори на 22 юли. Турският електорат ще реши съдбата на важна конституционна реформа, одобрена от Парламента, но отхвърлена от президента Ахмет Недждет Сезер, чрез която ще бъде въведено пряко народно гласуване за президент.
						Също в неделя законодателите гласуваха за увеличаването на някои правомощия на полицията като правото да спират заподозрени или автомобили, ако имат основания да смятат, че така ще предотвратят престъпление, както и да претърсват личните вещи на заподозрени лица с разрешение от местните власти. Законопроектът също въвежда вземане на пръстови отпечатъци от всички лица, които подават заявления за лични документи. (Ройтерс, AП, AФП - 02/06/07)
