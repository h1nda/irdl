Бериша и Рама ще поканят еврокомисаря Фюле да помогне на Албания да сложи край на политическата криза 
					17/02/2011
					 
						ТИРАНА, Албания -- Мирослав Лайчак, специалният пратеник на ЕС за политическата криза в Албания, е препоръчал политиците в Тирана да поканят еврокомисаря по разширяването Щефан Фюле да помогне за намирането на решение на отдавнашните разногласия. Лайчак призовава министър-председателя Сали Бериша и лидера на опозицията Еди Рама да включат Фюле в опитите за прекратяване на политическата криза, съобщават местните медии в сряда (16 февруари). Във вторник, по време на сесията на Европейския парламент, посветена на Албания, Фюле заяви, че кризата подкопава националните институции. (Панорама, Телеграфи - 16/02/11)
