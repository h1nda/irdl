Македонското правителство ще внесе в парламента проект за избирателен закон до края на месеца
					19/12/2005
					 
						СКОПИЕ, Македония -- Министърът на правосъдието Мери Младеновска-Георгиевска заяви в петък (16 декември), че правителството възнамерява да внесе новия проект за избирателен закон в парламента до края на месеца. Тя добави, че при изготвянето на разпоредбите министерството е взело предвид препоръките, дадени от ОССЕ.
						Други новини -- Косовски албанец, който успя да избяга от македонски затвор през май, е отново заловен, съгласно скопската телевизия А1 ТВ. Според съобщението Рамадан Шити и двама други затворници, които избягаха от затвора "Шутка", са били задържани в косовското село Дубрава в петък. (A1 TВ - 18/12/05; Утрински весник, Вечер - 17/12/05; A1 TВ - 16/12/05)
