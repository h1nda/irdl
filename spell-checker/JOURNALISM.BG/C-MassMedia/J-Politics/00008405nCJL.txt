Македонският парламент обсъжда обстановката на сигурност
19/09/2003
 
СКОПИЕ, Македония -- Парламентът бе свикан на извънредно заседание в четвъртък (18 септември) по повод обстановката на сигурност в Македония в светлината на неотдавнашните операции на полицията и армията срещу групировката, наричаща себе си Албанска национална армия. Главната опозиционна сила представи доклад по обстановката на сигурност за последните единадесет месеца и отправи апел към коалиционния кабинет да гарантира сигурността и стабилността в цялата страна. Всички парламентаристи се съгласиха, че е необходимо политическо, национално и междуетническо единство срещу насилието и екстремизма.
Също в четвъртък македонския президент Борис Трайковски се срещна с премиера Бранко Цървенковски, министъра на отбраната Владо Бучковски, началника на Генералния щаб на армията генерал Методи Стамболиски и зам.-министъра на вътрешните работи Хазби Лика. Длъжностните лица обсъдиха реформите в отбраната и сигурността, в т.ч. създаването на специална антитерористично подразделение към македонската армия. (МИА, A1 ТВ, Макфакс - 18/09/03)
