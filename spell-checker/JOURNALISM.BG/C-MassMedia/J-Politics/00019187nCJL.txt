Лидерите на кипърските гърци и турци ще се опитат да възобновят преговорите за обединяване
					09/07/2006
					 
						НИКОЗИЯ, Кипър -- Лидерите на кипърските гърци и турци постигнаха споразумение за започването на процес, който може да доведе до възобновяване на преговорите за обединение на Кипър. Президентът Тасос Пападопулос и лидерът на кипърските турци Мехмет Али Талат се срещнаха в събота (8 юли) в буферната зона на ООН на разделения остров. Според Ибрахим Гамбари, помощник-генерален секретар на ООН по политическите въпроси, те са постигнали споразумение по отношение на принципите за бъдещото обединение на острова. Комисиите, които ще провеждат двустранните преговори могат да бъдат създадени до края на юли, заяви Гамбари. 
						Процесът на проговори бе спрян през април 2004 г., когато кипърските гърци отхвърлиха плана за обединение, предложен от Генералния секретар на ООН Кофи Анан. (AП - 09/07/06; AНА, EРТ, Заман - 08/07/06)
