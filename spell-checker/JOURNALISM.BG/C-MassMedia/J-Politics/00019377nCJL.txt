Президентът на Румъния Бъсеску ще отложи назоваването на новите шефове на разузнавателните служби
					25/07/2006
					 
						БУКУРЕЩ, Румъния -- Президентът Траян Бъсеску заяви в понеделник (24 юли), че няма да обяви имената на новите шефове на разузнавателните служби, докато правителството и парламентът не приемат новото законодателство за сигурността на страната. Бъсеску заяви това на заседание на Върховния съвет за отбрана, което се проведе в Букурещ. Заседанието бе свикано, след като шефовете на румънската разузнавателна служба, на агенцията за външно разузнаване и на отдела за вътрешна информация и защита, подадоха оставки миналата седмица след изчезването на родения в Сирия бизнесмен Омар Хайасам, обвинен в организиране на отвличането на трима румънски журналисти в Ирак миналата година. Той бе освободен от затвора през април, за да се лекува от рак. (Адеварул, Зиуа - 25/07/06; Медиафакс - 24/07/06)
