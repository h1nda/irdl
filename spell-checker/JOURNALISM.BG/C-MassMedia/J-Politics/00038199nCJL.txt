Словения и Сърбия подписаха споразумение за екстрадиция
					17/04/2011
					
						ЛЮБЛЯНА, Словения - Министърът на правосъдието Алес Залар и сръбският му колега Снежана Малович подписаха споразумение за екстрадиране в петък (15 април) в Бърдо при Краню. Това е първият подобен документ, който Сърбия подписва със страна членка на ЕС. Второ споразумение е за правната помощ в граждански и наказателни дела. След церемонията Молович заяви за информационната агенция "Танюг", че споразуменията ще помогнат за укрепване на двустранното сътрудничество в борбата срещу организираната престъпност и корупцията и ще доведе до пряко сътрудничество между съдебните институци на двете страни, включително и до създаването на съвместни разследващи екипи. Малович и Залар присъстваха на регионална среща по проблемите на организираната престъпност. (СТА, Taнюг, Срна, Независне Новине - 15/04/11)
