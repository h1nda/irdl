Демократическият съюз за интеграция официално се обедини с по-малка партия на етническите албанци в Македония
22/06/2003
 
ТЕТОВО, Македония -- Демократическият съюз за интеграция (ДСИ), партия на етническите албанци, която е партньор в управляващата коалиция в Македония, официално се обедини с по-малката Национално-демократическа партия на албанците (НДПА) в петък (20 юни). Лидерите на двете партии, на ДСИ - Али Ахмети, и на НДПА - Кастриот Хадзиреджа, подписаха съвместна декларация, в която се казва, че новият съюз ще съществува под името, символите и политическата платформа на ДСИ. По-късно Амети заяви, че ДСИ остава отворен за сътрудничество с всички политически сили на етническите албанци, а Надзиреджа подчерта, че консолидацията ще съдейства за изпълнението на Охридското мирно споразумение.
В други събития, както се очакваше, Демократическата партия на албанците (ДПА) реши в петък да прекрати почти тримесечния си бойкот на парламента. ДПА също така обяви за сливането си с по-малката Републиканска партия.
Междувременно в събота етническата албанска Партия на демократическото благоденствие избра нов лидер - Абдулеменаф Беджети, който замени Абдурахман Алити. (Дневник, Вест - 21/06/03; A1 TВ, MИA - 20/06/03)
