Посланикът на САЩ в Македония се срещна с лидера на ДСИ, вероятно с цел да поиска партията да се върне в парламента
					08/02/2007
					 
						СКОПИЕ, Македония -- Посланикът на САЩ в Скопие Джилиън Милованович се срещна в сряда (7 февруари) с Али Ахмети, лидера на най-голямата опозиционна албанска етническа партия, Демократичния съюз за интеграция (ДСИ). Макар че след срещата не бяха направени официални изявления, местните медии съобщават, че тя е част от усилията на международната общност да убеди ДСИ и нейния коалиционен съюзник, Партията за демократичен просперитет (ПДП), да сложат край на бойкота си на парламента. Преди няколко седмици ДСИ и ПДП напуснаха парламента, като обвиниха управляващата коалиция, че пренебрегва принципите на Охридското мирно споразумение, най-вече тези, които се отнасят до приемането на закони, засягащи етническата албанска общност. Еврокомисарят по разширяването Оли Рен посети в четвъртък Скопие, за да обсъди въпроса. (Вечер - 08/02/07; A1 ТВ - 07/02/07)
