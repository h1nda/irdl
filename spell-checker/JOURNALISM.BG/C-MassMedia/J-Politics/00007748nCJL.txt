Мичич: Президентските избори ще се проведат през есента
24/07/2003
 
БЕЛГРАД, Сърбия-Черна Гора -- Изпълняващата длъжността президент Наташа Мичич съобщи в сряда (23 юли), че президентските избори ще се проведат през есента, но точната дата ще зависи в голяма степен от приемането на новата сръбска конституция. Парламентарните комисии продължават да работят по проекта за конституция.
Междувременно сръбският премиер се намира във Вашингтон за обсъждане на широк кръг въпроси в областта на външната, вътрешната политика и икономиката.
В други новини, бивш старши служител в органите за сигурност по време на режима на Слободан Милошевич бе освободен от затвора, съобщи неговият адвокат в четвъртък. Той бе заподозрян в организиране на убийства на опонентите на Милошевич. Милорад Браканович, бивш зам.-директор на тайните служби при Милошевич и член на печално известна военизирана група, бе арестуван по време на операцията срещу организираната престъпност, проведена след убийството през март на сръбския премиер Зоран Джинджич. Баканович бе задържан за четири месеца. (AП - 24/07/03; Бета, Б92, Танюг - 23/07/03)
