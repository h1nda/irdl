Македония и Гърция отново потвърдиха ангажимента си към преговорите за името
					18/06/2010
					 
						БРЮКСЕЛ, Белгия -- Македония и Гърция остават решени да продължат преговорите си за името с посредничеството на специалния пратеник на ООН Матю Нимиц, казаха македонският министър-председател Никола Груевски и неговият гръцки колега Георгиос Папандреу в четвъртък (17 юни), след среща в Брюксел в кулоарите на срещата на високо равнище на ЕС. Те отново подчертаха, че са готови да намерят взаимно приемливо решение на спора, което да не накърнява интересите на никоя от страните. Двамата обсъдиха и проблеми, свързани със световната икономическа криза и европейските и евро-атлантическите усилия на страните от региона. По-рано през деня Груевски се срещна с еврокомисаря по разширяването Щефан Фюле. (МИА, Макфакс, РТС - 17/06/10)
