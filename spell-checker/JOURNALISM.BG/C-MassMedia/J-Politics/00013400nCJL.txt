Българският парламент приема промени в конституцията 
					27/01/2005
					 
						СОФИЯ, България -- В сряда (26 януари) парламентът прие на първо четене важен пакет от проектоизменения в конституцията, свързани с бъдещото членство на страната в ЕС. Промените имат за цел либерализирането на пазара на недвижими имоти чрез отмяна на забраната за закупуване на земя от чужденци, разрешаване на граждани на ЕС да пребивават постоянно в България, да гласуват и да бъдат избирани в местните институции. По закон мерките трябва да бъдат приети на още две четения. 
						Също в сряда заместник министър-председателят Пламен Панайотов заяви, че през февруари започва национална програма за борба с незаконния трафик на хора. Панайотов е ръководител на специално сформираната за целта правителствена комисия. (бТВ, Медиапул, Уеб-сайт на българското правителство - 26/01/05)
