Президентът на Македония Цървенковски няма да се бори за нов мандат
					17/07/2008
					 
						СКОПИЕ, Македония -- Президентът Бранко Цървенковски каза пред вестник "Дневник" в четвъртък (17 юли), че няма да се бори за нов мандат. Цървенковски, който е лидер на главната опозиционна партия Социалдемократически съюз на Македония каза, че неговото решение е окончателно. "Изпълнението на президентските функции ме принуждава да съжителствам с правителството [ръководено от министър-председателя Никола Груевски от ВМРО-ДПМНЕ], а аз не съм съгласен с неговата политика по много въпроси", обясни Цървенковски. Неговият петгодишен мандат изтича през 2009 г. (Дневник, Утрински Весник, Вечер - 17/07/08; A1 - 16/07/08)
