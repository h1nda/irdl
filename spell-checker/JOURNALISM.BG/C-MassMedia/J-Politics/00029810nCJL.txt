Съюзник на сръбския президент бе обвинен в корупция
					02/04/2009
					 
						БЕЛГРАД, Сърбия -- Бивш кмет на Зренянин и лидер на Демократическата партия (ДП) на президента Борис Тадич беше обвинен в корупция заедно с други 21 души, съобщи в сряда (1 април) специалната служба за борба с организираната престъпност. Горан Кнежевич и другите лица са заподозрени в причиняването на финансови загуби на стойност 1,6 милиона евро на общината чрез престъпна група, която е приемала и давала подкупи. Кнежевич, на 51 г., беше арестуван през октомври в рамките на широкомащабна полицейска операция срещу група, заподозряна в злоупотреба със служебно положение при сделки, включващи строителни участъци и публични търгове. Според твърденията престъпленията са извършвани в периода от 2006 до 2008 г. (АФП, Бета, Б92 - 01/04/09)
