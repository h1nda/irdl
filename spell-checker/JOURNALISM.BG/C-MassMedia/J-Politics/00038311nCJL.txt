Албанският конституционен съд разглежда закона за семейното положение 
					27/04/2011
					
						ТИРАНА, Албания -- Конституционният съд разглежда закона за семейното положение, след като регионални съдилища се оплакаха от вълна от граждани, потенциално злоупотребяващи с правото на избор да се обявят за членове на гръцкото малцинство. Три съдилища - в Саранда, Пермет и Шкодра - внесоха жалбата след това необичайно искане от граждани да бъде подчертано в тяхното семейно положение, че принадлежат към гръцкото малцинство. Въпросните съдилища смятат това за нарушение на конституцията, съобщиха медиите във вторник (26 април). За разлика от това, правителството смята, че националността трябва да остане част от декларацията за семейно положение, настоявайки, че това е начин за запазване на националната идентичност на албанците. Декларирането на националната принадлежност беше включено в закона от 2003 г. Хиляди граждани подадоха заявления за промяна в тяхното семейно положение с цел лична изгода от началото на годината. Тази вълна спря, след като съдилищата преустановиха издаването на нови удостоверения, докато Конституционният съд не ги инструктира как да процедират. (Balkan Web, Лаймифундит, Топ Нюз - 26/04/11)
