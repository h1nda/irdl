Додик призова парламента на РС да приеме закона за референдумите
					09/02/2010
					 
						БАНЯ ЛУКА, Босна и Херцеговина (БиХ) -- В понеделник (8 февруари) министър-председателят на Република Сръбска (РС) Милорад Додик призова парламента на автономната област да одобри законопроекта за референдумите, предложен от правителството. Той каза, че този вариант ще бъде подкрепен от Конституционния съд и съответните международни организации. Опозиционните партии заявиха, че искат да внесат промени в законопроекта. (Танюг, РТРС, Б92, Бета - 08/02/10)
