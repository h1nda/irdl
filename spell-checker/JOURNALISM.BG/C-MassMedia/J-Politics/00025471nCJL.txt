Хърватският президент Месич зае решителна позиция относно риболовната зона
					14/02/2008
					 
						ЗАГРЕБ, Хърватия -- В сряда (13 февруари) президентът Стипе Месич разкритикува защитената екологична риболовна зона (ЗЕРЗ) в Адриатика, като заяви, че Хърватия трябва да избира между запазването на ЗЕРЗ в нейната сегашна форма и присъединяването си към ЕС. До момента Месич поддържаше дипломатичен тон, когато управляващата коалиция защитаваше ЗЕРЗ въпреки противопоставянето от страна на съседна Словения и на Европейската комисия. Сега, когато преговорите за присъединяване са в застой заради ЗЕРЗ, Месич се намеси. Той заяви в сряда, че идеята за съществуването на защитена зона редом с членството в ЕС, е заблуда. (Вечерни Лист, ХИНА, Ютарни Лист - 13/02/08)
