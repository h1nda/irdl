Правителството на РС кани кабинетите на ФБиХ и БиХ да възобновят преговорите за реформата в полицията
					08/07/2005
					 
						БАНЯ ЛУКА, Босна и Херцеговина (БиХ) -- Правителството на Република Сръбска (РС) покани правителството на Федерация БиХ и Съвета на министрите на БиХ да възобновят преговорите по реформата в полицията, обяви в четвъртък (7 юли) говорителят на правителството Цвета Ковачевич. Преди седмици парламентът на РС отхвърли реформата, основаваща се на трите условия на ЕС - полиция на държавно ниво, организиране на полицейските подразделения на регионален и технически, а не на политически принцип, както и премахване на политическата намеса. Реорганизирането на полицейската система е предварително условие за започване на преговори по Споразумение за стабилизация и асоцииране с ЕС. (РТСР - 07/07/05)
