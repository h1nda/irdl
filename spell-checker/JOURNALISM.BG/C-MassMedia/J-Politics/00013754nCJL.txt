Румънският президент Басеску призовава Запада да подкрепи обвиненията в корупция с имена 
					01/03/2005
					 
						БУКУРЕЩ, Румъния -- Президентът Траян Басеску заяви в понеделник (28 февруари), че страната му не може повече да търпи етикета на корумпирана страна и настоя Западът да подкрепи всяко свое бъдещо твърдение за корупция с назоваване на имена. След заседание на Върховния съвет по отбрана, който бе посветен на корупцията, Басеску декларира, че конкретните доказателства ще помогнат за засилване на мерките, които се предприемат срещу корупцията. 
						Други новини: Комисарят на ЕС по разширяването Оли Рен започна серия от срещи в Букурещ в понеделник, като призова правителството да интензифицира усилията си за изпълнение на обещаните реформи с оглед интеграцията в ЕС. Рен заяви, че Букурещ няма време за губене, тъй като часовникът отброява минутите, а изпълнението на крайните срокове е от решаващо значение. (Ромпрес, Найн о'клок, Зиарул финансиар, Котидианул - 01/03/05)
