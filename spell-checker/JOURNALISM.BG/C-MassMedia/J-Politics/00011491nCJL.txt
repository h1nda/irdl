Според сведенията Великобритания ще ратифицира този месец Споразумението за стабилизация и асоцииране между Хърватия и ЕС
15/07/2004
 
ЗАГРЕБ, Хърватия -- Великобритания вероятно ще ратифицира Споразумението за стабилизация и асоцииране между Хърватия с ЕС до края на м. юли, съобщи ХИНА в сряда (14 юли), позовавайки се на източник от британското посолство. Лондон неколкократно забавя ратифицирането, позовавайки се на своята загриженост относно степента на сътрудничество на Хърватия с трибунала за военни престъпления в Хага.
Други новини: Хърватският Център за мир, правни консултации и психо-социална помощ и британската Международна група за права на малцинствата представиха в сряда доклад, който се разглежда като цялостен исторически обзор на състоянието на малцинствата в Хърватия. (ХИНА, ХРT - 14/07/04)
