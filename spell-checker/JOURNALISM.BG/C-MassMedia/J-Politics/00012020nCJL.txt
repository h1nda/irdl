Българският парламент прие изменения в наказателния кодекс
					17/09/2004
					 
						 СОФИЯ, България -- Парламентът прие в четвъртък (16 септември) на първо четене изменения в наказателния кодекс на страната. Наред с други промени законът прехвърля задълженията на следствената служба почти изцяло на полицията, в съответствие с изискванията на ЕС. Законопроектът разпали горещи критики от страна на депутатите от опозицията и бе одобрен само с гласовете на членовете на управляващата коалиция. Неотдавна посланици от страни членки на ЕС предупредиха, че процесът на присъединяване може да бъде застрашен, ако до края на септември не бъдат приети промените в наказателния кодекс. (Труд - 17/09/04; Медиапул, Новините - 16/09/04)
