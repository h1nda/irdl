Турското правителство поиска от парламента да одобри разполагането на войски в Ливан
					03/09/2006
					 
						АНКАРА, Турция -- В петък (1 септември) турското правителство официално поиска от парламента да одобри разполагането на мироопазващи войски в Ливан, съобщи Анадолската осведомителна агенция. Управляващата партия на справедливостта и развитието (АКП) поиска от парламента да свика извънредно заседание във вторник, на което депутатите се очаква да подкрепят предложението. Според неофициални съобщения Анкара планира да изпрати между 600 и 1200 военослужещи в Ливан. Премиерът Реджеп Тайип Ердоган заяви миналата седмица, че страната има историческото и хуманно задължение да участва в мисията на ООН.
						Други новини - Кюрдски партизани убиха седем войници в Югоизточна Турция. Трима войници загинаха при експлозия в град Гучликонак в петък. Дистанционно взривена бомба уби друг войник близо до град Дичле в събота. Трима други военнослужещи загинаха при засада, организирана от членове на Работническата партия на Кюрдистан (ПКК). Междувременно полицията арестува 11 активисти на прокюрдската Партия на демократическото общество в град Сиирт. (AФП, AП - 03/09/06; AП, Turkishpress.com - 01/09/06)
