Русия, Гърция и България постигнаха споразумение по дълго отлагания проект за петролопровода
					05/09/2006
					 
						АТИНА, Гърция -- Лидерите на Русия, Гърция и България постигнаха споразумение да задвижат проекта за построяването на петролопровод между Бургас и Александруполис. Президентът Владимир Путин, премиерът Костас Караманлис и президентът Георги Първанов решиха, че преди края на годината трите страни трябва да подпишат официално споразумение за началото на дълго отлагания проект. Путин приветства проекта като средство за изграждане на по-тесни връзки с Гърция и България, който също ще улесни доставките на петрол за средиземноморския регион, вместо да се използва тесния Босфорски проток. Един от трудните проблеми по споразумението е било разпределението на дяловете в консорциума. (Монитор, Етнос - 05/09/06; Ройтерс, AП, AФП, Дарик, Медиапул - 04/09/06)
