Опозиционните партии в Косово искат провеждане на общи избори тази година
					05/01/2009
					 
						ПРИЩИНА, Косово -- Опозиционните партии настояват за провеждането на общи избори през 2009 г. след последните събития през изминалата година. Бесник Тахири от Алианса за бъдещето на Косово заяви в неделя (4 януари), че никой не трябва да се страхува от демократичните процеси и че провеждането на избори ще укрепи демократичните институции в Косово. Ибрахим Маколи от Алианса за ново Косово каза, че общите избори са от съществено значение, тъй като е налице нова политическа и правна система в Косово. В интервю за "Коха Диторе" от понеделник президентът Фатмир Сейдиу изключи провеждането на парламентарни избори тази година. (Коха Диторе, Зери, Лайм - 05/01/09; Кохавижън - 04/01/09)
