Лидерът на албанската опозиция допуска, че може да се оттегли от политиката при изборен провал 
					17/05/2005
					 
						ТИРАНА, Албания -- Сали Бериша, лидер на основната албанска опозиционна Демократическа партия (ДП), подсказа в понеделник (16 май), че може да се оттегли от политиката, ако партията му бъде победена по време на изборите от 3 юли. Лидерът на ДП добави, обаче, че сценарият, при който ДП би била разбита при парламентарния вот, е "невероятен". Той повтори, че укрепването на демокрацията и разширяването на свободите са сред приоритетните задачи на неговата партия, както борбата срещу корупцията и евроатлантическата интеграция. (Albanian News - 17/05/05)
