МВФ отлага четвъртия преглед на споразумението с Турция
19/02/2003
 
АНКАРА, Турция -- Във вторник (18 февруари) МВФ отложи четвъртия преглед на стенд-бай споразумението с Турция. Това е трето поредно отлагане. Според съобщения в пресата, представителите на МВФ ще изчакат развитието на преговорите с Вашингтон за помощта, която ще бъде предложена на Турция в случай на конфликт в Ирак. По-рано МВФ изрази опасения, че една война с Ирак ще бъде пагубна за Турция. (Милиет - 19/02/03; Анадолска агенция - 18/02/03)
