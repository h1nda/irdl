Гърция ще промени законите за държавните проекти, за да избегне прекратяване на финансирането от ЕС
					09/01/2005
					 
						АТИНА, Гърция -- След спешна среща между премиера Костас Караманлис, министъра на финансите Гиоргос Алогоскувис и министъра на общественото строителство Георгиус Суфлиас в петък (7 януари), правителството обяви плановете си да промени законовата рамка на държавните проекти, за да избегне прекратяване на финансирането от ЕС. Съюзът неотдавна критикува като неефективно изпозването на фондовете по линия на Третата рамка за подкрепа на обществените проекти за периода 2000-2003 г. В заявление на правителството се казва, че съответните закони ще бъдат променени до края на февруари. (AНA - 09/01/05; Катимерини - 08/01/05; MПA - 07/01/05)
