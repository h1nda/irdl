Албанският парламент одобри създаването на проучвателна комисия във връзка с проведените неотдавна избори
					21/10/2005
					 
						ТИРАНА, Албания -- В четвъртък (20 октомври) парламентът реши да сформира 15-членна комисия, която отново да провери дали са били спазени избирателните закони по време на парламентарните избори през юли. Комисията трябва да представи доклада си след три месеца. Двете най-големи албански партии, Демократическата партия и Социалистическата партия, поискаха сформирането на такава комисия заради съобщенията за нередности и измами на изборите. 
						Също в четвъртък, по време на лекция, изнесена в Солун, Гърция, посланикът на САЩ в Тирана Марси Б. Райс даде висока оценка на демократичните промени, извършени от Албания през изминалата година. Тя нарече изборите през юли повратна точка в историята на страната, тъй като те са били най-законните проведени досега избори в посткомунистическия период. (Албейниън нюз - 21/10/05)
