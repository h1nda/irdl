Разногласия сред сръбските партии във връзка с видео презентацията на СРП
					10/07/2005
					 
						БЕЛГРАД, Сърбия-Черна гора -- Ултранационалистическата Сръбска радикална партия (СРП) представи едночасов видео материал в събота (9 юли), показващ извършването на военни престъпления срещу сърби в Хърватия и Босна и Херцеговина по време на войната. Томислав Николич, заместник-лидер на СРП, каза, че всички престъпления трябва да бъдат осъдени, в това число и тези, извършени от сърби. Видео касета, показваща как сръбски паравоенни части екзекутират бошняци от Сребреница, предизвика фурор след излъчването неотдавна по времето на процес в Хага. Либерално-демократическата фракция (ЛДФ) от Демократическата партия критикува сръбската православна църква, чийто патриарх Павле присъства на митинга в събота. Освен ЛДФ, също Г17 и няколко неправителствени организации се обявиха против презентацията на СРП. 
						В други новини, цените на нефта в Сърбия скочиха средно с 11.85% в събота. Частните снабдители предупредиха, че това поскъпване няма да се отрази на дефицита на дизеловото гориво, който започна преди един месец. Монополната компания НИС заяви, че дефицитът е временен и доставките са се нормализирали. (Политика, Данас - 10/07/05; Б92, РТС, Танюг, Бета - 09/07/05)
