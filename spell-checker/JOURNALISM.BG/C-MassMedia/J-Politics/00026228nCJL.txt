ЕК приветства политическия консенсус в Албания по отношение на конституционните промени
					23/04/2008
					 
						TИРАНА, Албания -- Службата на Европейската комисия (ЕК) в Албания приветства във вторник (22 април) равнището на консенсус, постигнато от двете най-големи политически партии. Посланикът от ЕК Хелмут Лохан спомена за одобряването в понеделник на поправки към конституцията, особено в областта на избирателната реформа. Парламентът одобри поправките с мнозинство след споразумението между управляващата Демократическа партия и главната опозиционна Социалистическа партия. Представители на по-малки партии се оплакаха пред Делегацията на ЕК, че по-големи партии пренебрегват техните предложения. (Шкип, Коха Йоне, Шекули, Панорама - 23/04/08; БолкънУеб, Топ-Ченъл -22/04/08)
