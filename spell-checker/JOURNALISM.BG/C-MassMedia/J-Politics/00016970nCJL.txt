Европейския парламент прие докладите за Румъния и България
					16/12/2005
					 
						СТРАСБУРГ, Франция -- В четвъртък (15 декември) Европейският парламент (ЕП) прие докладите за напредъка, постигнат от Румъния и България по пътя на присъединяването им към ЕС. Докладът за Румъния се спира главно върху правата на унгарското малцинство и осиновяванията на деца от чуждестранни граждани. В доклада за България ЕП прави допълнителни препоръки за съдебната реформа и порицава страната за бавната интеграция на етническите малцинства, като ромите, както и за недостатъчния напредък в борбата срещу организираната престъпност. Членовете на ЕП отхвърлиха и предложението на докладчика на ЕП за България Джефри ван Орден, който поиска по-гъвкав подход относно затварянето на по-старите блокове на АЕЦ "Козлодуй". (Найн о'клок - 16/12/05; Медиапул, бТВ, Фокус - 15/12/05)
