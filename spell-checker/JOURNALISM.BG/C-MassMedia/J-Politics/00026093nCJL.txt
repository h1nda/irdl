Управляващата партия предложи промени в албанската конституция
					10/04/2008
					 
						ТИРАНА, Албания -- Управляващата Демократическа партия (ДП) предложи в сряда (9 април) три съществени промени в конституцията. Първата се отнася до президентски избори и указите на президента. Втората засяга внасянето на вотове на недоверие, а третото предложение ограничава мандата на главния прокурор. Опозиционната Социалистическа партия (СП) не коментира предложенията, като заяви, че най-напред ще проведе консултации.
						Междувременно лидерите на трите опозиционни партии, Паскал Мило от Партията за социална демокрация, Илир Мета от Социалистическото движение за интеграция и Неритан Чека от Демократичния алианс, се срещнаха в сряда, за да обсъдят предложението на СП за промяна в конституцията и промяна на избирателната система на регионално-пропорционална. (Шкип, Шекули, Коха Йоне - 10/04/08; BalkanWeb, Алсат, Вижън +, Клан, Топ-Ченъл - 09/04/08)
