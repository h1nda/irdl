Съобщава се, че Ердоган готви създаването на нова партия в случай че ПСР бъде закрита
					05/05/2008
					 
						AНКАРА, Турция -- Съобщава се, че премиерът Реджеп Тайип Ердоган планира да създаде нова политическа партия, ако неговата управляваща Партия на справедливостта и развитието (ПСР) бъде забранена от Конституционния съд заради проислямистка дейност. Турският телевизионен канал Канал Д съобщи в понеделник (5 май), че подготовката за създаването на новата политическа формация на Ердоган вече е приключила. 
						Според медиите, Ердоган е разкрил плановете си на среща с малка група журналисти в събота вечер. Пресслужбата на Ердоган не коментира съобщението. Заведеното дело в съда цели да забрани политическа дейност през следващите пет години на 71 членове на ПСР, включително и на Ердоган. (Ройтерс, Канал 5, Хюриет - 05/05/08)
