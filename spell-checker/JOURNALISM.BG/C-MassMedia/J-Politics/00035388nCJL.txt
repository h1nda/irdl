Албански политици се срещнаха отново в опит да бъде преодоляна политическата криза 
					22/07/2010
					 
						ТИРАНА, Албания -- В сряда (21 юли) представители на две основни парламентарни групи се срещнаха за нов кръг от преговори в опит да бъде намерено решение на продължаващата политическа криза, която заплашва свързаните с ЕС реформи. Представителят на управляващата Демократическа партия (ДП), Астрит Патози, и на Социалистическата партия (СП), Грамоз Ручи, се съсредоточиха върху създаването на комисия, която да разследва общите избори от юни 2009 г., и върху методологията, по която ще работи комисията. Местните медии съобщиха, че ДП желае да постигне компромис по някои въпроси, но само ако СП се съгласи да присъства на парламентарните заседания и да гласува по важните закони, а не да бойкотира гласуванията. Патози и Грамоз се мъчат да постигнат някакви договорености относно комисията преди лятната ваканция на парламента, започваща в началото на следващата седмица. (Топ Ченъл, Би Би Си, Шекули, Ора Нюз, Balkan Web - 21/07/10)
