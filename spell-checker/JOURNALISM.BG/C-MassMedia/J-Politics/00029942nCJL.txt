Съучредител на ПСР ще създаде нова политическа партия в Турция
					14/04/2009
					 
						АНКАРА, Турция -- Един от основателите на управляващата Партия на справедливостта и развитието (ПСР), Абдуллатиф Сенер, ще обяви създаването на нова политическа партия до края на април, съобщиха медиите в понеделник (13 април). Сенер, който беше министър на икономиката и заместник министър-председател в периода 2002-2007 г., напусна партията преди парламентарните избори през 2007 г. Очаква се той да обяви новата си партия на 26 април и да представи на обществеността учредителите й, включително 40 бивши депутати и министри. Новата партия възнамерява да участва в общите избори през 2011 г. (Радикал, Йени Шафак -13/04/09)
