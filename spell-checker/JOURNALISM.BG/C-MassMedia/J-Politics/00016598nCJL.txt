Турският парламент разследва бомбен атентат, свързан с жандармерист
					14/11/2005
					 
						АНКАРА, Турция -- Парламентът предприе проучване на официалните доклади за участието на сержант от жандармерията в бомбения атентат в книжарница в Семдинли миналата седмица, заяви председателят на парламента в неделя (13 ноември). Бюлент Арънч заяви, че инцидентът може да е имал за цел да настрои населението срещу собственото му правителство. Той обеща, че всеки военен служител, който се занимава с терористична дейност, ще бъде наказан сурово. В събота съдът издаде обвинителен акт срещу сержанта от жандармерията и срещу член на забранената Кюрдска работническа партия във връзка с нападението. И двамата мъже заявиха, че са невинни. (Заман - 14/11/05; НТВ, Ройтерс - 13/11/05)
