ЮНМИК препоръчва преговори между Белград и Прищина без посредници 
					07/09/2010
					 
						ПРИЩИНА, Косово -- ЮНМИК препоръчва Прищина и Белград да започнат преговори по въпроси от взаимен интерес, но без намесата на посредници. Мисията обаче провежда консултации с главната квартира на ООН в Ню Йорк, за да бъде уточнено дали тя трябва да подпомага такива преговори в бъдеще, каза в понеделник (6 септември) говорителят на ЮНМИК Ръсел Гийки. „Ние сме готови да играем роля, но страните по преговорите трябва да определят дневния ред. Бихме желали преки преговори, но няма официално становище от ЕС за неговата роля”, каза Гийки. Правителството на Косово продължава да се противопоставя на всякакви срещи по въпроси, отнасящи се до статута и територията. Международната кризисна група предложи да бъде назначен специален пратеник, който да подпомага преговорите между Белград и Прищина. (Koha.Net, Арта, Косовалайв, Телеграфи - 06/09/10)
