Наука и технологии: "Ромтелеком" и Гугъл подписаха споразумение за партньорство
					08/09/2008
					Услугата Кликнет на "Ромтелеком" стана първата в страната, която ще използва платформа на "Гугъл". Още новини от областта на науката и технологиите: Седмият международен конгрес по хетология бе проведен в Турция и гръцки археолози откриха важна находка във Вергина. 
					 
						
"Гугъл" и "Ромтелеком" наскоро подписаха споразумение. [Архив]
						От септември клиентите на "Ромтелеком" могат да използват платформа на "Гугъл" с техните имейл акаунти на Кликнет. Според наскоро подписаното споразумение за партньорство, Кликнет става първата имейл услуга на румънския пазар, която ще използва платформа на Гугъл. 
						*** 
						Световен форум на обсерваториите се откри в Истанбул в четвъртък (4 септември), отбелязвайки неговата 140-та годишнина. Учени от Германия, Израел, Великобритания, Япония, Франция, Узбекистан, Италия и Словакия присъстваха на тридневното събитие, чийто домакин бе обсерваторията "Кандили" на Университета "Богазичи". 
						*** 
						
						Гръцки екип от археолози откри урна в огромен меден цилиндър на археологическия обект Вергина в Северна Гърция, съобщи Университета "Аристотел" в Солун на 29 август. Артефактът съдържа венец, почти толкова голям колкото откритият в кралските гробници (Мегали Тумба) във Вергина. 
						*** 
						
						Румънските власти откриха първия дигитален планетариум в страната в град Питести в южната част на страната в сряда (3 септември). Планетариумът в Питести, който струва 280 000 евро, е третият от този вид в света, заедно с тези в Украйна и Италия, заяви координаторът на проекта Ремус Карстеа. Той може да приема по 40 посетители. 
						*** 
						Седмият Международен конгрес по хетология се проведе от 25 до 31 август в град Корум в централната част на Tурция, който е бил столица на Хетската империя преди 4 000 години. Участваха археолози от 17 страни. 
						*** 
						
						Maкедонските оператори на мобилни и стационарни телефони въведоха услуга за пренос на телефонните номера за пръв път в страната. Новата услуга бе въведена от 1 септември и струва между 6 и 14 евро на месец. Услугата дава възможност на потребителите да запазват телефонните си номера, когато сменят операторите. 
						
						(Различни източници 01/09/08-08/09/08)
