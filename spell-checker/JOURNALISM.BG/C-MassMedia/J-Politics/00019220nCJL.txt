Партията на етническите албанци ДСИ обмисля участието си в новия македонски кабинет
					11/07/2006
					 
						СКОПИЕ, Македония -- Демократичният съюз за интеграция (ДСИ), който получи най-много гласове на етнически албанци на парламентарните избори на 5 юли, не изключва евентуалното си участие в бъдещия кабинет, се казва в изявления на представители на ДСИ от понеделник (10 юли). По-рано същия ден членове на висшето ръководство на ДСИ се срещнаха с делегация на ВМРО-ДПМНЕ, партията, която спечели парламентарните избори и се очаква да сформира новото правителство. Съобщения в местните медии посочват, че преговорите включват и възможността за коалиционно правителство, в което да участват и ДСИ, и Демократичната партия на албанците, които вече месеци наред си съперничат. (Вечер - 11/07/06; Макфакс - 10/07/06)
