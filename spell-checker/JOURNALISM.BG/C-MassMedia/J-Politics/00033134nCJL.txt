Хърватското правителство и опозицията не успяха да се споразумеят по измененията в конституцията
					22/01/2010
					 
						ЗАГРЕБ, Хърватия -- Премиерът Ядранка Косор се срещна в четвъртък (21 януари) с опозиционните лидери, но не успя да изглади различията по конституционните промени. Двете страни продължават да са на различни позиции относно референдума за присъединяване към ЕС, избирателните права на малцинствата и гласуването на диаспората. Те се договориха за нови разговори през февруари. За да се гласуват изискваните от процеса на присъединяване към ЕС изменения, е нужна подкрепата на две трети от депутатите.
						Косор се срещна също със Зоран Миланович, лидер на основната опозиционна Социалдемократическа партия (СДП), за да обсъди ситуацията. По-късно Миланович призова за повече фискални ограничения и каза, че СДП би подкрепила мерките на правителството в тази посока. (ХРТ, Нова Далмация, Вечерни Лист - 21/01/10)
