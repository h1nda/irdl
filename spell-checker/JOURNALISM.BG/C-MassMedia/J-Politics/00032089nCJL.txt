Албанската СП настоява за разследване на юнските избори
					22/10/2009
					 
						ТИРАНА, Албания -- Лидерът на опозиционната Социалистическа партия (СП) Еди Рама каза в сряда (21 октомври), че неговата партия държи на своите искания за създаването на парламентарна комисия, която да хвърли светлина върху изборите, проведени на 28 юни, които според него са били "манипулирани". Той отново подчерта, че неговата партия ще бойкотира парламента, докато не бъде проведено такова разследване.
						Министър-председателят Сали Бериша, който оглавява управляващата Демократическа партия, определи искането на СП и парламентарния бойкот като "блъф" от страна на Рама. В същото време Бериша заяви, че ще помогне за създаването на парламентарна експертна група за проучване на цялостния изборен процес и ще даде на СП мнозинството от местата в нея. (Алсат, Клан, Шекули, Вижън +, Топ Ченъл - 21/10/09)
