Сръбският парламент гласува резолюция, осъждаща военните престъпления срещу сърби
					15/10/2010
					 
						БЕЛГРАД, Сърбия -- Законодателите приеха декларация в четвъртък (14 октомври), осъждаща престъпленията, извършени срещу сърби по време на конфликтите през 1990-те години. Документът бе одобрен от 133 депутати в 250-местния парламент. Законодателите от Сръбската радикална партия, Демократическата партия на Сърбия, Нова Сърбия и Сръбската прогресивна партия не гласуваха. Резолюцията заклеймява престъпленията срещу сърби по време на въоръжените конфликти в Босна и Херцеговина, Хърватия и Косово и призовава парламентите на други страни, особено на бившите югославски републики да заклеймят престъпленията и да изразят уважение към сръбските жертви. Резолюцията също изразява "съчувствие и солидарност" с жертвите на въздушните удари на НАТО срещу Сърбия през 1999 г. (Taнюг, Бета, ФоНет, Блиц - 14/10/10)
