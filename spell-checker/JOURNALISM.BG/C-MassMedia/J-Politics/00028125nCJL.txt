Македония осъди етнически албанци за нарушения по време на изборите
					21/10/2008
					 
						СКОПИЕ, Maкедония -- Съд осъди в понеделник (20 октомври) девет етнически албанци за ролята им в инциденти, които помрачиха парламентарните избори през юни. Обвиняемите получиха присъди от пет до шест и половина години затвор. Съдът ги осъди за "незаконно притежаване на оръжие, престъпно сдружаване и прекъсване на изборния процес". Сред тях е Агим Красничи, командир на етническите албански бунтовници по време на краткия антиправителствен бунт през 2001 г. Той и неговата групировка са първите осъдени за насилията по време на изборите през юни, при които загина един човек и осем други бяха ранени. Чуждестранните наблюдатели съобщиха, че изборите не са били проведени в съответствие с международните стандарти поради инциденти, в които са участвали две главни албански партии, Демократическият съюз за интеграция и Демократическата партия на албанците. (Maкфакс, MИА, МИНА, A1, AФП, MРТ, AП, БолкънИнсайт - 20/10/08)
