Ръководителят на ЮНМИК приветства изявлението на Анан за преговори за статута на Косово
					10/10/2005
					 
						ПРИЩИНА, Косово, Сърбия и Черна гора – Ръководителят на ЮНМИК Сьорен Йесен-Петерсен приветства в петък (7 октомври) съобщението на генералния секретар на ООН Кофи Анан, че той препоръчва започване на преговори за окончателния статут на Косово. В същото време Йесен-Петерсен подчерта, че временните институции в провинцията трябва да работят усилено, за да гарантират по-нататъшния напредък в постигането на международно установените стандарти. По-късно в петък той посети Белград, за да обсъди последните събития със сръбския президент Борис Тадич, с премиера Воислав Кощуница и със сръбския правителствен координатор за Косово и Метохия, Санда Рашкович-Ивич. (Политика - 10/10/05; Танюг - 09/10/05; Уеб-сайт на ООН - 08/10/05)
