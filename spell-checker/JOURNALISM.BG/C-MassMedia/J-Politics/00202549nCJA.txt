Руският президент е на историческо посещение в Турция 
					06/12/2004
					Русия и Турция подписаха шест споразумения в понеделник по време на историческата визита на президента Путин в Анкара, която се очаква да стимулира двустранните търговски отношения и сътрудничество в области като отбраната, енергетиката и финансите. 
					(Търкиш дейли нюз, РИА Новости - 06/12/04; AП, AФП, УПИ, Гласът на Америка, ИТАР-ТАС, Синхуa, Търкиш Прес, МосНюз - 05/12/04)
 
					 
						
Руският президент Владимир Путин (вляво) разговаря с турския си колега Ахмет Недждет Сезер в президентския дворец в Анкара в събота (5 декември). [AФП]
						Руският президент Владимир Путин пристигна на двудневно официално посещение в Турция в неделя (5 декември), визита, която се очаква да засили двустранното икономическо и политическо сътрудничество и да даде допълнителен тласък на двустранната търговия. 
						Путин, който е в Анкара по покана на турския си колега Ахмет Недждет Сезер, е първият руски лидер, посетил Турция след 1972 г. 
						Мерките за сигурност бяха значително усилени в Анкара по повод визитата. Няколко пътни артерии бяха затворени за трафик. Хеликоптери кръжаха във въздуха по време на придвижването на Путин от летището до центъра на града, където повече от 3000 полицаи вероятно са били мобилизирани за гарантиране на безопасността. 
						Путин е придружаван от голяма делегация, вкл. руския винистър на външните работи Сергей Лавров, министъра на промишлеността и енергетикатта Виктор Христенко, както и от президентите на Татарстан и Ингушетия Минтимер Шаймиев и Мурат Зязиков. Освен това с президента пътуваха и някои представители на деловите среди в Русия. 
						"Дошли сме, за да вземем смели решения," цитира АП думите на Путин от неделя вечерта по време на прием в двореца Джанкая, даден от Сезер. "Визитата ще даде възможност за разкриване на нови хоризонти пред търговско-икономическите отношения между Русия и Турция," допълни той преди разговорите си с турски официални лица и бизнес форум в понеделник. 
						Търговските отношения между Русия и Турция се подобриха драматично след края на Студената война. Двустранният търговски обмен достигна 6,8 млрд.щ.д. през 2003 г. и се очаква да достигне 10 млрд. щ.д. тази година, с потенциал да нарасне до 25 млрд. щ.д. през следващите няколко години, изтъкват турски официални лица. 
						В понеделник бяха подписани шест споразумения в сферите на отбраната, енергетиката и финансите наред с Декларацията за приятелство и партньорство, в която се подчертава общата воля на страните за подобряване на сътрудничеството. 
						Сезер изрази увереност, че визитата ще представлява "крайгълен камък в придвижване на сътрудинчеството и отношенията между двете държави напред към едно многоизмерно партньорство." В изявление преди официалните разговори с Путин в понеделник Сезер каза, че борбата срещу тероризма е конкретна област, в която Турция е решена да сътрудничи с Русия. 
						В статия, публикувана в неделя от турския всекидневник Милиет, Лавров също посочи борбата срещу тероризма като ключов приоритет и за двете страни. 
						 "Желаем да засилим още повече сътрудничеството си с Турция в сфери като борбата срещу тероризма, сепаратизма, дискриминацията по етнически причини, религиозния фундаментализъм и организираната престъпност," посочи Лавров, подчертавайки важността на пресичането на финансовата подкрепа за терористични групи и организации. 
						Освен със Сезер, Путин се срещна в понеделник и с турския премиер Реджеп Тайип Ердоган, външния министър Абдулах Гюл и шефа на парламента Бюлент Арънч. 
						В неделя руският президент каза, че това, което му допада в Ердоган, е способността му да спазва обещанията си. "Нещата, за които той говори, често пъти бяха трудни за изпълнение, но той винаги ги е изпълнявал," каза Путин.
