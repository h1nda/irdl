Върховният представител в БиХ проведе разговори с лидерите на основните партии
					20/10/2006
					 
						САРАЕВО, Босна и Херцеговина (БиХ) -- Върховният представител Кристиан Шварц-Шилинг покани на среща в четвъртък (19 октомври) влиятелните партийни лидери от страната, за да обсъди с тях дневния ред на реформите и всички открити въпроси. На срещата присъстваха още членовете на Съвета за прилагане на мира (СПМ), много посланици и американският заместник помощник държавен секретар Розмари Дикарло. 
						Според говорителка на Шварц-Шилинг посланието на международната общност е ясно -- не е важно кой ще бъде в следващото правителство, но е необходимо то да се сформира възможно най-скоро, за да може незабавно да се даде старт на реформите, свързани с ЕС. (Дневни Аваз, Независне Новине - 20/10/06; РТРС - 19/10/06)
