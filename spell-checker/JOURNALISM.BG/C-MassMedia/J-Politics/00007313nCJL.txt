СДСМ и ВМРО продължават своите спорове около законите, произтичащи от Охридските споразумения
16/06/2003
 
СКОПИЕ, Македония -- Управляващият Социалдемократически съюз на Македония (СДСМ) и основната опозиционна партия ВМРО-ДПМНЕ продължиха своите спорове по няколко ключови закони, свързани с приложението на Охридското мирно споразумение. За да се преодолеят разногласията, ВМРО-ДПМНЕ е изпратил писмо до СДСМ в петък (13 юни) с искане двете партии да образуват експертни екипи, които да преговарят по тези въпроси. СДСМ заяви, че не е получавал такова писмо, като добави, че няма нужда от преговори, тъй като необходимостта от законодателни промени е ясно дефинирана в Рамковото споразумение.
Междувременно повечето от членовете на малката опозиционна партия ВМРО- Алтернатива за истинска македонска реформа заяви в събота, че те отново ще се присъединят към ВМРО-ДПМНЕ. Решението на тази партия дойде в отговор на оставката на бившия председател на ВМРО-ДПМНЕ Любчо Георгиевски. ( МИА - 14/06/03; А1 ТВ - 13/06/03)
