Босненският паламент одобри Терзич за министър-председател
24/12/2002
 
САРАЕВО, Босна и Херцеговина (БиХ) -- В понеделник (23 декември), централният парламент одобри назначението на Аднан Терзич за министър-председател. Четиридесет и две годишният заместник-председател на мюсюлманската Партия за демократично действие обеща да представи на парламента своя кабинет в началото на следващата седмица. Той ще бъде първият министър-председател, който ще служи за срок от 4 години и ще оглавява правителство, съставено от еднакъв брой мюсюлмани, сърби и хървати. В обръщението си към Камарата на представителите (КП) в парламента, Терзич се обяви за реформи, подчертавайки, че главни цели на бъдещото правителство ще бъдат пълната демократизация на обществото, законността, пазарната икономика и социалната справедливост.
Също в понеделник, КП прие законът за гражданството. На практика той удължава крайния срок за подписване на двустранни споразумения за двойно гражданство със съответните страни с още десет години. Депутатите на БиХ ратифицираха с единодушие и споразумението с Югославия за двойното гражданство. (Източници на СВП - 24/12/02; АФП, ПБС БиХ, НТВ Хаят, РТРС - 23/12/02)
