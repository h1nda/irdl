Депутат в Европейския парламент призова за отменяне на названието БЮРМ, с което официално се нарича Македония
24/08/2003
 
СКОПИЕ, Македония -- По време на посещението си в Скопие в петък (22 август) лидерът на групата на либералните демократи в Европейския парламент Греъм Уотсън призова да бъде спряно използването на названието Бивша Югославка Република Македония (БЮРМ), което според него е остаряло и "смехотворно". Поради исторически причини Гърция не признава конституционното име Република Македония на своята съседка. В резултат на това, официално в международните отношения тя се нарича БЮРМ. Двустранните преговори по името, провеждани под егидата на ООН, досега са безуспешни. (MИA, A1 TВ - 22/08/03)
