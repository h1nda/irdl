Хърватската опозиция иска парламентарен дебат по споразумението с МВФ
03/09/2004
 
ЗАГРЕБ, Хърватия -- Основната опозиционна Социалдемократическа партия (СДП) обяви в четвъртък (2 септември), че ще поиска парламентарен дебат по стендбай споразумението на страната с МВФ. Лидерът на СДП и бивш премиер Ивица Рачан каза, че обществото трябва да знае какво го очаква през следващите две години, когато икономическата програма, одобрена в рамките на това споразумение, ще бъде приложена. Той изрази безпокойство, че планираната ускорена приватизация може да доведе до прибързани и непрозрачни разпродажби. Според Рачан Хърватската селска партия ще подкрепи искането му за дебат. (ХИНА, ХРТ - 02/09/04)
