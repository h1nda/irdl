Етническа унгарска партия настоява за реорганизация на румънското правителство
					21/06/2006
					 
						БУКУРЕЩ, Румъния -- Демократичният съюз на унгарците в Румъния (ДСУР) иска реорганизация на правителството, според изявление на лидера на ДСУР Марко Бела от вторник (20 юни). Той заяви, че партията му ще подкрепи инициативата, ако тя бъде започната от по-големите коалиционни партньори - Националлибералната партия и Демократическата партия. Ако коалицията не предприеме мерки за укрепване на правителството, единственото възможно решение срещу "неефективността" на правителството ще бъде провеждането на извънредни парламентарни избори догодина, добави той. (Зиуа - 21/06/06)
