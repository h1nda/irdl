Американският посланик в БиХ очаква споразумение за конституционните реформи по време на текущия кръг от преговори
					16/01/2006
					 
						САРАЕВО, Босна и Херцеговина (БиХ) -- Американският посланик в БиХ Дъглас Макелхъни каза, че очаква основните партии в БиХ да сигнат до споразумение по изключително важните конституционни реформи в хода на настоящия кръг от политически преговори, които трябва да приключат в понеделник (16 януари) в Сараево. Според репортажи в медиите от неделя обаче в първия ден на преговорите не е бил постигнат голям напредък по най-деликатните въпроси, като бъдещата структура на президентството на БиХ. 
						Други новини -- Президентът на Република Сръбска (РС) Драган Чавич отрече в неделя твърденията, че неговата Сръбска демократическа партия (СДП) ще се опита да свали министерския съвет на БиХ, ако СДП бъде отстранена от властта. Чавич заяви, че СДП няма да прави нищо, с което да дестабилизира БиХ или да застраши процеса на евроатлантическа интеграция. 
						Междувременно в петък Висшият съдебен и прокурорски съвет на БиХ назначи 11 нови съдии и шестима прокурори. Назначенията са в кантонални и общински съдилища и прокуратури в цялата страна, в т. ч. в Сараево, Баня Лука и Вишеград. (Дневни аваз, Независне новине - 16/01/06; Фена, РТРС, НТВ Хаят - 15/01/06; ПБС БиХ, Фена - 13/01/06)
