Инцко започна преговори с лидерите на БиХ по въпросите за собствеността
					09/02/2010
					 
						САРАЕВО, Босна и Херцеговина (БиХ) -- В понеделник (8 февруари) върховният представител Валентин Инцко се срещна с Божо Любич, лидер на босненската хърватска партия ХДС-1990, с което отбеляза началото на нов кръг от разговори с основни политици. Основните теми са сегашната политическа криза и въпросите, свързани с държавната и военната собственост. Решаването на този въпрос е от основно значение за трансформирането на Службата на върховния представител в Служба на специалния представител на ЕС, което понастоящем изостава с една година от предвидения срок. 
						Други новини -- Екип на Европейската комисия пристигна в БиХ в понеделник, за да направи оценка на напредъка в изпълнението на критериите за либерализиране на визите. Екипът ще остане една седмица в страната и ще проведе срещи с официални лица, отговарящи за управлението на границите, имиграцията и даването на политическо убежище. (БХРТ, bh-news.com, Танюг, Дневни Аваз, БХРТ, Фена - 08/02/10)
