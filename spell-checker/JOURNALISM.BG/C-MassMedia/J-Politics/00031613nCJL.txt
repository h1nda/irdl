Словения се съгласи да размрази преговорите на Хърватия за присъединяване към ЕС
					13/09/2009
					 
						ЛЮБЛЯНА, Словения -- Хърватският премиер Ядранка Косор и нейният словенски колега Борут Пахор постигнаха споразумение за размразяване на преговорите на Загреб за присъединяване към ЕС и за продължаване на преговорите за решаване на техния пограничен спор, съобщиха двамата официални представители след срещата си в Любляна в петък (11 септември). Споразумението бе постигнато, след като Хърватия реши да изтегли всички документи, представени на Европейската комисия, които могат да предрешат пограничния конфликт. Косор вече бе изпратил изявление до шведското председателство на ЕС, в което се подчертава, че никакъв документ или изявление по време на преговорния процес няма да имат какъвто и да е юридически ефект върху решаването на пограничния проблем. Двете страни ще продължат преговорите с посредничеството на ЕС. 
						Подновяването на преговорите на Хърватия може да се очаква скоро след като словенският парламент подкрепи предложението за вдигане на блокадата. Преговорите бяха блокирани в края на 2008 г., което доведе до отлагане на кандидатурата на страната за членство в ЕС с почти една година. (Ройтерс, ХРТ, Хина, AФП - 11/09/09)
