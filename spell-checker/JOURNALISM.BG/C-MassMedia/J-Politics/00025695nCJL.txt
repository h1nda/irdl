Албанският президент Топи призова партиите да започнат диалог за избирателната реформа
					05/03/2008
					 
						ТИРАНА, Албания -- Президентът Бамир Топи наруши своето мълчание във вторник (4 март) във връзка с конфликтите между по-малките и по-големите политически партии в страната около избирателната реформа. Той ги призова да прекратят дебата, за да достигнат до положителен резултат. Група от десет партии от двата края на политическия спектър обявиха миналия месец, че обединяват силите си, за да блокират реформата на избирателната система, предложена от двете най-големи партии, Демократическата (ДП) и Социалистическата (СП). Те обвиниха ДП и СП в забавяне на процеса и в стремеж към изключване на по-малките партии от участие в него. 
						"Ние поощряваме диалога между партиите", каза Топи във вторник, като добави, че дебатът е нещо хубаво, когато е конструктивен и има положителни резултати. (Газета Шкиптаре, Шкип, Шекули - 05/03/08; Уебсайт на албанския президент, Balkanweb, Топ-Ченъл - 04/03/08)
