Словения отрича босненските твърдения, че провежда просръбска политика
					29/08/2008
					 
						ЛЮБЛЯНА, Словения -- Външното министерство отрече в четвъртък (28 август) твърденията на основната партия в Босна и Херцеговина - Партията на демократичното действие (ПДД) - че е „охладило” отношенията си със Сараево заради Сърбия. Неотдавна ПДД обвини словенското правителство, че „участва в опити за разчленяване на Босна и Херцеговина”. Партията основа твърденията си на неотдавнашните срещи между премиера на Република Сръбска Милорад Додик и словенският му колега Янеж Янса, както и между словенския вътрешен министър Драгутин Мате и колегата му от РС Станислав Чадьо. ПДД твърди, че тези срещи са ясно доказателство, че Словения е „просръбски” ориентирана. В изявлението си словенското министерство енергично отрече тези твърдения, добавяйки че по време на неотдавнашното си председателство на ЕС Словения е подкрепяла процеса на европейска интеграция на БиХ. (Б92, РТРС, Дневни Аваз, РТВ Словения - 28/08/08)
