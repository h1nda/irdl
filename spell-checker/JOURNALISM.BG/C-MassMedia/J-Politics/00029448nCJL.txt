Албанската Републиканска партия ще запази коалицията си с ДП на изборите през юни
					27/02/2009
					 
						ТИРАНА, Албания -- Лидерът на Републиканската партия Фатмир Медиу обяви в четвъртък (26 февруари), че партията му ще запази партньорството си с управляващата Демократическа партия и двете ще участват като коалиция в парламентарните избори на 28 юни. В предишни репортажи се говореше за евентуално разделяне на партньорите.
						Други новини -- Централната избирателна комисия реши в четвъртък да оборудва всички преброителни пунктове със система за наблюдение. Властите ще инсталират камери във всичките 385 пункта, за да гарантират честен процес. (Топ Ченъл, Телеграфи, Шекули, Balkan Web - 27/02/09)
