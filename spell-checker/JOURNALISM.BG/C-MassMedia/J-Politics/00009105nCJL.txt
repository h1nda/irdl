Македонското правителство одобри промени в Закона за личните карти
18/11/2003
 
СКОПИЕ, Македония -- В понеделник (17 ноември) правителството одобри Закона за личните карти с цел хармонизирането му със стандартите на ЕС. Новите лични карти ще бъдат отпечатани на македонски и английски език. Картите на лица, чийто официален език е различен от македонския, по-конкретно албанското етническо малцинство, също трябва да бъдат отпечатани на този език в съответствие с разпоредбите на Охридското рамково споразумение.
Други новини: МИА съобщава ,че Люпчо Йордановски е бил избран за нов председател на парламента. Той е бил номиниран от управляващия Социалдемократически съюз за Македония на мястото на Никола Поповски, който стана член на кабинета при последните промени в правителството. (Утрински весник, МИА - 18/11/03; МИА, А1 ТВ - 17/11/03)
