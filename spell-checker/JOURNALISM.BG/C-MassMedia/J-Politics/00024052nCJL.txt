Белград и Прищина се споразумяха да продължат преговорите
					30/09/2007
					 
						НЮ ЙОРК, Съединени щати -- Сръбските лидери и лидерите на косовските албанци се срещнаха в Ню Йорк в петък (28 септември) за кръг от преговорите за бъдещето на сръбската провинция и се споразумяха да проведат по-нататъшни преговори в Брюксел на 14 октомври. Иначе не бе постигнат никакъв напредък, макар че международните представители, които присъстваха на преговорите, ги описаха като "конструктивни". И двете страни по същество потвърдиха позициитге, които поддържат след като започнаха усилията за нови преговори през август, като делегацията на Прищина подчерта, че независимостта не подлежи на преговори, а сърбите предложиха "стабилна и съществена автономия".
						Други новини - Сръбския министър на енергетиката Александър Попович напусна регионална конференция в Атина в петък, когато председателят на събитието позволи на етнически албански делегат от Косово да направи изявление. Около 20 сръбски представители на различни институции и търговски компании също напуснаха. Попович заяви, че ще поиска от правителството да напусне т.н. Енергийна общност, създадена между ЕС и страните от Югоизточна Европа, ако не получи уверения, че петъчният инцидент няма да се повтори. (AП, AФП, Ройтерс, Файненшъл Таймс, Би Би Си, ДВ - 28/09/07)
