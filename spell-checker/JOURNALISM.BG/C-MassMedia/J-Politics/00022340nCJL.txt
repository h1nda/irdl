СВП призова парламента на РС да не спъва приемането на закона за висшето образование
					24/04/2007
					 
						САРАЕВО, Босна и Херцеговина (БиХ) -- В изявление, публикувано в понеделник (23 април), върховният представител Кристиан Шварц-Шилинг отправи критики към парламента на Република Сръбска (РС) за грешното тълкуване на закона за образованието на държавно ниво. Той подчерта, че държавният закон не противоречи на закона за образованието на автономната област и не изисква прехвърляне на отговорностите от областно на държавно ниво. 
						Шварц-Шилинг призова законодателите от РС в областния и в държавния парламент да подкрепят проектозакона. В противен случай, каза той, БиХ ще остане единствената страна, членка на Болонския процес, без закон за висшето образование на държавно ниво. Това би означавало, че академичните степени, получавани в БиХ, няма да бъдат признавани от европейските работодатели или от висшите образователни институции. (Независне Новине - 24/04/07; РТРС, ПБС, Комюнике на СВП - 23/04/07)
