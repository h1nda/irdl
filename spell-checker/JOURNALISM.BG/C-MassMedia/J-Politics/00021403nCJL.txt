ДУИ ще бойкотира парламента в Македония въпреки натиска на Запада
					28/01/2007
					 
						СКОПИЕ, Македония -- Главната етническа албанска партия, Демократическият съюз за интеграция потвърди в събота (27 януари), че ще бойкотира македонския парламент въпреки силния международен натиск за необходимост от политически диалог. ДУИ обвинява управляващата коалиция в нарушаване на т.н. "принцип на Бадинтер", според който законите, засягащи малцинствата, трябва да получат решителна подкрепа от малцинствените партии, за да бъдат приети. Миналата седмица, съюзникът на ДУИ - Партията за демократичен просперитет (ПДП) - също обяви бойкот.
						В петък американският посланик в Македония Джилиан Милованович призова партиите да преразгледат решенията си. Тя заяви, че етническите албанци е трябвало да гласуват за кандидатите на ДУИ и за ПДП, за да ги представляват в парламента. (Телма ТВ, Макфакс - 27/01/07)
