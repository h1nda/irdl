Тадич призовава за нови парламентарни избори в Сърбия
					03/01/2006
					 
						БЕЛГРАД, Сърбия и Черна гора -- Сръбският президент Борис Тадич каза в интервю, публикувано в събота (31 декември), че страната му трябва да проведе предсрочни избори с цел укрепване на демокрацията. Сърбия, каза той, се нуждае от законно и стабилно демократично правителство, което ще има по-добри възможности да отговори на бъдещите предизвикателства.
						Други новини - В понеделник сръбските власти издадоха заповед за арестуването на родения във Великобритания бивш главен изпълнителен директор на "Мобтел", най-големият мобилен телефонен оператор в страната. Патрик Харпър е обвинен, че е отказал да предостави информация на следователите за споразумението, с което фирмата е продала правата си за Косово на местната компания от Прищина "Мобикос". Миналата седмица правителството отне лиценза на "Мобтел" с мотивите, че фирмата е нарушила законите на Сърбия и е застрашила националната й сигурност. (АП - 02/01/06; АП - 31/12/05; АП - 30/12/05)
