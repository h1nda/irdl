Турският премиер Ердоган обеща да подаде оставка като лидер на партията, ако тя изгуби изборите
					13/08/2010
					 
						АНКАРА, Турция -- Министър-председателят Реджеп Тайип Ердоган съобщи в четвъртък (12 август), че ще се откаже от поста на партиен лидер, ако неговата Партия на справедливостта и развитието (ПСР) не спечели парламентарните избори догодина. "Ако партията ми е втора на изборите през 2011 г., макар и да не очаквам подобно нещо, ще се откажа от поста на неин лидер," каза Ердоган пред местни телевизионни станции в черноморския град Ризе. "Ще приема, че отговорността е основно моя, ако партията ми се окаже в подобно положение," добави той. (АФП, Анадолска информационна агенция, Ройтерс - 12/08/10)
