Запазва се изискването за минимален брой подадени гласове в сръбските президентски избори
19/09/2003
 
БЕЛГРАД, Сърбия и Черна гора -- Сръбският конституционен съд реши в четвъртък (18 септември) да запази изискването за минимален брой подадени гласове в президентските избори. Според това изискване поне 50 % от имащите право на глас трябва да се явят в секциите за гласуване на първия тур, за да бъде признат резултатът за валиден. Идентичното изискване за втория тур е отменено. Премиерът Зоран Живкович заяви на фона на масовата критика, че вярва в успеха на изборите. Междувременно лидерът на Демократичната партия на Сърбия (ДСС) и бивш президент на Югославия Воислав Кощуница е заявил, че няма да се кандидатира. (Б92, Би Би Си, Танюг, ФоНет - 18/09/03)
