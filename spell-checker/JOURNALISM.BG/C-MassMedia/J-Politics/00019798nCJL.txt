Върховният представител порица парламента на БиХ за бавната му работа
					01/09/2006
					 
						САРАЕВО, Босна и Херцеговина (БиХ) -- В четвъртък (31 август) върховният представител Кристиан Шварц-Шилинг разкритикува парламента на БиХ за бавната му работа, като отбеляза, че депутатите не са приели нито един закон от пакета от мерки, чиято важност той бе подчертал в своя реч преди 100 дни. Този пакет включва проектозакони за висшето образование, заплатите, надзора на централната банка и лекарствените средства. Шварц-Шилинг призна, че продължаващият бойкот на депутатите от Република Сръбска (РС) е една от причините за забавянето. Друга причина са парламентарните избори на 1 октомври. 
						Също в четвъртък, по време на кратка визита в Белград, премиерът на РС Милорад Додик предупреди, че независимостта на Косово може да доведе до нарастване на недоволството в РС. Той подчерта, че гражданите на РС следят отблизо развоя на събитията, свързани със статута. (Независне Новине - 01/09/06; Уеб сайт на СВП, РТРС, ПБС, Фена, Танюг - 31/08/06)
