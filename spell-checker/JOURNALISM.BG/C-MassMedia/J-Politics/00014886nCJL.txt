Турският президент наложи вето на новия закон за съвета за радио и телевизия
					12/06/2005
					 
						АНКАРА, Турция -- Президентът Ахмет Неждет Сезер наложи вето на новия закон за съвета за радио и телевизия в петък (10 юни), като каза, че документът отваря вратите за политизация на съвета. По-специално той изрази несъгласие с концепцията за назначаване от парламента на членовете на съвета, номинирани от политическите партии в зависимост от броя на заеманите от тях депутатски места. Сезер изрази мнението си, че новият закон ще доведе до създаването на медиен контролен орган, зависим от политическите партии. (НТВ - 10/06/05)
