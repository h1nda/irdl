Нов кръг преговори по полицейската реформа е насрочен за сряда
					14/08/2005
					 
						БАНЯ ЛУКА, Босна и Херцеговина (БиХ) -- Премиерът на Република Сръбска (РС) Перо Букелович насрочи за сряда (17 август) нов кръг преговори по въпроса за полицейската реформа в БиХ, съобщиха от правителството на РС. Очаква се в срещата да участват представители на правителствата на БиХ и на двете общности. На последната среща по полицейската реформа бе постигнато споразумение, че преговорите ще преминат от политическо на институционално ниво, като международните представители ще участват само, ако бъдат помолени и при явна необходимост от техническа помощ. Постигането на съгласие по жизнено важната полицейска реформа в БиХ е главно условие на ЕС за започване на преговори с БиХ по споразумението за стабилизация и асоцииране. (Уебсайт на правителството на РС, РТРС- 12/08/05)
