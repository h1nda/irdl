Давутоглу каза, че Турция се нуждае от нова, по-силна външна политика
					05/01/2010
					 
						АНКАРА, Турция -- Външният министър Ахмет Давутоглу каза на конференция на турските посланици в понеделник (4 януари), че страната се нуждае от нова, по-силна външна политика. „Появява се нов свят и заедно с него се пораждат нови изисквания. Ние трябва да разработим систематична и стратегическа визия, която да отговори на тези изисквания”, каза той. Давутоглу подчерта, че турската дипломация трябва да представя една страна, която ще се присъедини към ЕС до 2023 г. и ще стане една от десетте най-развити икономики в света. Той добави, че фокусът на усилията на Турция е в присъединителния процес към ЕС и в този интеграционен процес няма да бъдат допуснати никакви компромиси. Той съобщи също така, че Турция ще открие още 26 дипломатически представителства в чужбина през тази година. (Заман - 05/01/10; Хюриет, Уърлд Булетин - 04/01/10)
