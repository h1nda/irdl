Основните босненски партии предупреждават да не се правят промени в кабинета на БиХ 
					08/08/2007
					 
						САРАЕВО, Босна и Херцеговина (БиХ) -- Основните босненски партии в БиХ предупреждават да не се правят каквито и да било промени в държавния кабинет. В отделни изявления, публикувани в изданието на "Дневни Аваз" от сряда (8 август), Партията за БиХ (ПБиХ) и Партията за демократично действие (ПДД) отговориха на коментар на премиера Никола Спирич от миналата седмица. Той намекна, че ще преструктурира министерския съвет след лятната ваканция поради лоши резултати от работата на някои министри, сред които се предполага, че са външният министър Свен Алкалай от ПБиХ и министърът на сигурността Тарик Садович от ПДД. Според босненските партии Спирич е този, който носи вина за проблемите в работата на кабинета. (Дневни Аваз - 08/08/07)
