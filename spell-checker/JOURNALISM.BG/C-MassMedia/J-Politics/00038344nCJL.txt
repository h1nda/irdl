Гръцкият парламент ще разследва бившия министър на отбраната за подкупи 
					29/04/2011
					
						АТИНА, Гърция - Парламентът реши в четвъртък (28 април) да създаде анкетна комисия за разследване на бившия министър на отбраната Акис Цохадзопулос за подкупи. Той е заподозрян в получаване на рушвети във връзка със спорен договор за закупуване на четири германски подводници за военноморските сили преди десет години. Предложението в четвъртък беше подкрепено от 226 депутати, а девет гласуваха против него. По време на обсъжданията Цохадзопулос отрече да е извършил нещо нередно. Той е един от основателите на управляващата партия ПАСОК, но беше изгонен от партията миналата година. (eKathimerini, АНА-МПА - 28/04/11)
