Президентът на Черна гора ще започне разговори за референдума с парламентарните партии
					22/08/2005
					 
						ПОДГОРИЦА, Сърбия и Черна гора -- Черногорският президент Филип Вуянович съобщи в неделя (21 август), че ще започне преговори с всички партии в парламента във връзка с дългоочакваната инициатива за рефендум за незаивисимостта на страната. Вуянович каза, че условията на референдума трябва да се определят от законодателния орган на републиката. Ден преди това той подчерта отново, че ако Сърбия не приеме предложението за преструктуриране на федералния съюз между Сърбия и Черна гора в една по-свободна конфедерация от международно признати независими държави, Подгорица ще организира референдум в началото на следващата година. (Танюг, Мина - 21/08/05)
