Молдовският президент обвини Румъния и Сърбия за бурните протести в Кишинеу
					14/04/2009
					 
						КИШИНЕУ, Молдова -- Агенти на румънските тайни служби и деветима сърби са подбудили яростните протести в Кишинеу преди една седмица, заяви молдовският президент за испанския вестник "Ел Паис". В интервю, публикувано в понеделник (13 април), той твърди, че тези, които са "направлявали" протестите, не са имали интерес от резултатите от парламентарните избори на 5 април и са искали да се възползват от момента, за да организират "революция" два дена по-късно. "Ние имаме всичко на видеозаписи и можем да идентифицираме лицата на всички, които нападаха полицейските сили", добави той. Хиляди протестираха срещу резултатите от изборите, които бяха спечелени от Комунистическата партия. Демонстрантите нападнаха правителствени сгради, включително и парламента. Двама души загинаха в сблъсъците, а полицията задържа 166 протестиращи. (Ел Паис, Медиафакс, Зиаре, Хотнюз, Бета, Танюг, Б92 - 13/04/09)
