Румъния ще проведе местни избори на 1-и и 15-и юни
					06/03/2008
					 
						БУКУРЕЩ, Румъния -- Правителството реши в сряда (5 март) първият кръг от местните избори да се проведе на 1-и юни, последван от втори тур на 15-и юни, ако е необходимо. Първоначално министър-председателят Калин Попеску Търичану беше предложил края на май или началото на юни, като слуховете сочеха датата 25-и май за първия тур и 8-и юни за втория. Обяснявайки определянето на датата 1-и юни, Търичану отбеляза, че турнирът за Европейската купа на УЕФА започва на 7-и юни.
						Също в сряда президентът Траян Бъсеску и представители на най-големите политически партии, включително Социалдемократическата партия и Партия "Велика Румъния", подписаха национален план за развитие на образованието. Според него за сектора ще бъдат отделяни по 6 % от БНП на Румъния от настоящия момент до 2013 година. (Найн o'клок - 06/03/08; Медиафакс, Ромпрес - 05/03/08)
