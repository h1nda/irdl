Хърватският парламент ще обсъди вот на недоверие срещу Косор 
					27/10/2010
					 
						ЗАГРЕБ, Хърватия -- Парламентът ще заседава в сряда (27 октомври), за да обсъди вот на недоверие срещу министър-председателя Ядранка Косор, внесен от опозицията. Искането, подкрепено от 58 депутати, беше внесено преди една седмица. Опозицията обвинява Косор за спада в стандарта на живот, икономическата рецесия, както и за повишаване на процента на безработицата, външния дълг и бюджетния дефицит. За да мине, искането се нуждае от подкрепата на най-малко 77 от всичките 153 депутати в парламента, а в настоящия момент такава подкрепа му липсва. (ХРТ, Пословни Дневник, ХИНА, Radio.net - 26/10/10)
