ОССЕ в Албания призова за затворени листи за изборите през 2009 г. 
					03/03/2008
					 
						ТИРАНА, Албания -- Представителят на ОССЕ в Албания Роберт Бош, призова политическите партии в неделя (2 март) да изберат избирателна система със затворени листи с кандидатите, при което гласоподавателите подкрепят партии на изборите, а не определени кандидати. "Надяваме се, че политическите партии скоро ще намерят компромис за избирателната реформа, тъй като няма време. Парламентарните избори ще се проведат следващата година, а някои въпроси предстоят да бъдат решени, като избирателната система, регистъра на гласоподавателите, избирателните комисии... и не трябва да има отворени листи", заяви Бош в Шкодра, Северна Албания. Демократическата партия и Социалистическата партия са съгласни с промяната, но по-малките партии са за запазване на отворените листи. Специална комисия по реформите ще заседава в понеделник, за да обсъди избирателната система. (Топ Ченъл, Болкънуеб, Шекули, ВижънПлюс, Панорама - 03/03/08)
