Турският президент потвърждава важността на сътрудничеството със САЩ 
					11/04/2005
					 
						ИСТАНБУЛ, Турция -- В петък (8 април) в Истанбул президентът Ахмет Недждет Сезер препотвърди важността, която Турция отдава на двустранните връзки със САЩ и на сътрудничеството в рамките на НАТО. Сезер определи и съвместната борба срещу тероризма като глобален приоритет. Изявлението дойде в навечерието на визита на Сезер в Сирия по-късно тази седмица на фона на съобщения в медиите, че Вашингтон се безпокои от подобряването на отношенията между Анкара и Дамаск в момент, когато Сирия е под засилващ се международен натиск да прекрати военното си присъствие в Ливан. (TurkishPress.com - 09/04/05)
