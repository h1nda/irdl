Наблюдателите от ОССЕ представиха трети неокончателен доклад за изборите в Албания
					20/07/2005
					 
						ТИРАНА, Албания -- Мисията за наблюдение на изборите към ОДИЧП публикува третия си неокончателен доклад за парламентарните избори, проведени на 3 юли, като този път разгледа процеса на преброяване на гласовете и обработката на оплакванията и жалбите. Според документа, представен във вторник (19 юли), преброителният процес в общи линии е протекъл гладко. В някои райони обаче той е бил бавен, дезорганизиран и понякога свързан със спорове, се казва в доклада. Като отбелязват големия брой жалби, подадени в Централната избирателна комисия, международните наблюдатели посочват, че всички оплаквания трябва да се разгледат, като се избегне политически натиск. (Албейниън нюз, Уеб-сайт на ОССЕ - 19/07/05)
