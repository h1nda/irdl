Борис Тадич извоюва поста председател на Демократическата партия в Сърбия
23/02/2004
 
БЕЛГРАД, Сърбия-Черна Гора -- Борис Тадич бе избран за председател на Демократическата пария (ДП) в неделя (22 февруари). Той се наложи с впечатляващ резултат: 1538 от делегатите на Общото събрание на партията гласуваха за Тадич, докато за досегашния премиер Зоран Живкович -296. Ненад Богданович, Душан Петрович, Боян Пайтич и Слободан Гаврилович, всички приближени на Тадич, бяха избрани за заместник-председатели. Макар че Тадич като цяло бе привърженик на участието в едно демократично правителство, другите партии в крайна сметка изключиха ДП от преговорите поради невъзможността да се постигне споразумение.
Други новини: кандидат- премиерът на Сърбия Воислав Кощуница каза в събота, че сътрудничеството в сферата на военните престъпления няма да бъде приоритет на неговото правителство. "Нашата страна не е служба за доставка на човешки материал за Трибунала в Хага, " заяви Кощуница, пораждайки опасения относно бъдещето на сътрудничеството. За разлика от него хърватският министър на правосъдието Весна Скаре Озболт заяви в неделя (22 февруари), че правителството трябва да развива добро сътрудничество с Трибунала на ООН за военни престъпления в Хага. Тя подчерта, че контактите с Хага ще подпомогнат достоверния исторически прочит на събитията в региона. (ХИНА, ХРТ, Виесник, Бета, Би Би Си, Б92 - 22/02/04)
