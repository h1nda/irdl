Местните избори в албанска община отново се провалят
15/12/2003
 
ШКОДРА, Албания -- Повторението на местните избори в община "Вау и Деджес" се провали в неделя (14 декември). Според официални източници членове на избирателни комисии от опозиционната Демократическа партия са отказали да се явят в три от избирателните секции, протестирайки срещу смяната на членове на комисии, представляващи управляващите Социалистическа партия и Социалдемократическата партия. Трите избирателни секции са били в селата Миеде, Нарач и Шелкет. Това е трети опит за избор на кмет на община " Вау и Деджес". Вотът претърпя провал на 12 октомври и 16 ноември отново поради бойкот от страна на членове на избирателни комисии, представляващи Демократическата партия. (АТА - 14/12/03)
