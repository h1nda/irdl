Преговорите за реформата в полицията на БиХ са временно преустановени 
					28/04/2005
					 
						САРАЕВО, Босна и Херцеговина (БиХ) -- Преговорите за реформата в полицията, които текат от три дни в гр. Власич, бяха временно преустановени късно в сряда (27 април), според репортажи в местните медии. Прекъсването стана факт, след като сръбските партии отхърлиха предложение за нови полицейски райони, простиращи се извън границите на автономните области, и вместо това настояват районите да съответстват на сегашните граници на областите. Независимо от това 11 партии в Босна и Херцеговина решиха да съставят комисия, която да направи опит за съставяне на нова карта на полицейските райони. Преговорите ще бъдат възобновени, когато проектът бъде готов, вероятно в средата на май. 
						Други новини: В четвъртък се очаква двама от членовете на Съвета на министрите на БиХ -- министърът на външната търговия Драган Доко и министърът на транспорта и съобщенията Бранко Докич -- да подадат оставка. "Дневни аваз" предаде, че Докич е решил да се оттегли, след като Върховният съд на БиХ отхвърли обжалването по повдигнатите неотдавна срещу него обвинения в злоупотреби. За решението на Доко не бе посочена причина. (Дневни аваз, РТРС - 28/04/05)
