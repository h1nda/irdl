Долната камара на румънския парламент одобрява конституционни промени
01/07/2003
 
БУКУРЕЩ, Румъния -- Камарата на представителите, долната камара на парламента, единодушно одобри серия от предложения за конституционни промени на свое заседание в понеделник (30 юни). Промените предвиждат удължен петгодишен президентски мандат, гаранции за частната собственост, премахване на задължителната военна служба, както и използването на майчин език в съдилищата и публичната администрация. След този акт премиерът Адриан Настасе благодари на партиите за тяхната подкрепа, като подчерта, че одобряването на документа е от фундаментално значение за процеса на присъединяване към ЕС. Законопроектът ще бъде внесен в Сената през август. (Ромпрес, АКТ Медиа, Найн О' Клок - 01/07/03; Ромпрес - 30/06/03)
