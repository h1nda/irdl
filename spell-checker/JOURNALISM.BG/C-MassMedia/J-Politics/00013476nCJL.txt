Сърби твърдят, че Белград е изолиран от преговорите за децентрализация на Косово
					03/02/2005
					 
						ПРИЩИНА, Косово, Сърбия и Черна гора -- Сръбски лидери в Косово заявиха в сряда (2 февруари), че Белград е изолиран от разискванията по процеса на децентрализация на провинцията, провеждани от Контактната група за Косово, включваща представители на шест държави, в Прищина по-рано същия ден. Според сръбския представител Горан Богданович, който присъства на срещата в Прищина, членовете на Контактната група ясно са подчертали, че Белград може да предостави съвети и помощ на косовските сърби, но не може да вземе пряко участие в процеса на децентрализация. Отделно от това влиятелни косовски албански политици изразиха недоволство от предложенията за децентрализация, заявявайки, че планът ще задълбочи етническото разделение. (Политика - 03/02/05; Танюг, Б92, КосоваЛайв - 02/02/05)
