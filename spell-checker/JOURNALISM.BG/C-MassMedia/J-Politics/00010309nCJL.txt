Илиеску се надява, че Румъния ще приключи предприсъединителните си преговори с ЕС до октомври
29/03/2004
 
БУКУРЕЩ, Румъния -- Президентът Йон Илиеску заяви в петък (26 март) в Брюксел, че по негово мнение все още е възможно Румъния да приключи преговорите си за присъединяване към ЕС до края на мандата на сегашната Европейска комисия през октомври. Илиеску освен това опроверга твърденията в медиите, че Румъния е поискала тримесечно отлагане на крайния срок. Румъния е затворила 22 от общо 31 глави до този момент и се надява да се присъедини към Съюза през 2007 г. заедно с България. (Медиафакс, Ромпес - 28/03/04)
