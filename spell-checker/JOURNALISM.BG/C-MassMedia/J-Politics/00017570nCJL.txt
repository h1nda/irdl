Коалиционните партньори във ФБиХ най-после постигнаха споразумение за преодоляване на правителствената криза
					13/02/2006
					 
						САРАЕВО, Босна и Херцеговина (БиХ) -- Партньорите от управляващата коалиция във Федерация БиХ най-накрая се споразумяха как да преодолеят продължилата няколко месеца правителствена криза в автономната област. Тримата партньори -- босненската Партия на демократичното действие, Партията за БиХ и хърватският Демократичен съюз на БиХ спореха за разпределението на местата в кабинета. 
						Други новини -- Номинираният за премиер на Република Сръбска Милорад Додик заяви, че е готов да представи новия си кабинет. Той изчаква председателят на парламента Душан Стоичич да насрочи специално заседание за гласуване на новото правителство. Партията на Додик, Съюзът на независимите социалдемократи, бе инициатор на искането на вот на недоверие, станало причина за падането на предишното правителство миналия месец. (Независне новине - 13/02/06; Фена - 12/02/06; Незавсине новине - 11/02/06)
