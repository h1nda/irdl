Турският парламент гласува разполагането на американски военни части
27/02/2003
 
АНКАРА, Турция -- Очаква се в четвъртък (27 февруари) турският парламент да гласува разполагането на около 60 000 американски войници в страната в случай на война със съседен Ирак. НТВ съобщи, че Вашингтон и Анкара са се споразумели, че американски офицери ще въоръжат кюрдски опозиционни групи в Северен Ирак, а след края на войната те ще бъдат разоръжени под контрола на турски офицери. Съобщава се също, че са уточнени подробностите относно икономическата помощ, която Вашингтон ще предостави. Според турския министър на икономиката Али Бабаджан, САЩ ще предложи 6 млрд долара безвъзмездно: 2 млрд долара вероятно под формата на опрощаване на военен кредит, а останалите 4 млрд могат да послужат за облекчение по дългосрочните кредити в размер на 24 млрд долара. В четвъртък Реджеп Тайип Ердоган, лидер на управляващата Партия на справедливостта и развитието, се срещна с депутатите от своята партия, за да се опита да ги убеди да подкрепят решението на правителството за разполагането на американски военни части в Турция. (АП, Радикал, Хюриет, Сабах - 27/02/03; Анадолска агенция, НТВ, ТРТ, СиЕнЕн Тюрк - 26/02/03)
