Македонският президент и лидерът на етническите албанци се споразумяха за сформирането на анти-терористичен отряд
02/03/2003
 
СКОПИЕ, Македония -- В петък (28 февруари) президентът Борис Трайковски се срещна за първи път с лидера на Демократичния съюз за интеграция Али Ахмети. Говорителката на партията Ермира Мехмети заяви, че двамата са постигнали споразумение за сформирането на етнически-смесен антитерористичен отряд, което ще подпомогне изграждането на взаимно доверие и ще допринесе за съвместната борба срещу организираната престъпност и други криминални прояви. Те са обсъдили също политическата ситуация, обстановката на сигурност и изпълнението на Охридския мирен договор. Ахмети планира да посети Косово във вторник за среща с президента Ибрахим Ругова и ръководителя на ЮНМИК Михаел Щайнер. (А1 ТВ - 01/03/03; А1 ТВ - 28/02/03)
