Длъжностно лице от ЕС потвърди параметрите на закона за амнистия в Македония
18/09/2003
 
СКОПИЕ, Македония -- Говорителката на ЕС Ирена Гюзелова потвърди в сряда (17 септември), че законът за амнистия в Македония е приложим единствено за участниците във военния конфликт от 2001 г. Тя подчерта, че той не се отнася до лидера на Албанската национална армия, известен като командир Бреза. Гюзелова каза също така, че законът е бил правилно прилаган в случаи, несвързани с военни престъпления, и добави, че над 900 души са били помилвани. Думите й дойдоха в отговор на коментар на Демократичния съюз за интеграция, в който се изразява неудовлетворение от прилагането на закона за амнистия.
Други новини: Министъра на отбраната Владо Бучковски се срещна в сряда с висшия военен представител на НАТО в Скопие, генерал-майор Бернардо Алварес дел Мансано. Това бе част от инициатива за провеждане на редовни срещи за подобряване на комуникациите и сътрудничеството с алианса. (Утрински весник - 18/09/03; МИА, A1 ТВ, Макфакс - 17/09/03)
