Сръбските партии в Източно Косово публикуваха общ списък на кандидатите си за изборите 
					17/11/2010
					 
						ПРИЩИНА, Косово -- Във вторник (16 ноември) политическите представители на сръбската общност в Източно Косово публикуваха единен списък от 30 кандидати за извънредните избори на 12 декември. Кметът на Партеш и председател на Независимата демократическа партия Ненад Цветкович потвърди, че кандидатите на неговата партия ще участват в изборите заедно с Независимата либерална партия на Косово, чийто лидер Слободан Петрович разкритикува Белград за призива му косовските сърби да бойкотират изборите. Сръбската общност има десет запазени места в 120-местния парламент на Косово. 
						Междувременно албанското правителство призова косовските сърби да участват, за да „бъдат активни в политиката и при вземането на решения”. Външният министър Едмонд Хаджинасто оправи този призив по време на среща в понеделник със сръбския посланик в Тирана Миролюб Зарич. (Коха Диторе, РТК, Кохавижън, Арта ТВ - 17/11/10; Телеграфи, Топ Нюз - 16/11/10; Уебсайт на министерството на външните работи - 15/11/10)
