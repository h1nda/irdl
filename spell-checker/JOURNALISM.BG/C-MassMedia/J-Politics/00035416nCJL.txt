Хърватски официален представител очаква преговорите с ЕС да приключат през 2011 г.
					25/07/2010
					 
						БРЮКСЕЛ, Белгия -- Хърватия би трябвало да приключи присъединителните преговори с ЕС през първата половина на 2011 г., няколко месеца по-късно от очакваното, заяви хърватският държавен секретар за европейска интеграция Андрей Пленкович в интервю в четвъртък (22 юли) за Ройтерс. Той предсказа, че преговорите може да приключат до март и че страната му може да подпише присъединителния договор по време на ротационното председателство на Унгария на ЕС, което ще изтече в края на юни. Пленкович добави, че Хърватия все още очаква да се присъедини към блока през 2012 г. Той бе в Брюксел за среща с белгийския държавен секретар по европейски въпроси Оливие Шастел. (Дневник, БТА, МИА - 23/07/10; Ройтерс - 22/07/10)
