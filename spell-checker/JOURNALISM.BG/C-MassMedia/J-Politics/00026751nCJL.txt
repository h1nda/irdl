Рен заяви, че мирното протичане на изборите е ключово за кандидатурата на Македония
					12/06/2008
					 
						БРЮКСЕЛ, Белгия -- Организирането на мирни и справедливи избори остава критерий за започване на присъединителните преговори на Македония с ЕС, заяви еврокомисарят по разшеряването Оли Рен пред македонския външен министър Антонио Милошоски в Брюксел в сряда (11 юни). Рен добави, че Европейската комисия внимателно наблюдава ситуацията в Македония преди повторението на вота в неделя в някои от избирателните секции. Първото гласуване на 1-ви юни беше белязано от насилие, заплахи срещу гласоподаватели и фалшификации в 196 избирателни секции. От своя страна Милошоски увери Рен, че Македония ще продължи да се стреми към равнопоставеност и налагане на върховенството на закона. Той добави, че гласуването в неделя ще бъде важно доказателство за демократичните възможностите на Македония. Страната се надява да получи точна дата за започване на преговорите за присъединяване към ЕС преди края на годината. (Макфакс, A1, МИА - 11/06/08)
