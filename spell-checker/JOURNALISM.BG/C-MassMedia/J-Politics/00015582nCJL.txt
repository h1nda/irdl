Македония отбелязва годишнината от Охридското мирно споразумение
					14/08/2005
					 
						СКОПИЕ, Македония -- Четвъртата годишнина от подписването на Охридското мирно споразумение, което предостави по-широки права на албанската етническа общност в Македония и сложи край на междуетническия конфликт там през 2001 г., бе отбелязана в страната в петък (12 август). Президентът Бранко Цървенковски, който бе един от четиримата подписали споразумението, каза, че постигането на политическо споразумение вместо търсене на военно решение на кризата бе правилният избор. Цървенковски заяви, че най-доброто доказателство за това е фактът, че Македония сега е стабилна страна. "Пътят от Скопие към Брюксел преминава през Охрид", каза премиерът Владо Бучковски, оценявайки високо споразумението. Той добави, че изпълнението на мирното рамково споразумение е главно условие за интеграцията на Македония в ЕС и НАТО. (Дневник, Утрински весник - 13/08/05; A1 TВ, Уебсайт на македонското правителство - 12/08/05)
