Българският президент и френският посланик обсъждат позицията за Ирак
20/02/2003
 
СОФИЯ, България -- В сряда (19 февруари) президентът Георги Първанов се срещна с френския посланик Жан-Лу Кюн-Делфорж, за да обсъди българската позиция за иракската криза и изявлението на президента Жак Ширак от вторник. По време на срещата Първанов изрази загриженост, че Ширак разделя Европа на "нова" и "стара" и окачестви като "неприемливи" отрицателните оценки за българската политика, дадени от френски официални лица през изминалите седмици. Той добави, че се надява страната му да бъде оценявана според нейните заслуги и придържането й към критериите за членство в ЕС, а не според позицията й по спорен за цялата международна общественост въпрос. (БТА, Медиапул, Дневник - 19/02/03)
