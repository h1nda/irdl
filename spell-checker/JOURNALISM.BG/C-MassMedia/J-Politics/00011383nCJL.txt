Премиерът на кипърските турци призовава за провеждане на предсрочни избори
06/07/2004
 
НИКОЗИЯ, Кипър -- Премиерът на кипърските турци Мехмет Али Талат поиска от парламента в понеделник (5 юли) да се проведат предсрочни избори, тъй като управляващата коалиция е изгубила мнозинството си. Републиканската турска партия (РТП) и Демократическата партия сега имат 23 гласа в 50-членната камара, след като двама депутати от РТП се отцепиха от групата и станаха независими. Разговорите с една от опозиционните партии се провалиха миналата седмица. Законодателното събрание на сепаратистката кипърско-турска държава се очаква да гласува по предложението в четвъртък. (АФП - 05/07/04)
