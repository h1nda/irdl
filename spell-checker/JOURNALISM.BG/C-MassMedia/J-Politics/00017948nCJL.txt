Партиите в БиХ постигнаха съгласие по реформите в Конституцията
					19/03/2006
					 
						САРАЕВО, Босна и Херцеговина (БиХ) -- Основните политически партии в страната постигнаха споразумение по реформите в Конституцията в събота (18 март), които биха подобрили ефективността на централните институции. Такива реформи са изискването за по-близки връзки с ЕС. Лидерите на седемте основни управляващи и опозиционни партии се споразумяха да укрепят седемчленното централно правителство, като добавят две нови портфолии и като осигурят правомощия на премиера да назначава и уволнява министри в кабинета. Те също се споразумяха да създадат единен парламент. Тричленното президенство ще бъде заменено с един президент и двама заместници, като всички те ще бъдат избирани от парламента. 
						Върховният представител Кристиян Шварц-Шилинг характеризира споразумението като първата съществена стъпка по дългия път към ефективни и функциониращи държавни институции. Обединените нации играха ключова роля по време на тези преговори. (Независне новине, Дневни аваз - 19/03/06; AФП, ПБС БиХ, РТРС, НТВ Хаят - 18/03/06)
