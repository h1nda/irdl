Илиеску ще се върне на поста партиен лидер след края на своя президентски мандат
24/05/2004
 
БУКУРЕЩ, Румъния -- Йон Илиеску ще се завърне на поста лидер на управляващата Социалдемократическа партия (ПСД) след изтичане на президентския му мандат, съобщи в неделя (23 май) отговорният секретар на партията Октав Козманца, опровергавайки слуховете, че Илиеску ще заема само поста на почетен председател. Козманца допълни, че ПСД възнамерява да номинира премиера Адриан Настасе за президент на следващите избори.
Други новини: Световната банка обяви в петък, че е одобрила заем от 150 млн. щ.д. за Румъния с цел подпомагане на страната при намаляване на нейната уязвимост от природни бедствия. Заемът ще бъде изплатен за 17 години с петгодишен гратисен период. (Медиафакс, Ромпрес, Ройтърс - 23/05/04)
