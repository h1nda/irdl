Членове на Сръбската радикална партия посетиха убиеца на Джинджич в затвора
					21/08/2008
					 
						БЕЛГРАД, Сърбия -- Говорителката на Специалния съд в Белград Мая Ковачевич-Томич съобщи в сряда (20 август), че Верица Радета и Петър Йоич, членове на Сръбската радикална партия (СРП), са посетили в затвора Михайло Улемек - Легионера. Той е осъден за организирането на атентата срещу премиера Зоран Джинджич през 2003 г. Ковачевич-Томич заяви, че съдът е одобрил срещата, тъй като тя е свързана със защитата на лидера на СРП Воислав Шешел в процеса срещу него в Хага. Улемек, бивш командир на отряд за специални операции, получи присъда от 40 години затвор за убийството на Джинджич и други престъпления. (РТС, B92, Блиц -20/08/08)
