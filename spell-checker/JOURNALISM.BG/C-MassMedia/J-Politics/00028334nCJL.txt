Председателят на албанския парламент Топали приветства доклада за напредъка на ЕК
					10/11/2008
					 
						TИРАНА, Aлбания -- Председателят на парламента Жозефина Топали заяви в неделя (9 ноември), че неотдавнашният доклад на Европейската комисия (ЕК) за напредъка на Албания е най-позитивният през последните години. Тя обаче призна, че предстои още много работа, за да се изпълнят европейските стандарти. Топали обеща, че управляващата коалиция ще проведе свободни и честни избори през 2009 г., което е условие, поставено в доклада на ЕК миналата седмица. Съобщава се, че в събота правителството е поискало от ОССЕ да изпрати повече наблюдатели от обикновено за парламентарните избори през следващата година, които според наблюдателите са жизненоважни за аспирациите на страната за членство в ЕС. (Нюз 24, Телеграфи, Шчип, Toп Ченъл - 09/11/08; Maкфакс, БолкънУеб, Фокус - 08/11/08)
