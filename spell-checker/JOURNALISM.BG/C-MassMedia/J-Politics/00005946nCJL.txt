Македонският президент ще организира среща на лидерите на Западните Балкани през май
11/02/2003
 
СКОПИЕ, Македония -- Президентът Борис Трайковски ще организира неофициална среща на лидерите от Западните Балкани в Скопие през май, съобщи неговият говорител в понеделник (10 февруари). Очаква се в нея да вземат участие президентите на Албания, Босна и Херцеговина, Хърватска и Сърбия-Черна гора. Целта е изработването на обща позиция по въпросите на интеграцията в ЕС преди срещата на съюза в Солун през юни. На нея ЕС ще обяви официалната си стратегия за развитие на Балканите. Следващата седмица Трайковски ще организира и провеждането на национален форум за вътрешната стратегия за интеграция на страната в ЕС. (Утрински весник - 11/02/03)
