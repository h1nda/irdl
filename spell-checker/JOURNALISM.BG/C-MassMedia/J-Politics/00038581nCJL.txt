Еврокомисарят Рединг заяви, че затварянето на главата за правосъдието в преговорите с Хърватия ще стане до юни
					18/05/2011
					
						ЗАГРЕБ, Хърватия -- Еврокомисарят по правосъдието Вивиан Рединг е препоръчала на еврокомисаря по разширяването Щефан Фюле преговорите с Хърватия по главата за правосъдието да бъдат финализирани до юни, съобщи във вторник (17 май) информационната агенция ХИНА, позовавайки се на дипломатически източници. Въпросът ще бъде обсъден на заседание в четвъртък на Комитета на постоянните представители на ЕС (КОРЕПЕР). Фюле ще представи своя доклад пред Съвета на външните министри от ЕС в понеделник. След това страните членки ще вземат решение дали Хърватия може да финализира преговорите до края на юни и евентуално ще определят дата за присъединяването на страната. До момента правителството е финализирало преговорите по 31 от общо 35 преговорни глави. (ХИНА, ХРТ - 17/05/11)
