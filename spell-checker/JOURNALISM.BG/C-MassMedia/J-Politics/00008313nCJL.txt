Българският президент е на посещение в Обединените арабски емирства
11/09/2003
 
ДУБАЙ, Обединени арабски емирства -- Българският президент Георги Първанов пристигна в сряда (10 септември) в Обединените арабски емирства (ОАЕ). Неговото работно посещение ще се съсредоточи върху икономическите отношения и възможностите за подпомагане на развитието. Първанов наблегна върху желанието за засилено сътрудничество между строителни фирми от България и ОАЕ. В отговор неговите домакини от ОАЕ изразиха готовността на местни компании да участват в развитието на българския туристически сектор и в частност на морския туризъм. Азиатската обиколка на Първанов включва посещения в Тайланд, Индонезия, Сингапур и Малдивите. (БТА, БННюз - 10/09/03)
