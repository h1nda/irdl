Неокончателните резултати сочат, че коалицията на Джуканович е спечелила абсолютно мнозинство в черногорския парламент
					13/09/2006
					 
						ПОДГОРИЦА, Черна гора -- Неокончателните официални резултати, публикувани във вторник (12 септември), сочат, че коалицията, оглавявана от Демократичната партия на социалистите (ДПС) на премиера Мило Джуканович, е спечелила 41 от 81 места в парламента, което представлява абсолютно мнозинство. Опозиционната коалиция "Сръбска листа" - Андрия Мандич е на второ място с 12 места в законодателния орган, следвана от коалицията, водена от Социалистическата народна партия и Движението за промени с по 11 места. Крайният срок за обжалвания изтича в сряда вечерта. Джуканович междувременно планира да се срещне с високопоставени представители на ДПС за обсъждане на възможността за оттеглянето му от политиката. (Победа, Виести - 13/09/06)
