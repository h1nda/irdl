МВФ и България не постигнаха споразумение за бюджета за 2003 г.
21/11/2002
 
СОФИЯ, България -- МВФ и българското правителство не успяха да постигнат съгласие в сряда (20 ноември) относно бюджета на страната за 2003 г. Експертите на МВФ напуснаха София преди да са довършили преразглеждането на двугодишното споразумение, според което България щеше да получи заем в рaзмер на 300 млн щатски долара на няколко транша. Досега София е получила 105 млн щатски долара, но допълнителното финансиране ще бъде спряно до постигане на споразумение. МВФ оспорва правителствените очаквания за приходите от социални осигуровки и разходите за здравеопазване. Фондът очаква бюджетния дефицит да нарасне до неприемливото ниво от 2 процента от БВП - доста над 0,7-те процента, предвидени в правителствения проектобюджет за 2003 г. (Сега, Стандарт, Пари -21/11/02; БНТ, бТВ, AП, AФП, Медиапул, БНР - 20/11/02)
