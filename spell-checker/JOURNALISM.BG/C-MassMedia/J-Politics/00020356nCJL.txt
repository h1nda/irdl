Българите гласуват за президент
					22/10/2006
					 
						СОФИЯ, България -- Избирателните секции бяха отворени в цяла България в неделя (22 октомври) за четвъртите президентски избори след свалянето на комунистическия режим в страната през 1989 г. Социологическите проучвания показват, че настоящият президент Георги Първанов има значителна преднина пред останалите кандидати. Според проучване на "Алфа Рисърч", публикувано в петък, сегашният президент ще получи 50% от гласовете. Радикалният националистически лидер Волен Сидеров ще бъде втори, а Неделчо Беронов, кандидатът на Съюза на демократичните сили и на Демократи за силна България - трети. 
						В България има 11 700 избирателни секции и 144 в чужбина, включително и за 635-те български военнослужещи от мироопазващите мисии в Афганистан, Босна и Херцеговина и Ливан. Ако никой от кандидатите не получи повече от 50% от гласовете и избирателната активност е по-ниска от 50% ще се проведе втори тур на изборите между двамата кандидати, получили най-много гласове. (AФП, AП, Ройтерс, Дарик, БНР - 22/10/06; Дневник - 21/10/06)
