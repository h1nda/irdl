Управляващата партия в Сърбия се съгласи на предизборна коалиция с "Нова Сърбия" 
					20/11/2006
					 
						БЕЛГРАД, Сърбия -- Ръководствата на управляващата Демократическа партия на Сърбия (ДПС) и на по-малката "Нова Сърбия" (НС) потвърдиха в неделя (19 ноември), че партиите ще сформират коалиция за парламентарните избори на 21 януари. В нея ще влязат още кандидатите на "Обединена Сърбия", малка регионална партия, и Сръбската партия за демократично обновление, отцепила се от Сръбското движение за обновление. 
						Междувременно в края на седмицата бе обявено създаването на друга коалиция. Тя включва членове на Либералдемократическата партия, Гражданския съюз на Сърбия, Социалдемократическия съюз и Лигата на социалдемократите от Войводина. (Блиц, Данас - 20/11/06; Бета - 19/11/06)
