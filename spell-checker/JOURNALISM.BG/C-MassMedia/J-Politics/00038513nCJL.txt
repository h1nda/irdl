Хърватия е изпълнила критериите за затваряне на още една глава в преговорите с ЕС
					12/05/2011
					
						БРЮКСЕЛ, Белгия -- Европейската комисия (ЕК) потвърди, че Хърватия е изпълнила всички критерии, необходими за затваряне на главата за рибните стопанства в преговорите си с ЕС, съобщиха в сряда (11 май) хърватските медии. ЕК е представила на Съвета на ЕС проект на съвместна преговорна позиция по главата, който трябва да бъде приет, преди главата да бъде официално затворена. Така ще останат още четири отворени глави в присъединителните преговори на Хърватия с ЕС. Двете най-проблематични - за правосъдие и конкуренция - остават отворени. (Хина, tportal.hr, Нова ТВ - 11/05/11)
