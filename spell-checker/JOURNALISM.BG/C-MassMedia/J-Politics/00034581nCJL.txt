Динкич бе преизбран за лидер на сръбската партия "Г17 Плюс"
					17/05/2010
					 
						БЕЛГРАД, Сърбия -- Младжан Динкич бе преизбран в неделя (16 май) за лидер на "Г17 Плюс", член на управляващата коалиция, на конгреса на партията в Белград. Делегатите избраха и трима заместник-председатели - Верица Каланович, Сузана Грубешич и Снежана Самарджич Маркович. Преди конгреса Динкич бе избран за председател на новосформираното движение "Обединени региони на Сърбия" (ОРС), съставено от няколко национални, местни и регионални партии и граждански групи. Динкич казва, че целта му ще бъде проевропейска, демократична Сърбия с акцент върху децентрализацията и засилването на местното самоуправление. (Танюг, Политика, РТС, Б92, ФоНет - 16/05/10)
