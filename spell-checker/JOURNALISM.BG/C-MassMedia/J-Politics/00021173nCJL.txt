Опозиционните партии в Македония отново отказаха да възобновят диалога с кабинета
					05/01/2007
					 
						СКОПИЕ, Македония -- Основните опозиционни партии на страната, Социалдемократическият съюз за Македония (СДСМ) и Демократическият съюз за интеграция (ДСИ) отново пропуснаха среща на партийните лидери, насрочена от премиера Никола Груевски за петък (5 януари). В писма, които си размениха в четвъртък, лидерът на СДСМ Радмила Шекеринска заяви, че тя ще участва в срещата само ако правителството оттегли проектопоправките в избирателния закон, подготвени без участие на опозицията. Груевски заяви, че той не може да оттегли проектозакона, който още дори не е одобрен от кабинета, преди да бъде представен в парламента. Шекеринска и лидерът на ДСИ Али Ахмети отказаха да присъстват на подобна среща на парийни лидери в края на декември. 
						Други новини -- Министерството на отбраната проведе церемония в петък по повод изпращането на 126 македонски военнослужещи в мисията на НАТО в Афганистан. Това е втората ротация след първоначалното изпращане на 90 военнослужещи. (Дневник, Утрински весник - 05/01/07; Макфакс, A1 ТВ, Телма ТВ - 04/01/07)
