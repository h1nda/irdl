Румънски съд ще разгледа три жалби срещу реформаторски закони
					06/07/2005
					 
						БУКУРЕЩ, Румъния -- Очаква се в сряда (6 юли) Конституционният съд да разгледа три жалби срещу законопроектите на правителството за реформи в законите за собствеността и съдебната система, внесени поотделно от две опозиционни партии -- Социалдемократическата партия и Партия "Велика Румъния" -- както и от Върховния съд на страната. В жалбите се твърди, че кабинетът на премиера Калин Попеску Търичану е нарушил основния закон. 
						Други новини: Търичану каза във вторник, че Румъния полага всички усилия да се присъедини към ЕС през 2007 г., както е запланувано, но няма да е трагедия, ако приемането бъде отложено с една година. Това може да стане по силата на предпазната клауза в присъединителния договор, ако ЕС реши, че не всички ангажименти са изпълнени. (Ромпрес, Найн о'клок - 06/07/05)
