Провалиха се преговорите за създаване на коалиция на турските леви партии 
					15/05/2007
					 
						АНКАРА, Турция -- Преговорите за евентуално обединение или предизборна коалиция между турските главни опозиционни партии, Републиканската народна партия (РНП) и по-малката Демократична лява партия (ДЛП), не можаха да доведат до споразумение, съобщиха местните вестници във вторник (15 май). Партийни източници информират, че основният спорен момент е бил разпределението на депутатските места в бъдещия парламент. Според съобщенията РНП е заявила, че ДЛП трябва да е по-разумна и реалистична по този въпрос. 
						Междувременно друг масов митинг в подкрепа на светската държава е заплануван за неделя в черноморския град Самсун. Митинг през уикенда в Измир събра почти 1,5 милиона души. (Сабах, Радикал, Заман - 15/05/07; НТВ - 14/05/07)
