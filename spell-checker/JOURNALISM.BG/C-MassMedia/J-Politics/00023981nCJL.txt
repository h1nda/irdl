Хърватски партии приеха обща платформа за бъдещата конституция на БиХ
					23/09/2007
					 
						САРАЕВО, Босна и Херцеговина (БиХ) -- Петте партии, представляващи хърватската общност в БиХ - ХДЗ, ХДЗ-1990, ХСП-Дапич-Юришич, ХСП и Народната партия "Действия за напредък" - приеха обща платформа в петък (21 септември) за новата конституция на страната. В документа се заявява придържане към принципите на ЕС и се обявява, че новата конституция трябва да гарантира равнеството на трите народи, съставляващи БиХ. Хърватските партии искат да се премахне сегашната структура на две автономни области и да се замени с по-функционален конституционен ред, който няма да позволи преференциално отношение, нито дискриминация. В документа не се споменава изрично отделна хърватска област. Преговорите за конституционната реформа може да започнат следващия месец. (Дневни Аваз, Весник, Независне Новине - 22/09/07; РТРС, СРНА - 21/09/07)
