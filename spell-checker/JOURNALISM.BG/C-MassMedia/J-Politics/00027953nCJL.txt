В БиХ се провеждат местни избори
					05/10/2008
					 
						САРАЕВО, Босна и Херцеговина (БиХ) -- Гражданите отидоха в избирателните секции в неделя (5 октомври), за да гласуват в местните избори. За пръв път в страната ще бъдат избрани представители на националните малцинства. Около 3 милиона граждани могат да гласуват за 140 кметове и общински съветници. Гражданите на БиХ, които живеят в чужбина, могат да гласуват в 25 дипломатически мисии. Представители на Съвета на Европа ще наблюдават гласуването. (Дневни Аваз, РТРС, Фена, МИА, AФП - 05/10/08)
