Партиите в Сърбия образуват коалиции преди изборите през май
					20/03/2008
					 
						БЕЛГРАД, Сърбия -- Преди предсрочните избори на 11 май, Сръбската социалистическа партия (ССП) планира да създаде коалиция с Партията на обединените пенсионери на Сърбия (ПОПС) и Обединена Сърбия (ОС). Лидерът на ССП Ивица Дачич заяви за осведомителната агенция Танюг в сряда (19 март), че целта на коалицията ССП-ПОПС-ОС ще бъде борбата за националните интереси и създаването на страна на социалната справедливост.
						Миналият вторник Демократическата партия (ДП) на президента Борис Тадич реши да се яви на изборите в обща листа с "Г17 Плюс", Демократическата партия Санджак, Лигата на социалдемократите от Войводина и Сръбското движение за обновление. Листата, наречена "За европейска Сърбия - Борис Тадич", ще бъде създадена само за целите на парламентарните избори. Местните избори ще бъдат проведени същия ден. (Б92, Taнюг, Бета - 19/03/08; БМРР - 18/03/08)
