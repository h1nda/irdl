Една десета от гласовете на косовските местни избори бяха обявени за невалидни
					04/12/2009
					 
						ПРИЩИНА, Косово -- Около 11 000 бюлетини за общински кметове и 50 000 бюлетини за общински съвети бяха обявени за невалидни от Централната избирателна комисия (ЦИК) в четвъртък (3 декември), макар че точната причина не е ясна. "Не знам защо тези бюлетини бяха обявени за невалидни. Не смятам, че е било поради липса на информация как да се гласува, защото проведохме обществена кампания, обясняваща това," каза председателят на ЦИК Несрин Луща. ЦИК още не е потвърдила резултатите от общинските избори на 15 ноември. На 13 декември в 21 общини, където кандидатите не са достигнали прага от 50 % от гласовете на първия тур, ще се проведат балотажи. (Зери, Коха Диторе, Лайм Косова Сот - 04/12/09)
