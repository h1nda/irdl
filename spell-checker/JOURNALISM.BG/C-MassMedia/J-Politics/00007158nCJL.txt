Турското правителство ще представи до няколко седмици на парламента пакет от реформи, свързани с членството в ЕС
02/06/2003
 
АНКАРА, Турция -- Външният министър Абдулах Гюл каза, че правителството възнамерява да представи пред парламента пакет от реформи, свързани с членството в ЕС, преди срещата на ЕС на върха, която започва на 21 юни в Солун, Гърция. Ако преговорите за присъединяване започнат през 2004 година, посочи Гюл, Турция може да се надява да влезе в Съюза в 2011 или 2012 година.
В други новини, военният министър Вежди Гьонюл ще разгледа отношенията на Турция с ЕС и други въпроси в реч в понеделник пред Европейската асамблея за политика в областта на сигурността и отбраната в Страсбург, Франция. Той ще присъства там като гост на форума. (Анадолска агенция, НТВ, ТРТ 2 - 01/06/03)
