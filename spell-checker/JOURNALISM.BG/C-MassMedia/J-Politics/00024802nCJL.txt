Република Сръбска гласува в предсрочни президентски избори
					09/12/2007
					 
						БАНЯ ЛУКА, Босна и Херцеговина (БиХ) -- Босненските сърби се отправиха към избирателните секции в неделя (9 декември), за да гласуват в предсрочни президентски избори, насрочени след смъртта на президента Милан Йелич, който почина от инфаркт на 30 септември. В надпреварата участват десет кандидати, но проучванията показват, че вероятният победител ще бъде кандидатът на Съюза на независимите социалдемократи (СНСД) и на Социалистическата партия Райко Кузманович. (AФП, ДПА, Ройтерс - 09/12/07; Независне Новине, РТРС, Фокус - 09/12/07; РТРС - 08/12/07)
