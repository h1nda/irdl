Парламентът на федерация БиХ одобрява ключови закони за реформата в областта на отбраната
		07/09/2005
		 
			САРАЕВО, Босна и Херцеговина (БиХ) -- Парламентът на федерация БиХ прие във вторник (6 септември) два ключови закона, свързани с реформата в сектора на отбраната в БиХ, които прехвърлят компетентностите от автономната област на държавно равнище. Миналата седмица, народното събрание на Република Сръбска (РС) прие решаващите закони. Ако всичко върви добре, БиХ може да има професионална армия и министерство на отбраната в началото на 2006 г. 
			Според други новини от вторник, посланикът на Европейската комисия в БиХ Майкъл Хъмфрис е призовал Министерския съвет на БиХ да постигне съгласие по кандидатурата на шеф на граничните служби на БиХ. Той предупреди, че забавянето на назначения в области, свързани с прилагането на закона, ще застраши процеса на интегриране на страната в ЕС. 
			Също във вторник, Международната кризисна група (МКГ), влиятелна НПО в Брюксел, призова международната общност да забрани управляващата в РС Сръбска Демократическа Партия (СДП), ако опитите на БиХ за започване на преговори по Споразумението за стабилизация и асоцииране с ЕС през тази есен се провалят. МКС и други организации обвиняват СДП, че блокира усилията за реформиране на структурата на полицията, което е решаващо условие за интеграция в ЕС. Преговорите по този въпрос ще бъдат възобновени в Сараево в сряда. (Независне новине - 07/09/05; НТВ Хаят, Фена, Уеб-сайт на МКГ - 06/09/05)
