ОССЕ критикува повторното одобрение на спорните промени в сръбския закон за радиото и телевизията 
					02/10/2006
					 
						БЕЛГРАД, Сърбия -- В петък (29 септември) ОССЕ изрази тревогата си от това, че парламентът отново одобри спорните промени в сръбския закон за радиото и телевизията. Посланикът на ОССЕ в Сърбия Ханс Ола Урстад каза, че организацията му е разтревожена от факта, че депутатите са приели същите промени, на които в края на юли президентът Борис Тадич наложи вето, тъй като те подкопават независимостта на Републиканската агенция за радио и телевизия и застрашават принципа на равнопоставеност при предоставянето на лицензи. 
						В събота Независимата асоциация на сръбските журналисти също изрази позицията си, като каза, че парламентът е показал скандално пренебрежение към мненията на президента, на професионалистите в тази област, ОССЕ и Европейската комисия. (Бета, Танюг - 30/09/06; Уеб сайт на ОССЕ - 29/09/06)
