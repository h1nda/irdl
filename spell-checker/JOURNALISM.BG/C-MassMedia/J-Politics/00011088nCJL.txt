Македонският парламент одобрява заместник-министри в кабинета
09/06/2004
 
СКОПИЕ, Македония -- Парламентът одобри във вторник (8 юни) номинациите за заместник-министри в кабинета. Трима нови депутати ще се присъединят към новия кабинет на премиера Хари Костов; други членове на кабинета ще запазят постовете си от времето на бившия премиер Бранко Цървенковски. Опозиционната ВМРО-ДПМНЕ бойкотира гласуването, твърдейки, че кандидатите не са подбирани заради тяхната квалификация.
Други новини: Миле Жечевич бе назначен за шеф на отдела за сигурност и контраразузнаване. Той заменя Силиян Аврамовски, който е назначен за вътрешен министър. До този момент Жечевич бе генерален секретар в кабинета на Цървенковски. ( Утрински вестник, Дневник - 09/06/04; А1 ТВ - 08/06/04)
