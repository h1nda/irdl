Турция обвини Кипър, че използва правото си на вето в ЕС като коз в преговорите за обединяване на острова
					18/12/2008
					 
						АНКАРА, Турция – Външното министерство обвини в сряда (17 декември) Кипър, че използва правото си на вето над кандидатурата на Турция за членство в ЕС, за да засили позициите си в текущите преговори за обединяване на Кипър. Проблемът е в решението на Кипър да блокира откриването на преговорната глава за енергетикатa в присъединителните преговори на Турция с ЕС заради спор с Анкара във връзка с проучвания за нефт в Средиземно море. „Поставянето на кипърския въпрос като пречка пред отношенията на Турция с ЕС ще направи нещата по-трудни и ние не вярваме, че това ще допринесе за постигане на решение за Кипър,” каза говорителят на външното министерство Бурак Йозюгергин.
						Други новини -- Кипърският министър на правосъдието Кипрос Хрисостомидес подаде оставка в сряда, след бягството на затворник, излежаващ доживотна присъда. Антонис Прокопиу Китас, осъден за брутално изнасилване и убийство на две чужденки през 1994 г., е избягал от болница миналата седмица и сега е на свобода. (Анадолска информационна агенция, Хюриет, АФП, Ройтерс, Си Ен Ей, Фамагуста Газет, Филелефтерос - 17/12/08)
