ЕС изрази безпокойство от влошаващия се политически климат в БиХ
					20/11/2007
					 
						БРЮКСЕЛ, Белгия -- Външните министри от ЕС изказаха дълбока загриженост от влошаващия се политически климат в Босна и Херцеговина (БиХ) в изявление, публикувано след срещата им в понеделник (19 ноември) в Брюксел. Министрите призоваха политическите лидери да престанат да подкопават държавата и вместо това да й дадат възможност да функционира по-добре и да продължи с реформите. Те похвалиха декларацията за реформа в полицията, приета от основните партии на 28 октомври в Мостар, и призоваха лидерите да я приложат. Други новини -- Португалският министър на отбраната Нуно Севериану Тейшейра, чиято страна е ротационен председател на ЕС, заяви, че мироподдържащите части от мисията "Алтея" на ЕС ще останат в БиХ докогато е необходимо, тъй като тяхното присъствие е ключ към съхраняването на регионалната стабилност. (Независне Новине, Дневни Аваз - 20/11/07; РТРС, Фена, АФП - 19/11/07)
