Посланикът на ЕК в Хърватия не е сигурен дали преговорите за членство в ЕС ще започнат през юни
					05/05/2005
					 
						ЗАГРЕБ, Хърватия -- Ръководителят на делегацията на Европейската комисия в Хърватия, посланик Жак Вюненбюрже, се съмнява, че преговорите за членство в ЕС със страната ще започнат идния месец. По време на пресконференция в сряда (4 май) той отново подчерта, че арестуването и екстрадирането на укриващия се генерал Анте Готовина в Хагския трибунал е главното условие за започване на отложените преговори. Вюненбюрже даде висока оценка на плана за действие на хърватското правителство за залавянето на Готовина, но отбеляза, че той ще отнеме време и едва ли ще даде резултати до края на юни. (ХИНA, ХРT - 04/05/05)
