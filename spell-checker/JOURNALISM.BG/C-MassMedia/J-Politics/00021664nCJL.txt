Лидерите на партии в БиХ отново не успяха да постигнат споразумение за преструктурирането на полицията
					21/02/2007
					 
						САРАЕВО, Босна и Херцеговина (БиХ) -- Последният кръг от преговорите по важния въпрос за реформата в полицията, на който във вторник (20 февруари) присъстваха лидерите на основните политически партии в Сараево, отново не доведе до споразумение. Република Сръбска (РС) все още настоява да запази полицията на автономната област. Главният заместник на върховния представител Рафи Грегорян предлага да се създадат пет полицейски региона в РС и пет или повече във Федерация БиХ. Грегорян предложи също да се сформира шестчленен министерски съвет, който да назначава началниците на полицейските управления и да се занимава с бюджетите на полицията. Ако партиите не постигнат споразумение до 2 март, подписването на Споразумението за стабилизация и асоцииране с ЕС ще бъде отложено до следващата година. (Дневни аваз, Независне новине - 21/02/07; ПБС БиХ, РТРС, НТВ Хаят - 20/02/07)
