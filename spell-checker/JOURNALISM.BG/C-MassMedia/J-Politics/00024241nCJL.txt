Румънският президент предупреди за провеждане на референдум за избирателната система
					16/10/2007
					 
						БУКУРЕЩ, Румъния -- В понеделник (15 октомври) президентът Траян Бъсеску изпрати писма до двете камари на парламента, в които предупреждава, че би могъл да организира национален референдум, ако новият избирателен закон, въвеждащ система с мажоритарно гласуване, не му бъде представен за ратифициране до 22 октомври. Основните политически партии се споразумяха през август да променят сегашната остаряла избирателна система, за да я направят по-отговорна пред избирателите. По-късно обаче Социалдемократическата партия си промени мнението, докато демократите поставиха като условие за подкрепата си в гласуването въвеждането на специална карта за гласуване. (Найн o'клок, Javno.com - 16/10/07; Ромпрес, Hotnews.ro, Ройтерс - 15/10/07)
