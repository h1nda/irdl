Президентът на САЩ поиска от Турция да подкрепи "Пътната карта за Близкия Изток"
16/05/2003
 
АНКАРА, Турция -- Президентът на САЩ Джордж Буш е поискал в телефонен разговор в четвъртък (15 май) от Турция да подкрепи новата инициатива на Вашингтон "Пътната карта за Близкия Изток". Премиерът Реджеп Тайип Ердоган се е обадил на Буш, за да изрази съболезнования във връзка с терористичните атака срещу западни граждани в Рияд. Според турските медии Буш е похвалил турската политика в Северен Ирак и е изразил готовността на американската администрация да сътрудничи с Турция и в други области, включително и за разрешаване на кипърския проблем. (Хюрриет, Миллиет - 16/05/03; Анадолска агенция, НТВ - 15/05/03)
