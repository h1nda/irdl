Косовският премиер иска одобрение от парламента за разговорите със Сърбия
28/09/2003
 
ПРИЩИНА, Косово, Сърбия-Черна Гора -- Косовският премиер Байрам Реджепи заяви в събота (27 септември), че няма да започне разговорите със сръбското правителство без одобрението на парламента в Прищина, като добави, че е помолил депутатите да излязат с обща позиция по въпроса. ЮНМИК и главните световни сили одобриха преките преговори по техническите въпроси. Разговорите се очакват да започнат във Виена в средата на октомври.
В други новини, свидетел в процеса срещу петте бивши члена на Армията за освобождение на Косово (АОК) остана невредим при атентат срещу него в Печ в петък. Експлозивно устройство бе задействано под автомобила на Рамиз Мурики по време на движение. Двама свидетели в други съдебни процеси срещу членове на АОК бяха убити по-рано тази година. (АФП, Бета, Б92, ХИНА - 27/09/03, АФП - 26/09/03)
