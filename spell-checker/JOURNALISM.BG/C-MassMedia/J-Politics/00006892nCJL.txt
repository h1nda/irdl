Черна Гора гласува за нов президент
11/05/2003
 
ПОДГОРИЦА, Сърбия-Черна Гора -- В неделя (11 май) започна гласуването за президент в Черна Гора, в което се очаква да участват 458367 души с право на глас. Двете предишни гласувания се провалиха поради недостатъчен брой на гласоподавателите, но парламентът на Черна Гора отмени изискването от 50-процентно участие на гражданите за признаване валидността на изборите. Предварителните проучвания сочат, че бившият премиер Филип Вуянович води значително пред кандидата на Либералния алианс Миодраг Живкович и независимия кандидат Драган Хайдукович. Службата за демократически избори и човешки права към ОССЕ е изпратила 70-членна мисия от наблюдатели на изборите. Първите неофициални резултати се очакват малко преди полунощ в неделя. (АФП, АП - 11/05/03; Танюг, Мина, Би Би Си, Уебсайт на ОССЕ - 10/05/03)
