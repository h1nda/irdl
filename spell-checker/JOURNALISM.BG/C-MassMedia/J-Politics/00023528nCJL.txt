Черна гора ще подпише споразумение с ЕС за реадмисия и облекчаване на визовия режим следващия месец
					13/08/2007
					 
						ПОДГОРИЦА, Черна гора -- Черногорският посланик в Брюксел Славица Милачич каза в неделя (12 август), че страната възнамерява да подпише споразумение с ЕС за реадмисия и облекчаване на визовия режим на 18 септември. "По предварителните планове на Брюксел споразуменията със страните от Западните Балкани ще бъдат подписани след конференцията на министрите на правосъдието и вътрешните работи," каза Милачич. Той определи споразуменията като етап в установяването на безмитен режим между Черна гора и страните от Западните Балкани и ЕС. Той каза също, че Споразумението за стабилизация и асоцииране с ЕС ще бъде подписано на 15 октомври. (Антена M, МИНА - 13/08/07; Танюг - 12/08/07)
