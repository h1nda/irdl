Кощуница: Изборите на 8 декември за президент на Сърбия трябва да бъдат последни
01/12/2002
 
БЕЛГРАД, Югославия -- Югославският президент Воислав Кощуница заяви в събота (30 ноември), че следващият тур от президентските избори в Сърбия трябва да бъде последен. Според Кощуница, който получи повечето от гласовете на първите избори и на последвалия балотаж, ако вотът на 8 декември се провали в избирането на нов президент, Сърбия ще трябва да проведе предсрочни парламентарни избори.
В други новини, Филип Вуянович, заместник-председател на Демократичната партия на социалистите, официално се регистрира като кандидат за президентската надпревара в Черна гора на 22 декември. Понастоящем той служи като действащ президент, поемайки задълженията на Мило Джуканович, който освободи поста, за да стане министър-председател. (Вечерни новости - 01/12/02; Танюг - 30/11/02)
