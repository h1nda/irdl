Бъсеску ще подаде оставка незабавно, ако румънският парламент гласува за отстраняването му
					18/04/2007
					 
						БУКУРЕЩ, Румъния – Президентът Траян Бъсеску каза във вторник (17 април), че ще си подаде оставката „в рамките на пет минути”, ако парламентът гласува за отстраняването му по време на специалната сесия в четвъртък. Бъсеску, който твърди, че искането на опозицията е чисто политическо, подчерта, че оставката му ще открие пътя към предсрочни избори, които той би спечелил с лекота. Той отбеляза, че Конституционният съд е отхвърлил мотивите, посочени от главната опозиционна Социалдемократическа партия (СДП) в искането й за отстраняване на президента. СДП твърди, че някои от действията на Бъсеску са били противоконституционни. (Гардианул, Ромъния Либара, Зиуа - 18/04/07; Ромпрес, Медиафакс - 17/04/07)
