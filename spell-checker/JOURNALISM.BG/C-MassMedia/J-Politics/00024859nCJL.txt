Председателството на БиХ отложи номинирането на Спирич за министър-председател
					13/12/2007
					 
						САРАЕВО, Босна и Херцеговина (БиХ) -- Тристранното председателство реши да отложи заседанието си в сряда (12 декември), на което се очакваше да номинира официално Никола Спирич за министър-председател. Вместо това председателството ще изчака Избирателната комисия на БиХ и Държавната агенция за разследване и охрана да приключат своите рутинни процедури. Председателството потвърди също, че за поста министър-председател е бил предложен и втори кандидат, Младен Иванкович Лиянович. Спирич подаде оставка на 1 ноември поради различия с върховния представител Мирослав Лайчак, но шестте партии в управляващата коалиция са единодушни, че връщането му на поста би бил най-бързият подход към нещата. (Независне Новине, РТРС, СРНА - 12/12/07)
