Сръбският парламент ще потвърди оставката на Динкич идната седмица 
					17/02/2011
					 
						БЕЛГРАД, Сърбия -- Депутатите ще потвърдят оставката на заместник министър-председателя и министър на икономиката Младжан Динкич по време на парламентарната сесия следващата седмица, заяви в сряда (16 февруари) председателят на парламента Славица Джукич-Деянович. Парламентът ще потвърди също оставките и на други двама членове на кабинета от партията „Г-17 Плюс” - министъра на националния инвестиционен план Верица Каланович и министъра на здравеопазването Томица Милосавлевич. Министър-председателят Мирко Цветкович предприе в понеделник действия за освобождаването на Динкич, който подаде оставката си във вторник, за да ускори процеса. (Бета, Танюг, Б92, РТС - 16/02/11)
