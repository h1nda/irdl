В Румъния влизат в сила нови закони за съдебната реформа и собствеността
					25/07/2005
					 
						БУКУРЕЩ, Румъния -- Важни нови закони за съдебната реформа и правото на собственост влизат в сила в Румъния от понеделник (25 юли), след обнародването им в Държавен вестник в края на миналата седмица. Целта на пакета от закони е да направи съдебната власт независима и по-ефективна, както и да опрости процедурите по реституция на имоти в страната. Влизането им в сила е един от ангажиментите, поети от правителството по процеса на присъединяване към ЕС. (Ромпрес, Зиарул финанчиар - 25/07/05)
