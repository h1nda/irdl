Според Турция подготовката на преговорите за присъединяване към ЕС протича с нормален темп 
					15/03/2005
					 
						ЛОНДОН, Великобритания -- Турският външен министър Абдулах Гюл отхвърли критиките към подготвеността на правителството му за начало на предприсъединителни преговори с ЕС. Той заяви пред Файнаншиал Таймс във вторник (15 март), че правителството се фокусира върху това, да гарантира, че наскоро приетите реформи ще бъдат приложени адекватно. Гюл определи подготовката на Турция като протичаща с нормален темп. 
						В реч пред инвеститори в Лондон в понеделник Гюл очерта това, което той определи като благоприятен за инвеститорите климат в Турция. Според него перспективите ще се подобрят още повече преди очакваното начало на предприсъединителните преговори на 3 октомври. 
						Други новини: Силно земетресение разтърси източна Турция в понеделник, наранявайки най-малко 18 души и нанасяйки щети на сгради. Трусът, достигнал 5,9 по скалата на Рихтер, засегна провинция Бингьол. Това бе второто земетресение в района за последните два дни. (ФT, НТВ - 15/03/05; AП, TurkishPress.com - 14/03/05)
