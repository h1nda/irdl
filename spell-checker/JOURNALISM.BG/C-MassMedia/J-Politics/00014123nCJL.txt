Лидерите на управляващата партия в Турция обсъдиха въпроси на политиката 
					04/04/2005
					 
						АНКАРА, Турция -- Членове на кабинета и парламентаристи от управляващата в Турция Партия на справедливостта и развитието (ПСР) проведоха неформално заседание в края на седмицата, за да обсъдят партийната политика. След това лидерът на ПСР и премиер Реджеп Тайип Ердоган обяви, че партията остава единна, независимо от оставките в последно време на няколко депутати от ПСР. Според някои те са напуснали, тъй като лидерите на партията са загубили контакт с редовите членове. 
						Междувременно в петък Ердоган се срещна с представители на ЕС, които бяха на посещение в Анкара. Те са обсъдили пътищата за стимулиране на икономическото сътрудничество преди началото на преговорите за присъединяване към ЕС. (НТВ - 04/04/05; ЮПИ, AФП - 02/04/05)
