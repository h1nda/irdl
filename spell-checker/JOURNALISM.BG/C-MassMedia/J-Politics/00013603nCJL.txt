В петък ще се състои церемонията по встъпване в длъжност на хърватския президент 
					15/02/2005
					 
						ЗАГРЕБ, Хърватия -- Стипе Месич ще встъпи в длъжност за втория си петгодишен мандат като президент на официална церемония в Загреб в петък (18 февруари), се казва в съобщение от понеделник. Месич победи съперницата си Ядранка Косор на втория тур миналия месец. 
						Други новини: Министърът на евроинтеграцията Колинда Грабар-Китарович посети Братислава и се срещна със словашкия вицепремиер Пал Чаки в понеделник. Грабар-Китарович получи уверения за пълната словашка подкрепа за кандидатурата на Хърватия за членство в ЕС. (ХИНА, ХРТ - 14/02/05)
