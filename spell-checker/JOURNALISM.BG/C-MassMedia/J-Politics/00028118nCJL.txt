Партия "НДСВ" в България преизбра Сакскобургготски за лидер
					20/10/2008
					 
						СОФИЯ, България -- Националното движение за стабилност и възход (НДСВ), което е член на управляващата коалиция в България, преизбра бившия български цар и премиер Симеон Сакскобургготски за свой лидер в събота (18 октомври). Делегатите на партийния конгрес също приеха нов устав, който разделя партийните функции и постовете в изпълнителната власт, така че министрите не могат повече да имат и лидерски позиции в партийните структури. Конгресът също прие няколко ключови приоритета за партията - стабилен икономически растеж, ниски данъци и стабилни държавни финанси, както и програма за реформи в няколко сектора. (БТА, БНР, Дарик, Meдиапул, novinite.com - 19/10/08)
