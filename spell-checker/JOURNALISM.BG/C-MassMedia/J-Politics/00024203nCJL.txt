Албанският президент призова парламента да уволни главния прокурор
					12/10/2007
					 
						ТИРАНА, Албания – Президентът Бамир Топи призова парламента да уволни главния прокурор Теодори Солаку, за да се подобри дейността на съдебните институции. „Освобождаването на прокурора е предложено от парламента, след което искането отива при президента и затова аз правя това искане”, каза Топи в телевизионно интервю в четвъртък (11 октомври). Той каза, че наследникът на Солаку трябва да има морален авторитет и добри умения за общуване. (Кориери, Коха Йоне, Шкип - 12/10/07; Balkanweb, Топ-Ченъл - 11/10/07)
