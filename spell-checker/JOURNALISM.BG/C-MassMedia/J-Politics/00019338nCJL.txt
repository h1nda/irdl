ВМРО-ДПМНЕ заяви, че новият македонски парламент ще бъде свикан на 26 юли
					21/07/2006
					 
						СКОПИЕ, Македония -- ВМРО-ДПМНЕ, която спечели парламентарните избори на 5 юли, обяви в четвъртък (20 юли), че учредителната сесия на новия законодателен орган ще се състои в сряда. Говорителят на Държавната избирателна комисия Зоран Таневски заяви, че сесията трябва да се свика без изчакване на евентуални жалби във връзка с резултатите от повторното гласуване в сряда. Той каза още, че повторният вот е донесъл един допълнителен мандат за ВМРО-ДПМНЕ и един мандат по-малко за етническия албански Демократичен съюз за интеграция. 
						Други новини -- Около 20000 македонци са кандидатствали за българско гражданство с приближаването на България до членство в ЕС, предадоха международните медии в четвъртък. Други 20000 вече са получили своите нови паспорти, които им позволяват да пътуват до повечето части на Европа без визи. Наблюдатели очакват търсенето на български паспорти да нарасне, ако Европа отвори трудовите си пазари за български граждани, когато страната се присъедини към ЕС. (Вечер - 21/07/06; EU Observer, Макфакс, А1 ТВ, МРТ, Телма ТВ - 20/07/06)
