Македонският Конституционен съд отхвърли жалба срещу закона за амнистията
20/02/2003
 
СКОПИЕ, Македония -- В сряда (19 февруари) Конституционният съд отхвърли внесената от няколко македонци жалба срещу член от закона за амнистията, която забранява съдебното преследване на бивши членове на разформированата албанска Армия за национално освобождение. Законът бе приет миналия март в съответствие с рамковото мирно споразумение и се счита за особено важен за сигурността и стабилността в страната.
В други новини, заместник-председателят на Демократическия съюз за интеграция Теута Арифи заяви за албанския всекидневник &lt;I&gt;Шекули&lt;/I&gt;, че албанците заемат 46 ръководни поста в правителството, което отговаря на условията на Охридския договор за равно участие на малцинствата.
В сряда в Скопие бе открит първият национален форум на Македония за интеграцията в ЕС. Очаква се в четвъртък президентът на Европейската комисия Романо Проди да подкрепи начинанието. (Дневник - 20/02/03; МИА, A1 ТВ - 19/02/03)
