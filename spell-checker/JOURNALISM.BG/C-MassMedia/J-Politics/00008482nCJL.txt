Турция и Гърция подписват споразумение за забрана на сухопътните мини
26/09/2003
 
НЮ ЙОРК, Съединени щати -- Външните министри на Турция и Гърция подписаха в четвъртък (25 септември) международно споразумение за забрана производството и употребата на сухопътни мини. Абдула Гюл и Георгиос Папандреу отбелязаха, че това е резултат от бързо подобряващите се отношения между двете бивши съперничещи си страни.
Междувременно &lt;I&gt;Ю Ес Ей Тудей&lt;/I&gt; съобщи, че турски официални лица са заявили в Пентагона, че Анкара има готовност да изпрати 10 000 войници в помощ за стабилизирането на Ирак, ако Съветът за сигурност на ООН приеме нова резолюция до края на годината. В събития, свързани с темата, министърът на правосъдието Джемил Чичек каза пред телевизия НТВ в четвъртък, че Турция очаква в замяна на мироопазващите войски американските военни сили да предприемат действия срещу турските кюрдски бунтовници, разположени в северен Ирак. Бунтовническата групировка КАДЕК, позната в миналото като Кюрдска работническа партия, отмени миналия месец едностранното примирие, продължило четири години. (Ю Ес Ей Тудей - 26/09/03; АФП - 25/09/03)
