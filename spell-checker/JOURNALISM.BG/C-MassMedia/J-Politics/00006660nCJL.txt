Месич: Общите избори може би трябва да бъдат проведени през следващата година
20/04/2003
 
ЗАГРЕБ, Хърватска -- Хърватският президент Стипе Месич заяви в събота (19 април), че страната не трябва да избързва с редовните общи избори и че те трябва да бъдат проведени през пролетта на 2004 г. Преди няколко седмици държавните власти намекнаха, че общите избори може би ще бъдат проведени в края на тази година. Месич заяви, че главната задача на правителството е приемането на бюджета за 2004 г. и паралелното провеждане на избирателни процедури може да попречи на нормалния процес на планирането на бюджета. Президентът каза също така, че провеждането на парламентарни избори през есента може да създаде проблеми за успешното приключване на туристическия сезон. (ХИНА - 19/04/03)
