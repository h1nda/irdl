Румънският президент Илиеску се срещна с Пауъл във Вашингтон
28/10/2003
 
ВАШИНГТОН, САЩ -- Румънският президент Йон Илиеску се срещна с държавния секретар на САЩ Колин Пауъл в понеделник (27 октомври), на втория ден от посещението си в САЩ. Илиеску награди американския дипломат с ордена "Румънска звезда" като признание за приноса на Пауъл за развитие на отношенията между двете държави. На свой ред Пауъл благодари на Румъния за помощта й в Афганистан и Ирак. Илиеску го увери, че Румъния ще продължи своята активност в борбата срещу тероризма, след като заеме мястото си на непостоянен член на Съвета за сигурност на ООН през следващата година. Той освен това се срещна с министъра на отбраната Доналд Ръмсфелд. Във вторник Илиеску ще се срещне с президента Джордж Буш. (АП- 27/10/03)
