Румънската управляваща партия провежда първични избори 
					06/09/2004
					 
						БУКУРЕЩ, Румъния -- Управляващата Социалдемократическа партия (СДП) в Румъния проведе първични избори в неделя (5 септември). Предварителните резултати се очакват в понеделник. Вотът целеше да определи кандидатите за общите избори през ноември.
						Междувременно Румънската хуманистична партия (ПУР) се съгласи да образува коалиция със СДП. На ПУР са били предложени 22 места в Долната камара и 10 - в Сената. 
						Други новини: Главният преговарящ на Румъния с ЕС Василе Пушкаш изрази надежда, че ще бъдат затворени още две преговорни глави със Съюза до 6 октомври. Тогава ще бъде публикуван годишният доклад на Европейската комисия по напредъка на страната към членството. (Ромпрес, Медиафакс - 05/09/04)
