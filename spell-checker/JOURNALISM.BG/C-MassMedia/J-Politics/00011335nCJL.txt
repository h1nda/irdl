Президентът на парламентарната асамблея на НАТО призова Македония да продължи реформите
01/07/2004
 
СКОПИЕ, Македония -- Правителството трябва да продължи още по-усилено с реформите в отбраната, икономиката, съдебната система, уважението към малцинствата и борбата с организираната престъпност, каза президентът на Парламентарната асамблея на НАТО Дъглас Биройтер. В сряда (30 юни) той се срещна в Скопие с премиера Хари Костов, министъра на отбраната Владо Бучковски, външния министър Илинка Митрева и председателя на парламента Люпчо Йордановски. Македония бе първата спирка от обиколката му из страните членки на Адриатическата харта. По-късно той ще посети и Албания и Хърватия.
Други новини: В четвъртък в Скопие се открива двудневен регионален семинар по контрол на малките и леки оръжия. В него ще вземат участие специалисти от осем държави от Югоизточна Европа. Междувременно Турция е завила, че ще дари оборудване на стойност 426 000 евро на казармата в Джордже Петров. (МИА, Макфакс, A1 TВ - 30/06/04)
