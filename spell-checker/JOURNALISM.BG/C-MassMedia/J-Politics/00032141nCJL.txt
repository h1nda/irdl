Сръбският парламент одобри стратегиите за отбрана и национална сигурност
					27/10/2009
					 
						БЕЛГРАД, Сърбия -- В понеделник (26 октомври) парламентът одобри стратегията за отбрана и стратегията за национална сигурност, които бяха внесени за обсъждане по-рано този месец. Според документите стратегическите приоритети на Сърбия са ускоряване на интеграционния процес в ЕС, продължаване на икономическите реформи и поддържането на добри отношения с Русия, Съединените щати и страните от региона. Сърбия вярва, че това активно сътрудничество между всички страни от Западните Балкани и страните, членки на НАТО и на програмата "Партньорство за мир", е пътят към дълготрайна регионална стабилност и прогрес, се казва в стратегията за национална сигурност. Документът подчертава, че едностранно обявената независимост на Косово е основната заплаха за сигурността на Сърбия. (Бета, РТС, Танюг, Б92 - 26/10/09)
