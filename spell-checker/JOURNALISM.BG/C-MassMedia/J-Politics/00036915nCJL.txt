Съветник на румънския президент подаде оставка
					02/01/2011
					 
						БУКУРЕЩ, Румъния - Президенски съветник напусна поста си в петък (31 декември), след като стана ясно, че тя е била свързана с тайните служби от комунистическата епоха "Секуритате". Александра Гатей, 45-годишна, бизнес съветник на президента Траян Бъсеску, е извършвала промишлен шпионаж за тайните служби под псевдомина Флорина, съобщи Националният съвет за проучване архивите на "Секуритате" (CNSAS). Съобщено бе също, че не може да се потвърди ролята на Гатей като информатор, тъй като информацията, доставяна от нея, не е била открита. Гатей заяви, че подава оставка поради "неоснователни" атаки срещу нея и семейството й. (ДПА, AП, Hotnews.ro, Котидианул, Antena 3 - 31/12/10)
