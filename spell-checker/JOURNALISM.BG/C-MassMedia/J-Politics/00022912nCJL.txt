Политическите лидери в БиХ се договориха да подновят преговорите по конституционните реформи 
					15/06/2007
					 
						САРАЕВО, Босна и Херцеговина (БиХ) – Службата на върховния представител Кристиан Шварц-Шилинг съобщи в четвъртък (14 юни), че лидерите на главните политически партии са се договорили да продължат преговорите по конституционните реформи. Те се срещнаха по този въпрос с Шварц-Шилинг миналата седмица. „Този процес трябва да бъде вкаран в релси сега, за да могат да се получат резултати през този парламентарен мандат", каза Шварц-Шилинг. Неговият собствен мандат изтича по-късно този месец. (Дневни Аваз, Независне Новине - 15/06/07; Фена, РТРС, НТВ Хаят - 14/06/07)
