Според Бусек Сърбия се нуждае от нова конституция за регулиране на процеса на децентрализация 
					20/04/2005
					 
						НОВИ САД, Сърбия-Черна Гора -- Специалният координатор на Пакта за стабилност в ЮИЕ Ерхард Бусек заяви, че Сърбия се нуждае от нова конституция за по-доброто регулиране на процеса на децентрализация. По време на посещение във Войводина във вторник (19 април) Бусек допълни, че конституционните промени ще укрепят процеса на децентрализация, включително автономния статут и развитието на Войводина. Коментарите му последваха преговорите с ръководителя на парламентарната комисия за международно сътрудничество във Войводина Ненад Чанак. (Танюг, Бета, Б92 - 19/04/05)
