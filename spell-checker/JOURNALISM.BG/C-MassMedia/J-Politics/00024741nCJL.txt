Тачи ще покани представители на всички партии да се включат в косовския кабинет
					03/12/2007
					 
						ПРИЩИНА, Косово, Сърбия -- Лидерът на Демократичната партия на Косово (ДПК) Хашим Тачи каза в събота (1 декември), че планира да се срещне с лидерите на всички политически партии в Косово и да ги покани да се присъединят към новата управляваща коалиция. Тачи, чиято партия спечели парламентарните избори на 17 ноември в провинцията, каза пред репортери, че след като бъдат обявени окончателните резултати от изборите, той ще се опита да интегрира всички парламентарно представени партии в новото правителство, заявявайки, че само едно правителство на широка основа може да уважи избора на гласоподавателите. Предварителните резултати сочат, че ДПК е спечелила 34 % от гласовете, следвана от Демократичната лига на Косово с 22 %. Другите партии, преминали прага на подкрепа, са Алиансът за ново Косово, Демократичната лига на Дардания и Алиансът за бъдеще на Косово. (Kosovalive, РТК - 02/12/07)
