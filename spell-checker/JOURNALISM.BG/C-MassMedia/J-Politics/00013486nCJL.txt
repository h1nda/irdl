Парламентът на РС ще разисква формулата за правителство на Букейлович на 15 февруари 
					04/02/2005
					 
						САРАЕВО, Босна и Херцеговина (БиХ) -- Номинираният за премиер на Република Сръбска (РС) Перо Букейлович ще представи на 15 февруари пред парламента своята формула за правителство. Председателството на парламента насрочи датата в четвъртък (3 февруари). В коментар за новините Букейлович настоя, че е осигурил нужното мнозинство в подкрепа на своето правителство. Политическата криза в РС трае вече няколко седмици, като успя да спъне и работата на Съвета на министрите на БиХ.
						Други новини: В четвъртък политическите директори от управителния съвет на Съвета за прилагане на мира се срещнаха в Брюксел с върховния представител Пади Ашдаун, главния прокурор за военни престъпления Карла дел Понте, председателя на Съвета на министрите на БиХ Аднан Терзич и президента на РС Драган Чавич. Те обсъдиха напредъка на БиХ от есента на 2004 г. насам и дневния ред за бъдещите реформи в икономиката и сигурността. (Независне новине - 04/02/05; РТРС, ФЕНA, Комюнике на СВП - 03/02/05)
