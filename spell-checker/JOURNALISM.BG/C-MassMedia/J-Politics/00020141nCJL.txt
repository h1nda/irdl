Булатович се оттегли като лидер на черногорска опозиционна партия 
					02/10/2006
					 
						ПОДГОРИЦА, Черна гора -- Лидерът на опозиционната Социалистическа народна партия (СНП) Предраг Булатович подаде оставка през уикенда след среща с главния съвет на СНП в събота (30 септември). Партията ще проведе конгрес на 25 ноември, за да избере нов председател, както и членове на изпълнителния съвет. Миналата седмица Булатович съобщи, че ще се оттегли заради лошото представяне на СНП на парламентарните избори. (Победа, Мина - 01/10/06)
