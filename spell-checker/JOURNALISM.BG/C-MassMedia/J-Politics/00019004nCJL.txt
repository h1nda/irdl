Основните албански партии обменят номинации за вакантното място в ЦИК 
					21/06/2006
					 
						ТИРАНА, Албания -- Управляващата Демократическа партия (ДП) и опозиционната Социалистическа партия (СП) обмениха своите номинации за попълване на вакантното място в Централната избирателна комисия (ЦИК), обяви централата на ДП във вторник (20 юни). Всяка партия е предложила по четири имена, две от които трябва да бъдат одобрени от ответната страна и предадени на Висшия съдебен съвет (ВСС).
						Изпълняващият длъжността председател на ЦИК Клемент Згури предупреди партиите, че продължаващото забавяне на попълването на състава на ЦИК ще има отрицателен ефект върху подготовката за следващите общински избори, които трябва да се състоят тази зима. (Албейниън Нюз - 21/06/06)
