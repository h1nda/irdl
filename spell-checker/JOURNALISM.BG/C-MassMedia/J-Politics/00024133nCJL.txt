Управляващите партии в Черна гора и опозицията приключиха преговорите за нова конституция
					07/10/2007
					 
						ПОДГОРИЦА, Черна гора -- Управляващите партии и опозицията в Черна гора приключиха преговорите в петък (5 октомври) за новата конституция на страната. Очаква се опозицията скоро да обяви окончателната си позиция. Партиите се споразумяха официалният език да бъде черногорски, а сръбски, босненски, албански и хърватски да могат да се използват в официални случаи. В конституцията също ще бъде изрично указано, че всеки, който има двойно гражданство от 3 юни, 2006 г. - денят, в който Черна гора обяви независимост от съюза си със Сърбия - ще запази гражданството си. (Б92 - 06/10/07; Антена М, Танюг - 05/10/07)
