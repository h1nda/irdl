Бучковски каза, че Македония ще играе конструктивна роля в преговорите за статута на Косово
					04/11/2005
					 
						СКОПИЕ, Македония -- Премиерът Владо Бучковски каза, че Македония ще играе малка, но конструктивна роля в преговорите за бъдещия статут на Косово. В четвъртък (3 ноември) в коментар за неотдавнашното си посещение в Съединените щати Бучковски каза, че Вашингтон подкрепя усилията на Скопие за развиване на добри отношения със съседите си и засилване на регионалното сътрудничество. 
						Тези усилия обаче могат да се сблъскат с евентуална пречка, тъй като има вероятност срещата в събота в Прищина между премиерите на Албания, Македония, Черна гора и Косово да се отложи. Черногорският премиер Мило Джуканович каза, че обмисля дали да участва. (A1 ТВ, МИА - 3/11/05)
