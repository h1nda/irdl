Малките партии в Албания се отказаха от исканията си за отворени кандидатски листи на изборите
					14/02/2008
					 
						ТИРАНА, Албания -- След среща с ръководителя на наблюдаващата мисия на Службата за демократични институции и права на човека (СДИПЧ) в Тирана Николай Вълчанов в сряда (13 февруари) няколко малки политически партии се отказаха от своето искане за отворени кандидатски листи на следващите избори. Те изразиха също готовност да преговарят с двете големи партии, управляващата Демократическа партия и опозиционната Социалистическа партия. По-малките партии са Социалдемократическата партия, Демократичен алианс, Социалистическото движение за интеграция, Християндемократическата партия и Републиканската партия. Те бяха заплашили да блокират ключовата реформа на избирателната система, докато опасенията им не бъдат разгледани. (Коха Йоне, Шекули, Шкип, Газета Шкиптаре - 14/02/08)
