Българската БСП предлага компромис за датата на общите избори
					16/02/2009
					 
						СОФИЯ, България -- По време на среща на лидерите на правителствената коалиция в петък (13 февруари) управляващата Българска социалистическа партия (БСП) предложи компромисно решение за датата на общите избори, предлагайки те да се проведат на най-ранната възможна дата, 28 юни. Мандатът на сегашния парламент изтича на 25 юни, а най-близката до тази дата неделя е 28 юни. Остава неясно обаче дали коалиционният партньор Национално движение за стабилност и възход (НДСВ) ще се съгласи с това. НДСВ лобира за провеждането на изборите за Европейски парламент и българското Народно събрание в един и същи ден, на 7 юни. Но това ще изисква или оставка на правителството, без избирателите да могат веднага да изберат ново, или конституционна промяна. Третият партньор в управляващата коалиция, Движението за права и свободи, се противопоставя на провеждането на двата избора в един и същи ден. (Класа - 15/02/09; Медиапул, Нетинфо, Фокус - 14/02/09)
