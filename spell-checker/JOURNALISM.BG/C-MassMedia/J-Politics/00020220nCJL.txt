Съобщава се, че лидерите на основните партии в БиХ ще се срещнат в Бостън следващия месец
					09/10/2006
					 
						САРАЕВО, Босна и Херцеговина (БиХ) -- Лидерите на основните политически партии в БиХ ще се срещнат в Бостън от 17 до 19 ноември, за да обсъдят приоритетите на страната след парламентарните избори, които се проведоха по-рано този месец, пише в понеделник (9 октомври) сараевският ежедневник "Дневни Аваз". Поканата за срещата бе отправена от базираната в САЩ неправителствена организация "Дейтън Проджект". Нейният председател Брус Хичнър работи заедно с бившия главен заместник на върховния представител, Доналд Хейз, за осъществяване на конституционни промени в БиХ. 
						В неделя Централната избирателна комисия на БиХ съобщи, че окончателните резултати от изборите, които се проведоха на 1 октомври, ще бъдат съобщени на 25 октомври. Крайният срок е 31 октомври. (Дневни Аваз, Независне Новине - 09/10/06)
