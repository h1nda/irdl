Албанският кабинет представя план за хармонизиране на местните закони с европейското законодателство
					30/05/2005
					 
						ТИРАНА, Албания -- Премиерът Фатос Нано предаде в петък (27 май) на директора на Европейската комисия за Западните Балкани Райнхард Прибе правителствен план, имащ за цел хармонизиране на местното законодателство с това на ЕС. С представянето на документа бе отбелязан краят на двудневното заседание на смесената комисия на Албания и ЕС в Тирана, чиято основна тема бе прилагането на Споразумението за стабилизация и асоцииране. Нано отново подчерта, че правителството остава ангажирано с изпълнението на обещаните реформи.
						Други новини: Нано обяви решението на правителството да продаде 76-процентен дял от националния телефонен оператор на фиксирани услуги "Албтелеком" на турски консорциум между "Тюрк телеком" и "Чалък енерджи телекомюникейшън". Консорциумът - единствен кандидат в търга - предложи да заплати 120 млн. евро за дела. (Албейниън нюз, TurkishPress.com - 28/05/05; Уеб-сайт на албанското правителство - 27/05/05)
