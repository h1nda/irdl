Хърватия и ЕС подписват споразумение по програмата "Матра"
					16/11/2004
					 
						ЗАГРЕБ, Хърватия -- Хърватия и ЕС подписаха Меморандум за разбирателство в понеделник (15 ноември) по програмата за предприсъединително техническо съдействие "Матра" за 2005 г. Споразумението предвижда сътрудничество между хърватските институции и тези на ЕС при провеждане на административни реформи в различни сектори, за да се укрепят хърватските институции преди членството в ЕС. 
						Други новини от понеделник: Председателят на Съда на ООН за военни престъпления Теодор Мерон заяви пред Общото събрание на ООН, че Хърватия е подобрила чувствително сътрудничеството си с Трибунала.Той направи оценка на отношенията между Трибунала и различни държави. (Вечерни лист - 16/11/04; ХИНА, ХРТ, Танюг - 15/11/04)
