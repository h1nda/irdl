Сръбският парламент ще одобри новата конституция в сряда 
					07/11/2006
					 
						БЕЛГРАД, Сърбия -- Председателят на парламента Предраг Маркович каза, че парламентът на Сърбия ще проведе специално заседание в сряда (8 ноември), на което официално ще бъде обявена новата конституция. Законодателите приеха документа за първи път на 30 септември. След това приемането на конституцията бе потвърдено на национален референдум на 28 и 29 октомври. 
						В понеделник премиерът Воислав Кощуница, лидер на Демократическата партия на Сърбия, започна консултации с лидерите на основните партии за датите на парламентарните и президентските избори. (Блиц, Данас - 07/11/06; Бета - 06/11/06)
