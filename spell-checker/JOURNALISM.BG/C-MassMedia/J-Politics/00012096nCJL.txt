Камарата на представителите на БиХ приема закони за военните престъпления
					24/09/2004
					 
						САРАЕВО, Босна и Херцеговина (БиХ) -- Камарата на представителите прие в четвъртък (23 септември) пакет от промени в законите, свързани със съдебното преследване на военните престъпления. Сред тях са изменения в законопроекта за съда на БиХ, в закона за прокуратурата, в закона за закрила на заплашваните и застрашени свидетели и в законопроекта за прехвърляне на дела от Хагския трибунал към прокуратурата на БиХ. 
						Други новини: В четвъртък върховният представител на международната общност Пади Ашдаун се срещна с президента на Република Сръбска (РС) Драган Чавич и с новоназначения вътрешен министър Дарко Матияшевич. Лидерите на РС заявиха, че искат да уверят международната общност, че РС е твърдо решена да подобри връзките си с Хагския трибунал. (ФЕНA - 23/09/04)
