Осем български града се готвят за кметски избори 
					28/10/2005
					 
						СОФИЯ, България -- Осем града се готвят да изберат нови кметове в събота (29 октомври), в т. ч. София, Разград, Девня, Мизия, Панагюрище, Русе, Пещера и Севлиево. Във всички тези градове бившите кметове трябваше да се оттеглят от постовете си, тъй като бяха избрани за депутати в парламента. Очаква се надпреварата да бъде най-оспорвана в София. Социологическите проучвания показват съвсем малки разлики между четиримата основни кандидати: представителката на управляващата партия Татяна Дончева, бившият главен секретар на министерството на вътрешните работи Бойко Борисов, бившият финансов министър Милен Велчев и бившият управител на БНБ Светослав Гаврийски. Ако има балотаж, той ще се проведе на 5 ноември.
						Други новини -- Фернандо Понц, завеждащ политическия отдел на делегацията на ЕК в България, призова правителството да прилага съществуващите, а не да създава нови закони срещу организираната престъпност. Той направи този коментар в четвъртък по повод на последното предполагаемо поръчково убийство -- това на банкера Емил Кюлев по-рано тази седмица в София. (Медиапул, бТВ, News.dir.bg - 28/10/05; Медиапул, бТВ - 27/10/05)
