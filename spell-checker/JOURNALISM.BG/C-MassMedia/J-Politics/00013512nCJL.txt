Премина крайният срок за представяне на имената на кандидатите в македонските местни избори 
					07/02/2005
					 
						СКОПИЕ, Македония -- Крайният срок, в който партиите трябваше да представят официално кандидатурите си за местните избори на 13 март, изтече в неделя (6 февруари). От партиите се искаше да представят своите номинации за кметове и общински съветници. Проектолистите трябва да се удостоверят от Държавната избирателна комисия в срок до 48 часа. Кампанията започва официално на 20 февруари. (Утрински вестник, Дневник, Вест - 07/02/05; А1 ТВ - 06/02/05)
