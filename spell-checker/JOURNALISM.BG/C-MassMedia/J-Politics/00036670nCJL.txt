Румънският президент Бъсеску иска мораториум, за да накара парламента да заработи 
					10/11/2010
					 
						БУКУРЕЩ, Румъния -- Във вторник (9 ноември) президентът Траян Бъсеску поиска политически мораториум, за да накара парламента да заработи отново. Депутатите трябва да приемат законите за пенсиите, единната заплата и закона за бюджета в рамките на 30-45 дена, тъй като това е предварително условие за продължаването на споразумението на страната с МВФ и законите са от решаващо значение за икономиката, заяви Бъсеску пред парламента. Приемането на законите беше отлагано в течение на седмици поради патовата ситуация в Камарата на депутатите, където опозицията обвини председателя на Камарата Роберта Анастасе във фалшификации преди почти два месеца. Оттогава депутатите от опозиционната Социалдемократическа партия и от Националлибералната партия отказват да участват в дебати и искат оставката на Анастасе. Управляващата коалиция не можа да си осигури и необходимия кворум в Камарата. (Медиафакс, АФП - 09/11/10)
