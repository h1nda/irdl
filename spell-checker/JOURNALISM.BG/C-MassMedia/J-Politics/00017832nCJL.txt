Президентът на РС критикува административните промени на новото правителство
					08/03/2006
					 
						БАНЯ ЛУКА, Босна и Херцеговина (БиХ) -- Президентът на Република Сръбска (РС) Драган Чавич, който е лидер на Сръбската демократическа партия, разкритикува във вторник (7 март) премиера Милорад Додик за предприетите масови персонални промени в администрацията на областта и в частност във вътрешното министерство. По-рано през седмицата Съюзът на независимите социалдемократи на Додик -- новата управляваща партия в автономната област -- направи сериозни промени сред висшия полицейски команден състав под предлог за увеличаване на ефективността. Чавич обаче каза, че промените са политически мотивирани, и обеща да използва конституционните си правомощия, за да ги спре. (Дневни Аваз, Независне Новине - 08/03/06; Фена - 07/03/06)
