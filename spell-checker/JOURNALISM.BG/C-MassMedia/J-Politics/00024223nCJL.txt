Сръбската ДПС преизбра Кощуница за лидер на партията
					15/10/2007
					 
						БЕЛГРАД, Сърбия -- Демократическата партия на Сърбия (ДПС) преизбра министър-председателя Воислав Кощуница за лидер на партията на конгрес в неделя (14 октомври). ДПС избра и шестима заместник-председатели на партията, както и 170 члена на главния си съвет. Бе приет и нов манифест, в който партията официално се обявява против членството на Сърбия в НАТО. В обръщение към форума Кощуница отново подчерта, че в момента няма нищо по-важно от защитата на интересите на Сърбия във връзка с косовския въпрос, което е и причината, поради която той настоява за отлагане на президентските и парламентарните избори за следващата година. (Политика, Блиц - 15/10/07; Танюг, РТС - 14/10/07)
