Албанският президент се среща с директорите на основните независими медии във връзка с изборите
					03/06/2005
					 
						ТИРАНА, Албания -- Президентът Алфред Мойсиу се срещна в четвъртък (2 юни) с директорите на основните независими медии в страната за обсъждане на предстоящата предизборна кампания и ролята на медиите в процеса. Мойсиу изрази надежда, че местните медии ще спомогнат за провеждането на изборите на 3 юли в съотвествие с международните стандарти. Той помоли за безпристрастно и професионално отразяване на изборите.
						Също в четвъртък мисията на ОССЕ в Албания публикува доклад до Постоянния съвет на ОССЕ, в който признава, че е постигнат сериозен напредък в стила на провеждане на предизборните кампании. В доклада се прави заключението, че за разлика от предишни избори, партиите и кандидатите сега излагат своите платформи и политически предложения, като се стремят да отговорят на загрижеността на обществото за качеството на живот. (Албейниън нюз, Уеб-сайт на албанския президент - 03/06/05)
