Сръбският президент Тадич заяви, че е време да се преразгледа Споразумението от Куманово
					30/11/2008
					 
						БЕЛГРАД, Сърбия -- Президентът Борис Тадич заяви в събота (29 ноември), че е време да бъде преразгледано Споразумението от Куманово. "Сърбия доказа, че е фактор за стабилността в региона", заяви Тадич за всекидневника "Политика". Той също подчерта, че според Сърбия предоставянето на правото на Прищина да сформира свои собствени сили за сигурност е било грешка. Според наблюдатели Белград ще се стреми да получи правото да разположи отново сили на своята армия и полиция в северната част на Косово, в която преобладават сърби. Споразумението от Куманово, подписано на 9 юни 1999 г. е сложило край на военната интервенция на НАТО в Сърбия. След това контингенти на КФОР бяха разположени в Косово и ООН пое административен контрол над Косово. 
						Други новини - Говорителката на Хагския трибунал потвърди, че главният прокурор Серж Брамерц е представил редовния си шестмесечен доклад за сътрудничеството на Сърбия в Съвета за сигурност на ООН. Обсъждането му е насрочено за 12 декември в Ню Йорк. (ИТАР-TAСС, Вести, Политика - 29/11/08; Taнюг, МИА, Б92 - 28/11/08)
