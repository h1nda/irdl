Партия на етническите албанци в Македония преизбра своя лидер
14/07/2003
 
ТЕТОВО, Македония -- На своя конгрес в събота (12 юли) Демократическата партия на албанците преизбра Арбен Джафери за свой председател. Делегатите преизбраха и Мендух Тачи на поста заместник-председател на партията. Лидери на други партии присъстваха на конгреса, както и представители на ОССЕ и някои чуждестранни посолства.
В други новини, македонският военен министър Владо Бучковски е в Атина, за да обсъди инициативи за двустранното и регионално военно сътрудничество със своя гръцки колега Йанос Папандониу. (МИА - 13/07/03)
