Сръбският президент започна консултации за ново правителство
					30/01/2007
					 
						БЕЛГРАД, Сърбия -- Сръбският президент Борис Тадич започна серия от срещи с основните политически лидери на страната за съставяне на нов кабинет. В понеделник (29 януари) той се срещна с представители на ултранационалистическата Сръбска радикална партия, която спечели най-много гласове на изборите на 21 януари. Според съобщенията радикалите са поискали мандат за сформиране на кабинет, но не са посочили кандидат за премиер. След това Тадич проведе консултации със собствената си Демократическа партия (ДП), която остана втора на изборите. Тя номинира за премиер бившия финансов министър Божидар Джелич. 
						Тадич продължи консултациите във вторник, когато се срещна с представители на коалицията Демократична партия на Сърбия - Нова Сърбия и Г17 Плюс. (Блиц, Данас - 30/01/07; AП, Бета, Танюг, РТС - 29/01/07)
