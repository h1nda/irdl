Управляващата партия в Гърция изключи депутат дисидент
					01/10/2008
					 
						АТИНА, Гърция -- Във вторник (30 септември) управляващата партия "Нова демокрация" (НД) изключи от редовете си дисидентващия член на партията и депутат Ставрос Дайлакис. Решението бе взето дни, след като министър-председателят Костас Караманлис поиска от критиците в своята партия или да свалят правителството, или да подкрепят нейния дневен ред от реформи. Дайлакис не се съобрази с това искане и в понеделник призова говорителя на правителството Теодорос Русопулос да подаде оставка поради обвиненията, че е замесен в корупционни скандали. Решението за изгонването на Дайлакис намали крехкото мнозинство на НД в парламента на само 151 от общо 300 депутатски места. Дайлакис каза, че все пак ще подаде оставка, като по този начин ще даде възможност на НД да си запази неговото депутатско място. (СКАЙ, АНА-МПА, ЕРТ, Ройтерс, Катимерини, Нафтемборики - 30/09/08)
