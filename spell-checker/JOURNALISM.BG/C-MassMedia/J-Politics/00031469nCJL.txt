Сръбският парламент ще гласува спорен проектозакон
					31/08/2009
					 
						БЕЛГРАД, Сърбия -- Парламентът гласува в понеделник (31 август) спорен закон за информацията, който ще регулира дейността на медиите. Гласуването бе отложено с един месец, за да има време за консултации с журналисти, медийни асоциации и европейски институции, за които се съобщава, че имат възражения по проектозакона. Социалистическата партия на Сърбия (СПС), която е член на управляващата коалиция, отначало заплаши да гласува срещу законопроекта, но по-късно реши да се въздържи от гласуване. Вицепремиерът и лидер на "Г17 Плюс" Младан Динкич заяви в неделя, че е убеден, че законопроектът ще бъде поправен и гласуван и също каза за всекидневника в Белград "Вечерне Новости", че различията няма да предизвикат предсрочни избори в Сърбия. (Вечерно Новости, Бета, Taнюг, Б92 - 30/08/09)
