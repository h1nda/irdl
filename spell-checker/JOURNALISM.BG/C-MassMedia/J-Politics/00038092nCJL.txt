Хърватския премиер Косор отново потвърди, че юни е желаният срок за приключване на преговорите с ЕС 
					07/04/2011
					
						ЗАГРЕБ, Хърватия -- В сряда (6 април) министър-председателят Ядранка Косор отново подчерта, че юни остава желаният срок за приключване на присъединителните преговори с ЕС. Тя добави, че обявяването на парламентарни избори сега, както иска опозицията, ще означава удължаване на преговорите с блока. В навечерието на посещение на председателя на Европейската комисия (ЕК) Жозе Мануел Барозу и еврокомисаря по разширяването Щефан Фюле в Загреб правителството прие първия доклад за изпълнение на основните изисквания, необходими за условното затваряне на Глава 23 за съдебната система и основните права. Докладът е в отговор на исканията от страна на ЕК хърватските власти да демонстрират повече решимост за изпълнение на изискванията, необходими за затваряне на преговорната глава. Следващият доклад за оценка на представянето на Хърватия в тази област ще бъде одобрен до края на април. (ХРТ, Нова ТВ, tportal.hr - 06/04/11)
