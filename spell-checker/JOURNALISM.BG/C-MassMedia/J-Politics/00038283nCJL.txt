Попович бе преизбран за председател на Народната партия в Черна гора
					25/04/2011
					
						ПОДГОРИЦА, Черна гора -- Предраг Попович бе преизбран за лидер на опозиционната Народна партия (НП) на извънреден конгрес в събота (23 април). Попович подаде оставка от поста, след като му бе отнето черногорското гражданство. Вътрешното министерство реши през март да го лиши от гражданство, защото все още притежава сръбски паспорт. Конгресът прие декларация, в която се заявява, че НП ще продължи да работи в защита на сръбските национални интереси в Черна гора. Попович заяви пред делегатите, че партията ще продължи да поддържа приятелски отношения със Сърбия, Република Сръбска и всички сърби. (РТЧГ, Мина, Портал Аналитика, Кафе дел Монтенегро - 23/04/11)
