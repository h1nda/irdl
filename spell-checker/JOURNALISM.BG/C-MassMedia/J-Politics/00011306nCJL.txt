Румънският премиер Настасе ще се кандидатира за президент
29/06/2004
 
БУКУРЕЩ, Румъния -- Премиерът Адриан Настасе каза в понеделник (28 юни), че вероятно ще се кандидатира за президент на изборите, насрочени за 28 ноември. Президентът Йон Илиеску трябва да се оттегли от поста си след приключването на два мандата и управляващите социалдемократи фокусираха усилията си върху това, Настасе да стане негов наследник. Настасе призна, че партията му ще трябва да промени стратегията си след поражението, което понесе по време на неотдавнашните местни избори. Той подчерта също така ангажимента си към дълбоките реформи, които ще доведат в крайна сметка до членство в ЕС. Той обвърза планираните промени в кабинета с успешното приключване на присъединителните преговори. (Ромпрес - 29/06/04; Медиафакс - 28/09/04; Ройтърс - 27/06/04)
