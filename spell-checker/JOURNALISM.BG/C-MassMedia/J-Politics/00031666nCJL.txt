Aлбанският парламент одобри състава на новото правителство
					17/09/2009
					 
						ТИРАНА, Албания -- Парламентът одобри в сряда (16 септември) състава на новоизбраното правителство и неговата четиригодишна програма. "Желаем късмет на новото правителство, което да направи страната членка на ЕС", заяви председателят на парламента Жозефина Топали, след като кабинетът получи подкрепата на 74 от 75 присъстващи депутати. Членовете на опозиционната Социалистическа партия не гласуваха. Те бойкотират работата на 140-местния парламент заради твърдения за нарушения по време на изборите на 28 юни.
						Една от основните теми в програмата, представена от премиера Сали Бериша бе европейската интеграция и осъществяването на стандартите, необходими за присъединяване към ЕС. Той обеща да продължи с институционалните реформи, да спазва човешките права, да проявява нулева толерантност към корупцията и да намали административните облаги. Бериша също обеща да бъдат построени нови енергийни и индустриални паркове, както и малки водноелектрически централи, целящи да превърнат Албания в регионален център за производство на енергия и да създадат 160 000 нови работни места. (Toп Ченъл, Шекули, Ора Нюз, Aлсат - 16/09/09)
