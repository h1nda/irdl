Косовският лидер Пацоли отправи призив за предсрочни избори
					06/04/2010
					 
						ПРИЩИНА, Косово -- В понеделник (5 април) лидерът на опозиционната партия „Алианс за ново Косово” Бехджет Пацоли призова за предсрочни избори и създаване на служебно правителство. Пацоли разкритикува неотдавнашните размествания в правителството, заявявайки, че направените промени се ограничават единствено до замяната на едни министри с други. 
						Междувременно местните медии съобщиха в понеделник, че партньорите от управляващата коалиция -- Демократическата партия и Демократичната лига на Косово -- са се договорили за замяната на нови шестима заместник-министри. Анонимни източници са заявили, че министър-председателят Хашим Тачи ще обяви новите имена тази седмица. Шестима министри бяха заменени миналата седмица. (Зери, Коха Диторе, Експрес, Косова Сот - 06/04/10)
