Кипърският президент ще се кандидатира за трети мандат в предстоящите избори
05/01/2003
 
НИКОЗИЯ, Кипър -- Кипърският президент Глафкос Клеридис обяви в петък (3 януари), че ще се кандидатира за трети пореден президентски мандат. Клеридис заяви, че иска да допринесе за осъществяването на историческия момент на установяване на единство и мир на острова, в съответствие с плана на генералния секретар на ООН Кофи Анан за повторно обединяване. Осемдесет и три годишният президент добави обаче, че ако бъде избран, ще изпълнява задълженията си само за 16 месеца от петгодишния президентски мандат. Изборите ще се проведат в Кипър на 16 февруари. (Катимерини - 04/01/03)
