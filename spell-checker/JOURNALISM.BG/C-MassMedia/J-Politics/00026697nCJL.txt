Гърция и Франция подписаха споразумение за отбрана и сигурност
					08/06/2008
					 
						AТИНА, Гърция -- Франция и Гърция подписаха споразумение в петък (6 юни) за стратегическо сътрудничество в областта на сигурността и отбраната. Споразумението бе сключено по време на еднодневното официално посещение на френския президент Никола Саркози в Атина. Гръцкото правителство съобщи, че "това партньорство, основано на политическа солидарност и взаимна подкрепа, ще укрепи отбраната в Европа и Атлантическия алианс". Документът призовава за укрепване нан военния и цивилен капацитет за справяне с кризите. 
						По време на посещението си Саркози произнесе първата реч пред гръцкия парламент, произнасяна от френски президент от повече от 25 години. Той говори за имиграцията и подкрепи идеята за създаване на обща "Европейска гранична система". Саркози прояви интерес към идеята на Гърция за обща френско-гръцка система за крайбрежни охранителни патрули. (Kaтимерини - 07/06/08; AФП, Експрес, ДПА, AНА-MПА, AП - 06/06/08)
