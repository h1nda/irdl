Албанският премиер Бериша заяви, че предизвикалият спорове закон за лустрацията е неотменим
					16/02/2009
					 
						ТИРАНА, Албания – Премиерът Сали Бериша отново подчерта в неделя (15 февруари), че законът за лустрацията е много важен и че правителството ще го прилага в съответствие с правните норми. Спорният закон, приет от парламента през декември, изисква всички държавни служители да преминат проверка, която да установи дали са сътрудничили на тайните служби през комунистическата епоха. „Искам да ви уверя, че процесът на дистанциране на Албания от престъпленията, извършени по време на комунистическия режим, е необратим и неизбежен,” каза Бериша. Опозиционните партии, международни представители в Тирана и Съветът на Европа призоваха управляващата коалиция да преразгледа закона, поставяйки под въпрос неговата конституционност и съзирайки заплаха за независимостта на съдебната власт. (Шекули, Коха Йоне, Газета Шкиптаре, Топ Чанъл, Би Би Си - 15/02/09)
