Кипърският парламент ратифицира Лисабонския договор
					04/07/2008
					 
						НИКОЗИЯ, Кипър -- В четвъртък (3 юли) депутатите ратифицираха Лисабонския договор, документ, който рационализира функционирането на разширения ЕС. С 31 на 17 гласа и с един "въздържал се" Кипър стана 20-ата страна, членка на ЕС, която ратифицира договора. Управляващата Комунистическа партия гласува против ратификацията с аргумента, че европейските граждани не са взели достатъчно участие в окончателното изготвяне на договора. За да влезе в сила от 1-ви януари 2009 г., договорът трябва да бъде ратифициран от всичките 27 страни членки. (Катимерини, Сайпръс Мейл, Филелефтерос - 04/07/08, Си Ен Ей, АНА-МПА, Нафтемборики - 03/07/08)
