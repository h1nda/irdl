Лидерите на пет основни партии в БиХ провеждат разговори при закрити врати
					20/02/2006
					 
						САРАЕВО, Босна и Херцеговина (БиХ) -- Лидерите на пет основни партии в БиХ проведоха в неделя (19 февруари) необявена предварително среща при закрити врати в резиденцията на американския посланик в Сараево Дъглас Макелхъни. Според репортажи в местните медии тя е имала за цел преодоляване на различията във връзка с предложените конституционни реформи, в т. ч. преструктуриране на съществуващото тристранно председателство. Присъстваха лидерите на две босненски формации -- Сюлейман Тихич на Партията на демократичното действие и Златко Лагумджия на Социалдемократическата партия, както и ръководителите на три сръбски партии -- Драган Чавич на Сръбската демократическа партия, Младен Иванич на Партията за демократичен прогрес и Милорад Додик на Съюза на независимите социалдемократи. Нямаше представители на трите други формации, участващи в преговорите за конституционната реформа -- Партията за БиХ, Хърватския демократичен съюз на БиХ и Хърватската национална общност. 
						Също в неделя Додик, който е номиниран за премиер на Република Сръбска, обяви, че е определил Станислав Чадо за вътрешен министър. Той е съосновател на партията на Додик. (Независне новине, Дневни аваз - 20/02/06)
