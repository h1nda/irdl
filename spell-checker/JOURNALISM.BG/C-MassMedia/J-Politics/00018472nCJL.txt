БиХ ще проведе избори на 1 октомври
					05/05/2006
					 
						САРАЕВО, Босна и Херцеговина (БиХ) -- Централната избирателна комисия съобщи в четвъртък (4 май), че парламентарните избори ще се проведат на 1 октомври. Бранко Петрич, председател на комисията, каза, че изборите ще се проведат в съответствие със сегашната конституция и наскоро приетия избирателен закон.
						Също в четвъртък прокурорът от кантон Зеница Бранислав Томаш огласи обвинителния акт срещу шестима бивши войници от армията на БиХ. Те са обвинени в това, че са измъчвали четирима членове на Хърватския съвет за отбрана през периода април-юни 1993 г. (Независне Новине, Дневни Аваз - 05/05/06; ПБС БиХ, РТРТ, Фена - 04/05/06)
