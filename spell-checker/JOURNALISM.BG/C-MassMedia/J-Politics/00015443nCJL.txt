Институции на БиХ и МОМ подписаха споразумение за предоставяне на помощ за жертвите на трафика с хора
					01/08/2005
					 
						САРАЕВО, Босна и Херцеговина (БиХ) -- Държавната координационна служба на БиХ за борба с трафика на хора и незаконната миграция и Международната организация по миграция (МОМ) подписаха в петък (29 юли) споразумение, уреждащо процедурите за подпомагане и защита на жертвите на трафика с хора. Това споразумение отбеляза края на тридневната среща, на която присъстваха представители на правителствените институции на БиХ, МОМ и някои неправителствени организации. Целта на документа е да се подобри координацията и сътрудничеството между съответните власти при подпомагането, защитата и репатрирането на граждани на БиХ и чужденци, които са станали жертва на трафика с хора. (Фена - 29/07/05)
