Десетки партии се регистрираха за предстоящите парламентарни избори в Хърватия
					02/11/2007
					 
						ЗАГРЕБ, Хърватия -- Общо 55 партии и 3 858 кандидати ще участват в парламентарните избори на 25 ноември. Централната избирателна комисия (ЦИК) съобщи, че към крайния срок четвъртък (1 ноември) са се регистрирали 16 независими кандидати и 71 кандидати от националните малцинства. Предизборната кампания се открива официално в понеделник. Бъдещият парламент на Хърватия ще се състои от максимум 160 депутати. Осем депутатски места са запазени за представители на националните малцинства, а до 12 места - за хърватите, живеещи в чужбина. (Весник, Вечерни Лист - 02/11/07; ХРТ, ХИНА, Javno.com, AP - 01/11/07)
