Македонският президент Иванов направи обръщение към Атлантическия съвет във Вашингтон 
					02/02/2011
					 
						ВАШИНГТОН, Съединени щати -- Бъдещото членство в НАТО обединява македонското общество без оглед на етнически, религиозни и политически различия, заяви македонският президент Георге Иванов пред представители на Атлантическия съвет във Вашингтон във вторник (1 февруари). Той изрази също така надежда, че Скопие в скоро време ще получи покана за присъединяване към пакта, и каза, че членството е върховен приоритет за Македония. 
						Иванов оглавява македонска делегация, която се срещна с членове на Конгреса, както и със заместник-помощника на държавния секретар Томас Кънтриман. (МИА, Инпрес - 01/02/11)
