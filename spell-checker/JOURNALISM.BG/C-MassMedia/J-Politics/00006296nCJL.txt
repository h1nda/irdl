Кюрдските лидери пристигат в Турция за преговори във връзка с Ирак
17/03/2003
 
АНКАРА, Турция -- Джелал Талабани, лидер на иракския Патриотичен съюз на Кюрдистан, и Нечирван Барзани, регионален ръководител на Демократическата партия на Кюрдистан, пристигнаха в Турция в неделя (16 март) за преговори с турски и американски представители относно ситуацията в Ирак. Представител на тюркското малцинство в Ирак също ще присъства на преговорите, за които се очаква да се проведат във вторник и сряда. Президентът Буш изпрати за участие в тях специалния си пратеник Залмай Халилзад. Очаква се лидерите на малцинството в Ирак да се опитат да убедят турското правителство да не изпраща войски в Северен Ирак, ако там възникне военен конфликт. В неделя &lt;I&gt;Mилиет&lt;/I&gt; съобщи, че президентът Буш е предупредил писмено премиера Реджеп Тайип Ердоган Турция да не предприема едностранни действия в Северен Ирак. Също в неделя, &lt;I&gt;Mилиет&lt;/I&gt;съобщи, че ЕС е предложила на Турция 2 млн долара, ако продължи да отказва разрешение за разполагането на американски войски на нейна територия. Според вестниците, гръцкият министър-председател Костас Симитис е направил предложението по време на телефонен разговор с Ердоган, поздравявайки го за избирането му за премиер на страната. (AП, AФП, Ройтерс, Милиет, Анадолска агенция, TРТ 2 - 16/03/03)
