Албанският парламент одобри военно споразумение с Гърция
04/04/2003
 
ТИРАНА, Албания -- В четвъртък (3 април) парламентът одобри споразумение с Гърция за възстановяването на военноморската база Бищпала на Адриатическо море. В него се предвижда Атина да реконструира базата на обща стойност около 5,5 млн евро. Преди гласуването имаше продължителни дебати; опонентите настояваха, че сега съществуващият закон забранява сключването на такива споразумения. (Албански дневни новини - 04/04/03; ATA - 03/04/03)
