Хърватският парламент лиши от имунитет Рончевич
					18/10/2009
					 
						ЗАГРЕБ, Хърватия -- Депутати лишиха колегата си Берислав Рончевич от имунитет срещу съдебно преследване в петък (16 октомври), разчиствайки пътя за съдебни процедури срещу бившия министър на отбраната. Прокурорите искат да го обвинят за сделката, сключена през 2004 г. за закупуването на военни камиони. Те твърдят, че договорът струва на държавата милиони куни. На Иво Бачич, бивш помощник на министъра на отбраната, също ще бъдат предявени обвинения в престъпление. Рончевич може да получи присъда до десет години затвор. Той е член на управляващия Хърватски демократически съюз. (ХРТ, Ютарни Лист, Явно, ДПА, Ройтерс - 16/10/09)
