Председателят на ЕК Барозу подчерта, че ЕС очаква политически консенсус по реформите в Албания
					27/03/2006
					 
						ТИРАНА, Албания -- Премиерът Сали Бериша е получил писмо от председателя на Европейската комисия (ЕК) Жозе Мануел Барозу, в което се набляга на очакванията на ЕС за "конструктивен политически консенсус" по реформите и дневния ред на евроинтеграцията. Съгласно комюнике на правителството от събота (25 март) Барозу е потвърдил, че ЕК е поискала от Съвета на ЕС официално да одобри Споразумението за стабилизация и асоцииране с Тирана. Същевременно той е подчертал, че от страната ще се очаква да демонстрира напредък в реализацията на реформите в продължение на години, преди тя да се придвижи към членство в ЕС. Той е посочил като приоритети борбата с корупцията, засилването на административния капацитет и свободата на медиите. (Албейниън Нюз - 27/03/06; Уеб сайт на албанското правителство - 25/03/06)
