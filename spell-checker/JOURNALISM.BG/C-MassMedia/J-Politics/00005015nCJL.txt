Новият турски парламент ще заседава през следващата седмица
07/11/2002
 
АНКАРА, Турция -- Новият парламент ще проведе първото си заседание през следващата седмица, според съобщение на избирателната комисия от сряда (6 ноември). Парламентът трябва да се събере до пет дни от обявяването на официалните резултати от изборите, което се очаква в петък. Предварителните данни сочат, че Партията на справедливостта и развитието (ПСР) ще получи 363 от общо 550-те места. В интервюта пред местните и международни медии, лидерът на ПСР Реджеп Тайип Ердоган омаловажи ислямисткото минало на партията си и заяви, че ще запази светския характер на страната. Той изрази също и приемането на по-отстъпчива позиция спрямо ЕС, заявявайки, че отношенията със Западна Европа няма да пострадат, ако на срещата на ЕС в Копенхаген през следващия месец съюзът не успее да определи дата за започване на преговори с Анкара за присъединяване. (АП, АФП, Ройтерс - 06/11/02)
