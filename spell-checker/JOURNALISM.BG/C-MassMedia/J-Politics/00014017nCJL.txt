Солана заявява, че Демократическата партия трябва да участва в сръбското правителство 
					25/03/2005
					 
						БЕЛГРАД, Сърбия и Черна гора -- Съобщения в местните медии от четвъртък (24 март) цитираха върховния представител на ЕС по въпросите на сигурността Хавиер Солана, който е заявил, че Демократическата партия (ДП) трябва да се включи в сръбското правителство. Солана се срещна по-рано тази седмица в Брюксел със сръбския премиер Воислав Кощуница и с президента Борис Тадич и ги призова да приемат партията на Тадич в кабинета. Има съобщения, че вече са в ход предварителни разговори, но не се дават подробности.
						Също в четвъртък Кощуница изрази увереност в перспективите за положителен тон на предварителното проучване на ЕС на процеса на стабилизация и асоцииране. Той предрече, че най-голямата пречка - сътрудничеството в областта на военните престъпления - ще бъде преодоляна. (Б92, Данас, РТС - 24/03/05)
