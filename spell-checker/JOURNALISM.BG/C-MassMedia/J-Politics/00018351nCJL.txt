Посланикът на САЩ каза, че неприемането на измененията в конституцията на БиХ ще има последици
					25/04/2006
					 
						САРАЕВО, Босна и Херцеговина (БиХ) -- В понеделник (24 април) посланикът на САЩ в БиХ Дъглас Макелхъни каза, че парламентът на БиХ е изправен пред историческа стъпка напред в процеса на реформи и евроатлантическа интеграция на страната. Тази седмица законодателите ще гласуват важен пакет от промени в конституцията. Миналата седмица лидерите на шестте основни партии се споразумяха за нов текст на някои клаузи, което би трябвало да гарантира одобрението им от парламента.
						Също в понеделник Службата на върховния представител призова да се ускори преструктурирането на полицията в БиХ. Говорителят на СВП Олег Милишич посочи, че това е от голямо значение за Процеса на стабилизация и асоцииране с ЕС. (Дневни Аваз, Независне Новине - 25/04/06; ПБС БиХ, Фена - 24/04/06)
