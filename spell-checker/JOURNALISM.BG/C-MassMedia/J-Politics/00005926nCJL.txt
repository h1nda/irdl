Албанският премиер се среща с политическите лидери на етническите албанци в Македония
09/02/2003
 
ПОГРАДЕЦ, Албания -- В събота (8 февруари) министър-председателят Фатос Нано проведе разговори при закрити врати с лидера на македонския Демократичен съюз за интеграция Али Ахмети и с лидера на Демократическата партия на албанците Арбен Джафери. Медиите в Тирана и Скопие съобщиха, че разговорите са се фокусирали върху рамките на мирното споразумение в Македония и върху сътрудничеството между двете страни. Нано е подчертал необходимостта от съвместна кампания за борба с организираната престъпност и незаконната търговия на Балканите. (A1 ТВ, Македонско радио, БиБиСи - 08/02/03; MIA - 07/02/03)
