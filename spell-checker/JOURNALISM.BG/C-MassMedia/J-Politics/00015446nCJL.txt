Македонският президент отхвърли новия закон за депутатите и го върна в парламента за преразглеждане
					01/08/2005
					 
						СКОПИЕ, Македония -- Президентът Бранко Цървенковски отказа да подпише новия законопроект за депутатите и го върна в законодателния орган за преразглеждане, се казва в съобщение от петък (29 юли). Според президента новият закон, който неотдавна бе приет от парламента със спешна процедура, третира депутатите, излизащи в пенсия, при по-преференциални условия в сравнение с останалите хора. Цървенковски обоснова решението си да отхвърли закона и с допълнителните финансови средства, които са необходими за прилагането му, като каза, че финансирането не е координирано с правителството или с парламентарната финансово-бюджетна комисия. По закон, ако парламентът приеме същата версия на законопроекта, президентът е длъжен да го подпише. (Дневник, Вечер, Македонско радио - 30/07/05; Уеб-сайт на македонското правителство - 29/07/05)
