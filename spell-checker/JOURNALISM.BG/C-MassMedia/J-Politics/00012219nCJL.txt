Управляващата партия в Албания кани коалиционните си партньори на разговори по избирателната реформа 
					06/10/2004
					 
						ТИРАНА, Албания -- Управляващата Социалистическа партия (СП) покани някои малки партии от управляващата коалиция във вторник (5 октомври) да се присъединят към комисията по избирателната реформа. До този момент само двете основни партии - СП и опозиционната Демократическа партия - участваха в дискусиите като членове на двупартийната комисия. Дейността на този орган бе блокирана поради политически спречквания. 
						Междувременно в сряда чешкият дипломат Павел Вацек стана новият ръководител на мисията на ОССЕ в Албания.Той замени на поста Осмо Липонен, чийто мандат изтече неотдавна. (Албениън дейли нюз - 06/10/04; ATA - 05/10/04)
