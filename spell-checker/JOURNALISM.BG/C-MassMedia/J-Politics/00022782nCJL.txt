Българската партия НДСВ смени името си и се раздели по въпроса дали да остане в управляващата коалиция
					04/06/2007
					 
						СОФИЯ, България -- По време на своя партиен конгрес в неделя (3 юни) най-малкият партньор в правителството, Национално движение "Симеон Втори", смени името си на Национално движение за стабилност и възход (НДСВ). Политическият съвет на партията бе сменен на конгреса, което доведе до полемика между някои от членовете на партията. Соломон Паси, бивш външен министър в предишния, оглавяван от НДСВ кабинет, направи импровизирано обръщение, в което призова партията да излезе от управляващата коалиция. Той получи подкрепата на мнозинството от присъстващите делегати. 
						Основателят на партията обаче, бившият цар Симеон Сакскобургготски, каза, че оттеглянето от коалиционното правителство не е в дневния ред на НДСВ. (Сега, Новинар - 04/06/07; Дарик, Медиапул - 03/06/07)
