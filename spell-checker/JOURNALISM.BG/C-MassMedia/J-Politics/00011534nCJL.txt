Американският президент ще се срещне с румънския премиер Настасе
20/07/2004
 
ВАШИНГТОН, САЩ -- Президентът Джордж Буш ще се срещне с румънския премиер Адриан Настасе в сряда (21 юли), се казва в изявление от понеделник на говорителя на Белия дом Скот Маклелън. Двамата лидери ще обсъдят "войната срещу тероризма, Афганистан и Ирак, дневния ред на НАТО след Срещата на върха в Истанбул, както и международните усилия за подкрепа на реформите в широкия Близък изток," посочи Маклелън. Ще бъдат обсъдени и различни инициативи в ООН в светлината на румънското председателство на Съвета за сигурност на ООН.
Други новини: Румъния и САЩ подписаха споразумение в понеделник за сътрудничество в борбата срещу разпространението на ядрени материали и технологии. Това се определя като отлична възможност за съвместна работа на страните с оглед намаляване на заплахата от тероризъм чрез премахването на материали, които са привлекателни за разпространение. (АФП, Ромпрес, US Newswire - 19/07/04)
