БиХ и МВФ постигнаха споразумение за 1,2 милиарда евро
					06/05/2009
					 
						САРАЕВО, Босна и Херцеговина (БиХ) -- Правителството и МВФ се споразумяха за тригодишна програма за 1,2 милиарда евро, заяви във вторник (5 май) ръководителят на делегацията на МВФ Костас Христу след приключване на преговорите с властите на БиХ. Първият транш от заема ще бъде отпуснат през следващите два месеца, веднага щом изпълнителния борд на МВФ го одобри. Федерация БиХ ще получи две трети от финансирането, а Република Сръбска ще получи остатъка. Христу обясни, че помощта е предназначена за запазване на макроикономическата стабилност и и за подкрепа на устойчивия средносрочен растеж. (БХРТ, РТРС, СРНА, AП, ДПА - 05/05/09)
