Хъватският парламент обещава подкрепа на правителството в преговорите му с ЕС 
					21/01/2005
					 
						ЗАГРЕБ, Хърватия -- Парламентът прие в четвъртък (20 януари) декларация, в която обещава подкрепа на правителството в предстоящите му преговори с ЕС. В документа се казва, че е необходимо да се положат всички усилия за постигане на най-добрите възможни условия за членство в ЕС и за приключване на преговорите до 2007 г. Законодателите заявиха, че Хърватия е поела ангажимент за изпълнение на критериите за членство, които включват и сътрудничество с Трибунала на ООН за военни престъпления.
						Междувременно министърът на правосъдието Весна Скаре-Озболт отново подчерта, че правителството прави всичко необходимо за откриването и задържането на укриващия се генерал Анте Готовина. ЕС предупреди, че може да забави започването на преговорите, ако генералът не бъде заловен до 17 март.
						Други новини: В четвъртък парламентът избра нови членове на комисията по конфликт на интереси. Сред тях са депутатите Мария Байт, Йосип Леко, Пейо Търговчевич, Никола Мак и външните представители Злата Дурдевич, Деса Мликотин Томич и Зорислав Антун Петрович. (Виесник, Вечерни лист - 21/01/05; AФП, ХИНA - 20/01/05)
