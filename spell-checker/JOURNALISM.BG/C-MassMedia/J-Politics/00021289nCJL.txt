Опозицията в Черна гора най-сетне се включи в комисията за изработване на нова конституцията 
					17/01/2007
					 
						ПОДГОРИЦА, Черна гора -- Във вторник (16 януари) заседанието на парламентарната комисия по конституционни въпроси най-сетне се проведе с участието на представители на опозицията. Комисията трябва да изготви проект за нова конституция, след като бившата съюзна държава Сърбия и Черна гора се раздели и Черна гора стана независима. Опозицията бе отказала да участва в работата на комисията, докато Конституционният съд не обяви решенията си по възраженията й по процедурни въпроси. 
						След като Съдът отхвърли всички техни възражения, опозиционните партии най-накрая определиха свои представители в трите подкомисии на комисията, които работят по изготвянето на конкретни части от новата конституция. (Виести - 17/01/07; Мина - 16/01/07)
