Главнокомандващият на КФОР заявява, че преговорите по статута на Косово вероятно ще започнат в средата на 2005 г.
					23/12/2004
					 
						ПРИЩИНА, Косово, Сърбия и Черна гора -- Главнокомандващият на КФОР, френският генерал-лейтенант Ив дьо Кермабон, заяви в сряда (22 декември), че разискванията по окончателния статут на Косово може да започнат в средата на 2005 г. Той каза пред прищинската осведомителна агенция "КосоваЛайв", че това може да стане, ако институциите в провинцията положат още по-големи усилия за изпълнение на стандартите, очертани от международната общност. Той добави, че неотдавнашните събития в т. ч. мирните избори и политическото споразумение за новия кабинет са знак, че сегашните предизвикателства могат да бъдат преодолени. (КосоваЛайв, Макфакс - 22/12/04)
