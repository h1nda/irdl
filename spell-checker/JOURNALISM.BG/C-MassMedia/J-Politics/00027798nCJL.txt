Преките преговори за обединението на Кипър ще продължат през октомври
					19/09/2008
					 
						НИКОЗИЯ, Кипър -- Преките преговори за обединението между кипърския президент Деметрис Христофиас и кипърския турски лидер Мехмет Али Талят ще продължат на 8 октомври, обяви говорителката на ООН Мари Окабе след среща между двамата лидери в Никозия в четвъртък (18 септември). Дискусиите са били съсредоточени върху управлението и разпределението на властта, съобщи Окабе. Срещата, на която медиите не бяха допуснати, беше третата от започването на преките преговори между двете общности в началото на септември. (Уебсайт на ООН, Нафтемборики, Синхуа, ДПА, Фамагуста Газет - 18/09/08)
