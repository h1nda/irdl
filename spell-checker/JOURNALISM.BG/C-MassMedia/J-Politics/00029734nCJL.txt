Албанска опозиционна партия обвини правителството в пренебрегване на препоръка на ЕС
					26/03/2009
					 
						ТИРАНА, Албания -- В сряда (25 март) опозиционната Социалистическа партия (СП) обвини правителството, че не е уважило съвета от страна на ЕС относно кандидатстването за придобиване на статут на кандидат-членка. Членът на СП Арта Даде, бивш външен министър, каза, че кабинетът трябва да вземе предвид съвета, даден от евросомисаря по разширяването Оли Рен, да се гарантира, че изборите през юни ще бъдат демократични, преди да се внесе заявлението за еврокандидатурата. Във вторник Рен призова Албания да докаже, че осъществява на практика Споразумението за стабилизация и асоцииране със Съюза, преди да внесе заявлението си. (Шкип, Шекули - 26/03/09; Balkan Web, Топ Нюз - 25/03/09)
