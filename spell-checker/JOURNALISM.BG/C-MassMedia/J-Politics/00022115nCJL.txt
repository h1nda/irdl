Черногорският парламент прие нова проектоконституция
					03/04/2007
					 
						ПОДГОРИЦА, Черна гора -- Парламентът одобри в понеделник (2 април) новата проектоконституция с резултат от гласуването 65 "за" срещу 2-ма "против". Документът обаче съдържа няколко алтернативни изменения, засягащи дефинирането на държавните символи, официалните езици и религиозните общности, тъй като управляващата коалиция и опозицията не успяха да се споразумеят за общи дефиниции. Сега проектът ще бъде подложен на обществено обсъждане в продължение на 30 дни, след което парламентарна комисия ще изготви окончателния вариант на предложението. Ако той не събере подкрепата на мнозинство от две трети в парламента, ще се проведе референдум, който ще струва на страната до 1,5 млн. евро. (Виести - 03/04/07; Мина, РТСГ - 02/04/07)
