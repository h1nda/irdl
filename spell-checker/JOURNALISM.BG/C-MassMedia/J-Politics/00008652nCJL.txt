България и Албания подписват редица споразумения
10/10/2003
 
СОФИЯ, България -- България и Чешката Република подписаха в четвъртък (9 октомври) споразумение за сътрудничество в областта на мултимодалния транспорт. Премиерът Симеон Сакскобургготски и чешкият му колега Владимир Шпидла обсъдиха също и засилване на сътрудничеството в други области, в т.ч. промишлеността, инфраструктурата, транспорта, селското стопанство и отбранителната промишленост. Шпидла изрази готовността на страната си да сподели своя опит в процесите на интеграция с НАТО и ЕС и даде висока оценка на напредъка на България в тези две направления.
Също в четвъртък България и Албания проведоха двустранни консултации по процеса на интеграция с НАТО. България сподели своя опит в хармонизиране на законодателството и сътрудничеството с НАТО, докато Албания описа проблемите, с които се е сблъскала при практическото прилагане на плана за действие за влизане в НАТО.
Други новини: Албания и Черна гора съобщиха в четвъртък, че ще подпишат споразумение за сигурност. Мярката има за цел да спомогне в борбата срещу организираната престъпност, тероризма и трафика на хора. (Труд, 24 часа, Дневник - 10/10/03; БТА, БНТ, Нова ТВ, бТВ, БГНЕС, Би Би Си, Б92, Мина - 09/10/03)
