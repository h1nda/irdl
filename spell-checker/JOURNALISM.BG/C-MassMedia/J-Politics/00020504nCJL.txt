Албанските партии в конфликт заради избирателната реформа 
					03/11/2006
					 
						ТИРАНА, Албания -- По време на дебат в парламента във вторник (2 ноември), различните политически партии не успяха да постигнат консенсус по избирателната реформа. Този път ябълката на раздора бе мандатът на специалната комисия за избирателната реформа. Мнозинството желае тя да приключи работата си до 10 ноември, а опозицията настоява мандатът й да бъде удължен до януари. По-големият въпрос е кога точно ще бъдат проведени местните избори. Опозицията иска да ги отложи от зимата за пролетта, за да не може лошото време да повлияе на избирателната активност. Посланикът на ОССЕ в Тирана Павел Вацек приведе в четвъртък нов аргумент в спора, като заяви пред в. "Панорама", че изборите не трябва да зависят от атмосферните условия. (Албейниън Нюз - 03/11/06)
