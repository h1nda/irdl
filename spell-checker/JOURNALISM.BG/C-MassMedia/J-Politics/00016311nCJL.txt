Рен потвърждава, че преговорите по ССА с БиХ може да започнат до края на годината
					19/10/2005
					 
						БРЮКСЕЛ, Белгия -- Еврокомисарят по разширяването Оли Рен потвърди във вторник (18 октомври), че преговорите с БиХ по Споразумението за стабилизация и асоцииране могат да започнат до края на тази година. Изявлението на Рен бе направено след приемането от Камарата на народите на БиХ на споразумението за реформа в полицията - основно предварително условие за преговорите.
						По време на среща във вторник с премиера на БиХ Анан Терзич еврокомисарят по правосъдието и вътрешните работи Франко Фратини даде висока оценка на напредъка на БиХ. По време на посещението си Терзич проведе разговори и с генералния секретар на НАТО Яп де Хоп Схефер, който отново подчерта, че БиХ трябва да оказва пълно сътрудничество на трибунала на ООН за военни престъпления и да изпълни техническите изисквания за членство в НАТО, преди да може да се присъедини към алианса.
						Други новини -- В сряда в град Мостар започна двудневна среща, посветена на сътрудничеството в разглеждането на дела за военни престъпления. В нея участват експерти от БиХ, Хърватия и Сърбия и Черна гора. (Независне новине, Дневни аваз - 19/10/05; Фена, РТРС, НТВ Хаят, Източници на СВП - 18/10/05)
