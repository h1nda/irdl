Хърватия и БиХ подписаха споразумение за сътрудничество в борбата с престъпността
					23/01/2005
					 
						САРАЕВО, Босна и Херцеговина (БиХ) -- Главният прокурор на Хърватия Младен Баич и колегата му от БиХ Маринко Юрчевич подписаха в петък (21 януари) протокол за сътрудничество в борбата с всички форми на престъпност, в това число военните престъпления. Документът призовава за разширен обмен на информация и директна връзка между прокуратурите на двете страни с оглед предотвратяване бягството на престъпниците през границата. (ХИНА, ФЕНА - 21/01/05)
