Турският премиер Ердоган обеща да опази обществения мир по време на майските президентски избори 
					04/04/2007
					 
						АНКАРА, Турция -- Премиерът Реджеп Тайип Ердоган подчерта, че приоритет на правителството ще бъде да гарантира провеждането на президентските избори идния месец в атмосфера на мир и доверие. В изявление пред медиите във вторник (3 април) той добави, че би желал да избегне всякакво напрежение преди изборите, намеквайки, че това може да е една от причините, поради които той отлага официалното обявяване на собствената си кандидатура. Светските кръгове се противопоставят на идеята Ердоган да се кандидатира поради ислямистките корени на неговата партия.
						Други новини - Във вторник прокурор от югоизточната анадолска провинция Диарбекир поиска от съда арестуването на над 53 кмета заради предполагаемата им подкрепа за терористичната Кюрдска работническа партия. Кметовете изпратиха писмо до датския премиер Андерс Фог Расмусен, в което го молят да разреши прокюрдският канал "Рой ТВ" да продължи излъчванията си. (Заман, Ню Анатолиън - 04/03/07; AP - 03/04/07)
