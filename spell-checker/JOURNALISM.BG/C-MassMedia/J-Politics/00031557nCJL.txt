Албанският президент Топи призова депутатите да укрепват демокрацията
					07/09/2009
					 
						ТИРАНА, Албания -- Ден преди новият парламент да бъде свикан в понеделник (7 септември), президентът Бамир Топи прикани в неделя новите депутати да допринесат за по-силна демокрация. "Трябва да се заемем за работа, мислейки като отговорни граждани, за да може Албания да приключи годините си на преход и да укрепи основата на демократичното общество, в което свободата и уважението към ценностите се смятат за ключ към успеха и сигурността", посочи Топи в изявлението си. Той припомни, че скоростта на евроинтеграцията на Албания, наред с други неща, зависи от продължаването на реформите, насочени към установяване на върховенство на закона, истинско политическо равенство и съдебна система, отговаряща на европейските стандарти. Опозиционната Социалистическа партия заяви, че нейните членове ще бойкотират първото заседание в понеделник в знак на протест срещу манипулирането на общите избори на 28 юни от правителството. (Алсат, Ора Нюз, Гласът на Америка, Топ Чанъл, Телеграфи - 06/09/09)
