Рекордно ниска бе избирателна активност на местните избори в България, ГЕРБ спечели в най-големите градове
					29/10/2007
					 
						СОФИЯ, България -- Въз основа на 83 % от преброените бюлетини избирателната активност на местните избори в неделя (28 октомври) е била 42,4 %, още едно рекордно ниско участие. Предварителните резултати показват, че "Граждани за европейско развитие на България" (ГЕРБ) са спечелили в София и Пловдив. Лидерът на ГЕРБ Бойко Борисов спечели втори мандат като кмет на София с почти 53 % от гласовете, а Славчо Атанасов, подкрепен от ВМРО и ГЕРБ, е спечелил почти 56 % от гласовете в Пловдив. 
						Българската социалистическа партия (БСП) успя да си запази Варна, където настоящият кмет Кирил Йорданов спечели трети мандат на поста. Ситуацията остава неясна в Бургас, където Димитър Николов (ГЕРБ) води с 42,66 %, но ще отиде на балотаж срещу Валери Симеонов ("Атака"), който е спечелил 22,84 % от гласовете. (Сега, Труд, 24 часа, Дневник - 29/10/07)
