Сръбският президент ще започне консултации за ново правителство в понеделник
					28/01/2007
					 
						БЕЛГРАД, Сърбия -- Малко повече от седмица след парламентарните избори в Сърбия президентът Борис Тадич възнамерява да започне политически консултации в понеделник (29 януари) за сформиране на ново правителство. Той ще проведе разговори с лидерите на партиите, представени в парламента, започвайки със сръбската Радикална партия и с Демократическата партия, които бяха съответно на първо и второ място по броя на спечелените гласове. Последният ден, насрочен за провеждане на разговори е четвъртък, когато той ще се срещне с лидерите на петте партии, представляващи етническите малцинства и спечелили места в парламента. След това Тадич ще определи кандидата за премиер. 
						Други новини - Вук Драшкович запазва поста си на лидер на Сръбското движение за обновление (СДО). По-малкият коалиционен партньор в настоящия кабинет не успя да мине прага от 5% в изборите миналата седмица, поради което Драшкович подаде оставка. В събота СДО отказа да я приеме с аргумента, че той не носи отговорност за лошото представяне на изборите. (Блиц, Данас, Политика, Бета - 27/01/07)
