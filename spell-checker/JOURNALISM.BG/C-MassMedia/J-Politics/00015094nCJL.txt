Ашдаун: "За да започнат преговорите по ССА с БиХ, са необходими реформи"
					30/06/2005
					 
						БРЮКСЕЛ, Белгия -- Върховният представител Пади Ашдаун подчерта отново в сряда (29 юни), че ЕС ще започне преговори по Споразумение за стабилизация и асоцииране с БиХ само ако страната осъществи необходимите реформи. Той направи този коментар след среща в Брюксел с върховния представител на ЕС по въпросите на сигурността Хавиер Солана. Според Ашдаун Солана е потвърдил за пореден път ангажимента на ЕС към БиХ, но отново е подчертал, че от властите в БиХ, и най-вече от тези в Република Сръбска, зависи да изпълнят изискванията. По-късно в сряда Ашдаун посети Лондон, където разговаря с британския външен министър Джак Стро. (Източници на Службата на върховния представител, Фена - 29/06/05)
