Новият кипърски президент ще се срещне с лидера на кипърските турци
					26/02/2008
					 
						НИКОЗИЯ, Кипър -- Новоизбраният президент Димитрис Христофиас обяви в понеделник (25 февруари), че възнамерява да възобнови разговорите под егидата на ООН с лидера на севрнокипърската турска общност Мехмет Али Талят. "Вече съм се свързал с представителите на ООН. Първата крачка ще бъде да се срещна с кипърския турски лидер," каза Христофиас. На пресконференция в Северен Кипър Талят каза, че е призовал Христофиас мирните преговори да започнат възможно най-скоро. "Няма да е изненада, ако решим кипърския въпрос до края на 2008 г.", каза Талят. Според критиците сегашният кипърски президент Тасос Пападопулос, чийто мандат изтича, не е положил усилия да възобнови прекъснатите преговори за обединение на острова. (Ройтерс, ИТАР-ТАСС, Си Ен Ен Търк, АП, Търкиш Дейли Нюз, АФП, Хюриет - 25/02/08)
