Не бе постигнато споразумение по време на последния кръг от преговорите за конституционните реформи в БиХ
					05/01/2006
					 
						САРАЕВО, Босна и Херцеговина (БиХ) -- Двудневните преговори по важните конституционни реформи завършиха в Сараево в сряда (4 януари) без споразумение между лидерите на осемте партии. В разговорите бяха засегнати главно спорни въпроси, включително процедурите за гласуване в Камарата на народите в парламента на БиХ и преструктурирането на тристранното председателство на БиХ. Един от посредниците, посланикът на САЩ в БиХ Дъглас Макелхъни, каза, че преговорите вървят в правилната посока. Следващият кръг започва след десет дни.
						Също в сряда председателят на президентсвото на БиХ Иво Миро Йович се срещна с командващия на ЕУФОР генерал-майор Джан Марко Киарини. Основна тема бе сигурността и най-вече нуждата от подобряване на безопасността в отбранителната индустрия. (НТВ Хаят, Независне новине - 05/01/06; ПБС БиХ, РТРС - 04/01/06)
