Държавният архив на БиХ подписа споразумения за сътрудничество с четири бивши югославски републики
11/12/2002
 
САРАЕВО, Босна и Херцеговина (БиХ) -- Държавният архив подписа във вторник (10 декември) двустранни споразумения за сътрудничество с четири други членки на бивша Югославия - Хърватска, Македония, Черна гора и Словения. Директорът Матко Ковачевич заяви, че споразуменията предвиждат размяна на информация и експерти, както и съвмести проекти за проучване и издателска дейност.
Също в Сараево, във вторник бяха връчени първите нови лични карти в БиХ. Пострадали от пехотни мини и някои висши представители на международната общност бяха сред първите десет, които ги получиха. Министърът на обществените работи и съобщенията на БиХ Светозар Михайлович нарече това важна стъпка към установяването на законността в БиХ. (Източници на СВП - 11/12/02; ФЕНА, БиБиСи, МИА, ПБС БиХ, НТВ Хаят, РТРС - 10/12/02)
