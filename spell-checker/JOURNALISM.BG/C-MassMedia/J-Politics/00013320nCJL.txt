Хърватският парламент приема декларация за обединение във връзка с присъединяването към ЕС
					20/01/2005
					 
						ЗАГРЕБ, Хърватия -- Парламентът прие в сряда (19 януари) декларация, обещаваща политическо сътрудничество във връзка с присъединяването към ЕС. Документът потвърждава, че всички институции ще обединят силите си за гарантиране на успеха на кандидатурата за членство. Очаква се официалните разговори със съюза да започнат през март. 
						Също в сряда премиерът Иво Санадер заяви, че правителството ще се съсредоточи върху избирателните права на притежаващите двойно гражданство и в частност на хърватите в съседна Босна и Херцеговина (БиХ). Инициативата се свързва с проблемите, възникнали със списъците на гласоподавателите в БиХ по време на неотдавнашните президентски избори в Хърватия. (ХИНA, ХРT, index.hr - 19/01/05)
