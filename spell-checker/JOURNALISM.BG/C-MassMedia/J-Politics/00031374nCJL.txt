Румънски министър съди парламентарна комисия
					21/08/2009
					 
						БУКУРЕЩ, Румъния -- Министърът на туризма Елена Удря съобщи в четвъртък (20 август), че е подала съдебна жалба срещу членовете на парламентарната комисия, която я разследва за злоупотреби. Тя е заявила пред съда, че е подала жалба, защото членовете на комисията са злоупотребили с положението си, като е добавила, че ще участва в разследването само когато сегашните членове на комисията подадат оставка. По-рано тази седмица бяха разпространени звукозаписи, на които членовете критикуват Удря и обсъждат различни начини да докажат вината й. (AП, Адевърул, БТА - 20/08/09)
