Лидерът на Сръбската социалистическа партия се срещна с ръководителя на Социалистическия интернационал
					25/05/2008
					 
						АТИНА, Гърция -- Лидерът на Сръбската социалистическа партия (ССП) Ивица Дачич се срещна в петък (23 май) с президента на Социалистическия интернационал (СИ) Георгиос Папандреу, който също е и лидер на ПАСОК, главната опозиционна партия в Гърция. Папандреу заяви, че СИ е готов да започне процеса за членство на ССП. Двамата официални представители разгледаха политическата ситуация в Сърбия на фона на статута на ССП в бъдещата правителствена коалиция. Папандреу заяви по-рано, че ССП може да се присъедини към СИ, ако реши да подкрепи аспирациите на Сърбия към членство в ЕС и се откаже от своята ултранационалистическа политика от миналото. (Бета, AНА-MПА, РТС - 23/05/08)
