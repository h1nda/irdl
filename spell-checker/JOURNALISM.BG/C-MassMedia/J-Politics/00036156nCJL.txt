Македонският президент Иванов потвърди решимостта си да реши спора с името
					26/09/2010
					 
						НЮ ЙОРК, Съединени щати -- Maкедонският президент Георге Иванов заяви пред Общото събрание на ООН в петък (24 септември), че се надява страната му скоро да може да постигне споразумение в спора с името с Гърция. "Надявам се, че като две съседни страни, които са живели и ще живеят една до друга, ние ще можем да намерим взаимно приемливо решение", каза Иванов пред участниците в 65-тата сесия на Събранието. Той също потвърди готовността на Скопие да започне присъединителни преговори с ЕС и НАТО. 
						"Страната ми все още чака пред вратите на тези две организации поради действията на нашата южна съседка, които противоречат на задълженията, поети с Временното споразумение от 1995 г.", каза Иванов. (Информационен център на ООН, МИА, Макфакс - 24/09/10)
