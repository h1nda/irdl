Хърватия и Катар подписват споразумения за сътрудничество
18/03/2004
 
ДОХА, Катар -- Хърватският президент Стипе Месич и емирът на Катар шейх Хамад бин Халифа ал-Тани подписаха няколко двустранни споразумения за сътрудничество в сряда (17 март), в т.ч. споразумение за гражданската авиация и план за учредяване на общ бизнессъвет. Месич покани арабските фирми да инвестират в Хърватия, като заяви, че страната му предлага многобройни възможности и благоприятна среда за бизнеса. Катар е изразила интерес към изграждане на терминал за втечнен газ в Хърватия. Делегацията на Месич от представители на деловите среди след това ще посети Сирия и Йордания. (ХИНA - 17/03/04)
