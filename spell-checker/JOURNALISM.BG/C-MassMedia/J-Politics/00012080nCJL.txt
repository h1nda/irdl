Комисарят по разширяването на ЕС Ферхойген заяви, че пред Турция "няма повече пречки" за започване на присъединителните преговори 
					23/09/2004
					 
						БРЮКСЕЛ, Белгия -- Комисарят по разширяването на ЕС Гюнтер Ферхойген изрази в четвъртък (23 септември) задоволството си от реформите в Турция. След среща в Брюксел с турския премиер Реджеп Тайъп Ердоган Ферхойген заяви, че "няма повече пречки" по пътя на страната към започване на присъединителните преговори. Основна тема на срещата бе забавеното приемане на новия наказателен кодекс на Турция, което разтревожи официалните европейски представители. Сега турският парламент е взел решение за свикване на заседание в неделя за обсъждане на кодекса и на спорната клауза за поставяне на изневярата извън закона. ЕС призова Анкара да се откаже от тази разпоредба. (Би Би Си - 23/09/04; НТВ, АП - 22/09/04)
