Бившият лидер на СРП Николич ще сформира своя партия в Сърбия
					12/09/2008
					 
						БЕЛГРАД, Сърбия -- В четвъртък (11 септември) бившият лидер на Сръбската радикална партия (СРП) Томислав Николич обяви, че възнамерява да създаде своя собствена партия, по всяка вероятност през следващата седмица. Миналата седмица Николич подаде оставка след несъгласие между него и лидера на СРП Воислав Шешел по позицията на партията относно ратифицирането на Споразумението за стабилизация и асоцииране с ЕС. След отцепването си от СРП той сформира нова парламентарна група, наречена "Напред Сърбия". Николич заяви пред белградския всекидневник "Блиц", че генералният секретар на СРП Александър Вучич ще се присъедини към новата партия. (Блиц, Б92, РТС - 11/09/08)
