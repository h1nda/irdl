СВП приветства решението на президента на РС за реорганизация във военното разузнаване
16/04/2003
 
САРАЕВО, Босна и Херцеговина (БиХ) -- Службата на върховния представител (СВП) приветства решението на президента на Република Сръбска (РС) Драган Чавич да разформирова 410-та разузнавателна част след направените разкрития за шпионаж. Говорителят на СВП Марио Бъркич заяви пред репортери във вторник (15 април), че това решение е "първата стъпка към поставянето на разузнавателните служби в БиХ под ефективен и строг граждански контрол".
Междувременно, Чавич се срещна във вторник с командващия СФОР генерал-лейтенант Уилям Уорд. След разговорите той заяви, че съответните институции на РС и СФОР ще работят заедно за изпълнението на условията за приемането на БиХ в програмата Партньорство за мир. (Източници на СВП - 16/04/03; РТРС - 15/04/03)
