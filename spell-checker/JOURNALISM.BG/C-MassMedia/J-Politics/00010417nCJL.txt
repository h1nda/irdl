Българският президент провежда консултации за военния контингент в Ирак
08/04/2004
 
СОФИЯ, България -- Президентът Георги Първанов ще проведе в четвъртък (8 април) консултации по военните, политически и технически мерки, целящи да гарантират безопасността на българските военни части в Кербала след последната ескалация на напрежението в Ирак. По време на спешно свиканото заседание на Националния съвет за сигурност в сряда Първанов каза, че българският контингент ще остане в Ирак, тъй като държавата трябва да изпълни международните си задължения.
Други новини: Софийската полиция задържа късно в сряда за разпит четирима предполагаеми наркобосове, които по-късно бяха освободени. Вътрешният министър Георги Петканов заяви, че това е "рутинна операция" в борбата срещу организираната престъпност. (бТВ, Инфо радио, Сега, Нюз.бг - 08/04/04)
