Ръководителят на ЮНМИК призова сърбите да гласуват на изборите в Косово
					10/10/2007
					 
						НЮ ЙОРК, Съединени щати -- Ръководителят на ЮНМИК Йоахим Рюкер представи редовен доклад в Съвета за сигурност на ООН в Ню Йорк във вторник (9 октомври) и призова сърбите, които живеят в Косово, да гласуват на изборите през следващия месец. Той каза също, че е помолил сръбския премиер Воислав Кощуница да не призовава за бойкот на изборите на 17 ноември. 
						Що се отнася до процеса на определяне на окончателния статут, посланикът на САЩ в ООН Залмай Халилзад заяви, че всякакви забавяния могат да бъдат опасни и дестабилизиращи. Руският посланик Виталий Чуркин обаче предупреди, че едно прибързано едностранно решение ще създаде повече проблеми, отколкото продължаването на преговорите след сегашния краен срок, 10 декември.
						По време на посещение в Гниляне във вторник командващият на КФОР, генерал-лейтенант Гзавие Бу дьо Марнак, каза, е възможно окончателният статут на Косово да се определи чак в средата на януари. (Kosovalive, РТК, Танюг, Косовапрес - 09/10/07)
