Турският парламент одобри спорния законопроект за реформата в образованието
13/05/2004
 
АНКАРА, Турция -- Парламентът одобри в сряда (12 май) спорния законопроект за образователната реформа, с който се предвижда облекчаване на ограниченията за завършилите специализирани религиозни школи при постъпване в университет. Миналата седмица военните изказаха своето неодобрение за предложението. Службата на началника на ГЩ предупреди, че мярката ще наруши светските принципи, върху които е изградено образованието в Турция. Въпреки това одобреният от парламента законопроект е придвижен към президента Ахмет Неждет Сезер, който или ще го одобри, или ще го върне в парламента за допълнително обсъждане. (Миллиет, Хюриет - 13/05/04; Анадолска агенция - 12/05/04)
