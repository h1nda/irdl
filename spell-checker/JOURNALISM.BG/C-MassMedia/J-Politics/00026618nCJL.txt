Румънците гласуват в местни избори
					01/06/2008
					 
						БУКУРЕЩ, Румъния -- Гласоподавателите се отправят към избирателните секции в неделя (1 юни), за да изберат 3200 кметове на градове и села, 41 председатели на районни съвети и повече от 40 000 общински съветници. В област, където нито един кандидат не спечели 50%+1 от гласовете, ще се проведе втори кръг на 15 юни. Общо 19 са кандидатите за кмет на Букурещ. За пръв път в историята на страната, изборите за председатели на рйонните съвети ще се проведат по мажоритарната система, а не на основата на партийни листи. Тази мярка е част от реформите в избирателната система, които се осъществяват преди парламентарния вот тази есен. Друга промяна, която се наблюдава в изборите в неделя е, че представители на румънската православна църква ще се кандидатират за места в районните съвети след одобрението на Светия синод. Ромската общност също е номинирала свои кандидати в много райони. (Ромпрес, ИТАР-ТАСС, Meдиафакс - 01/06/08)
