Румънците гласуват на изборите за президент и парламент
					28/11/2004
					 
						БУКУРЕЩ, Румъния -- Избирателните секции започнаха работа в цяла Румъния в 7:00 часа в неделя (28 ноември) за провеждане на изборите, които ще определят новия президент, министър-председател и парламент на страната. Около 17.9 млн. гласоподаватели ще избират измежду 12 кандидати за президент. Проучванията на общественото мнение показват, че сегашният премиер Адриан Нъстасе и кметът на Букурещ Трайян Басеску вероятно ще отидат на балотаж на 12 декември. Надпреварата за парламента е главно между социал-демократите на Нъстасе, които са в коалиция с Партията на хуманността и центристката коалиция на Демократическата партия на Басеску и Национал-либералната партия. Избирателите ще гласуват за 345 места в парламента и 143 сенатори. (AП, АФП, Ройтерс, Би Би Си, Ромпрес, Си Ен Ен - 28/11/04; Найн О Клок - 27/11/04)
