Черногорският президент Вуянович отбеляза годишнината от споразумението за Превлака с Хърватия
					10/12/2007
					 
						ПОДГОРИЦА, Черна гора -- Споразумението за полуостров Превлака, постигнато преди пет години, е от полза и за Хърватия, и за Черна гора, и не бива да се променя, каза черногорският президент Филип Вуянович в неделя (9 декември), отбелязвайки петата годишнина от подписването му. "Споразумението е важен сигнал от Балканите, че двете страни са успели да постигнат временно споразумение по много чувствителен въпрос", каза Вуянович за вестник "Дан". Полуостров Превлака на Адриатическо море е разположен на 45 км югоизточно от Дубровник. Той контролира достъпа до военноморската база на страната в Которския залив. Споразумението задължава двете страни да демилитаризират полуострова и да създадат общи военноморски патрули. (Мина, ХРТ - 10/12/07; Дан, ХИНА -09/12/07)
