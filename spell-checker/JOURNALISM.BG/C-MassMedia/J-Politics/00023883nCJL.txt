Черногорският президент Вуянович посети Македония
					13/09/2007
					 
						СКОПИЕ, Македония -- В сряда (12 септември) президентът Бранко Цървенковски се срещна с черногорския си колега Филип Вуянович в Скопие. Двамата са разменили мнения относно стремежите на двете страни за членство в НАТО и ЕС и са обсъдили подобряването на икономическото сътрудничество, включително и чрез сформирането на съвместен съвет за делово партньорство.
						Вуянович се срещна и с министър-председателя Никола Груевски, както и с председателя на парламента Любиша Георгиевски. След срещата си Груевски и Вуянович заявиха, че Македония и Черна гора "са исторически приятели" и че двете страни трябва да задълбочат двустраното си сътрудничество както на регионално, така и на европейско равнище. (МИА, A1, РТЧГ, Макфакс - 12/09/07)
