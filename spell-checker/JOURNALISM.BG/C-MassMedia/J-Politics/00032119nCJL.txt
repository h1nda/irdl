Външните министри от ЕС ще обсъдят политическата ситуация в БиХ
					26/10/2009
					 
						ЛЮКСЕМБУРГ -- В понеделник (26 октомври) в Люксембург започва двудневна среща на външните министри от ЕС. Една от темите в дневния ред е настоящата ситуация в Босна и Херцеговина (БиХ) след проведените там разговори между политическите лидери и високопоставени представители на ЕС и САЩ относно реформите, необходими за ускоряване на интеграцията на страната в европейските и евро-атлантическите структури. Еврокомисарят по разширяването Оли Рен и шведският външен министър Карл Билд, чиято страна заема понастоящем председателството на ЕС, ще запознаят външните министри от блока с процеса на преговорите. (РТРС, Фена, Дневни Аваз - 25/10/09)
