Създаден бе първият македонски неправителствен парламент
02/02/2004
 
СКОПИЕ, Македония -- Първият парламент в страната, съставен от 120 представители на НПО, проведе заседание в събота (31 януари) в Скопие. Задачата му е да наблюдава и коригира правителствената политика по отношение на крайните цели - членство в НАТО и ЕС.
Други новини: ново проучване на общественото мнение, публикувано в събота, показва, че финансовият министър Никола Поповски е най-популярният член на многоетническия коалиционен кабинет. Външният министър Илинка Митрева и министърът на образованието Азис Полозани заемат съответно второ и трето място според Института за социологически и политико-правни изследвания. (Дневник - 02/02/04; МИА, А1 ТВ - 31/01/04)
