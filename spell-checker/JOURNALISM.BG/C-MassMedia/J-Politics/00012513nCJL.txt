Хърватският президент Месич се радва на най-силно одобрение сред кандидат-президентите
					02/11/2004
					 
						ЗАГРЕБ, Хърватия -- Според последните проучвания на общественото мнение, проведени от всекидневника Вечерни Лист и публикувани миналия уикенд, сегашният президент Стипе Месич се ползва с най-силно обществено одобрение сред кандидатите за президентския пост. Месич се подкрепя от 57.4 % от интервюираните. Преди десет дни неговата популярност бе 54.2 %. Основният му съперник министърът на ветераните от войните, представляващ управляващата ХДО, Ядранка Косор получава подкрепата на 18.6% от анкетираните в сравнение със 17.9 % при предходното проучване. Изборите се очаква да се проведат в началото на следващата година. (ХИНА - 31/10/04; Вечерни лист - 30/10/04)
