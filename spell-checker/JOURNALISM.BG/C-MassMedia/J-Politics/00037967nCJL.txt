Македонската ДПА се завърна в парламента 
					29/03/2011
					 
						СКОПИЕ, Македония - Етническата Демократична партия на албанците (ДПА) се завърна в парламента в понеделник (28 март) след 20-месечен бойкот. Представителят на ДПА Имер Алиу заяви, че депутатите от партията ще участват само в работата на комисиите, занимаващи се със законите за изборите, за да се ускори разпускането на парламента и насрочването на предсрочни избори. Председателят на парламента Трайко Веляновски приветства решението на ДПА и призова и останалите опозиционни партии да сложат край на бойкота. (Канал 5, МИА, Алсат M - 28/03/11)
