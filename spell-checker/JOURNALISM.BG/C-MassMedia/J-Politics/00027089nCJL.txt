Външният министър на Фрация Кушнер намекна, че е възможен напредък в преговорите за присъединяване между ЕС и Сърбия
					16/07/2008
					 
						ПАРИЖ, Франция -- Външният министър Бернар Кушнер намекна във вторник (15 юли), че е възможен напредък в отношенията със Сърбия, което да я приближи още повече до ЕС. В слово пред депутатите в Европейския парламент Кушнер, чиято страна пое ротационното председателство на ЕС на 1-ви юли, отбеляза, че до края на годината могат да се случат три събития -- приемането на търговско споразумение, ратификация на сръбското Споразумение за стабилизация и асоцииране и предоставянето на Европейската комисия на мандат за започване на преговорите за присъединяване със Сърбия. Кушнер подчерта, че първите две изцяло зависят от действията на Сърбия във връзка със сътрудничеството с Трибунала в Хага за военни престъпления. Той ще се срещне със сръбския си колега Вук Йеремич в сряда в Париж, за да обсъди с него интеграцията в ЕС. (Танюг - 16/07/08; Бета - 15/07/08)
