СВП разкритикува парламента на ФБиХ за приемането на закон за публичните медии, който противоречи на държавния закон
					16/03/2006
					 
						САРАЕВО, Босна и Херцеговина (БиХ) -- В сряда (15 март) Службата на върховния представител (СВП) отправи критики към Камарата на представителите на Федерация БиХ (ФБиХ) за това, че е приела закон за обществените медии в автономната област, който противоречи на съответното държавно законодателство. По-конкретно СВП отбеляза, че депутатите не са подкрепили промените, внесени от правителството на ФБиХ преди гласуването, чрез които би се избегнало противоречието със закона на държавно ниво. Приемането на закон за обществените медии, хармонизиран със стандартите на ЕС, е едно от основните условия за подписване на Споразумение за стабилизация и асоцииране с ЕС. (Източници на СВП, Фена, ПБС БИХ - 15/03/06)
