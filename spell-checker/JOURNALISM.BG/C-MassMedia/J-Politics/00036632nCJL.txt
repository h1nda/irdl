Албанският президент лобира за членството на Косово в ЕБВР
					07/11/2010
					 
						ЛОНДОН, Обединено кралство -- Албанският президент Бамир Топи иска Косово да бъде прието скоро в Европейската банка за възстановяване и развитие (ЕБВР), съобщиха медиите в петък (5 ноември). Топи, който се срещна с президента на ЕБВР Томас Мироу в Лондон в четвъртък, подчерта, че присъединяването на Косово е важно както за неговото собствено икономическо развитие, така и за развитието на региона. Топи и Мироу също обсъдиха проектите на ЕБВР в Албания. Мироу похвали икономическите реформи там и заяви, че те помагат за изграждане на имиджа на Албания като дестинация за инвестиции. Но той предупреди, че страната все още е изправена пред значителни институционални предизвикателства. (MИА, Коха Диторе, Teлеграфи, Уебсайт на ЕБВР - 05/11/10)
