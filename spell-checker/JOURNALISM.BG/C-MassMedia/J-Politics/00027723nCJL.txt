Съединените щати призовават за по-строги антитерористични закони в Турция
					12/09/2008
					 
						ВАШИНГТОН, Съединени щати -- Държавният департамент би желал да види по-строги закони за борба с тероризма в Турция, каза в четвъртък (11 септември) Дел Л. Дейли, координатор на Отдела за борба с тероризма на Департамента. "По-строгите закони в Турция ще направят борбата срещу международния терор по-лесна", подчерта той. Двете страни споделят разузнавателна информация в по-голяма степен от които и да било други две страни, добави той.
						Висши турски представители се срещнаха в Анкара, за да обсъдят борбата срещу тероризма, съобщиха медиите. Няколко генерали и министри, включително новоназначеният началник на генералния щаб генерал Илкер Башбуг, са присъствали на срещата под председателството на министър-председателя Реджеп Тайип Ердоган.
						Други новини -- Турските сили за сигурност са убили четирима членове на терористичната Кюрдска работническа партия (ПКК) в сблъсъци в югоизточната провинция Шърнак, съобщи в четвъртък генералният щаб на своя уебсайт. Четиримата са избягали, след като в понеделник са извършили нападение с гранатомет срещу пост на жандармерията в град Бейтусебап. (Анадолска информационна агенция, Хюриет, Си Ен Ен Търк - 11/09/08)
