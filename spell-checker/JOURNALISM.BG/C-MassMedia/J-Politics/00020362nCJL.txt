Главният избирателен орган на БиХ разглежда жалбите на партиите
					22/10/2006
					 
						САРАЕВО, Босна и Херцеговина (БиХ) -- Централната избирателна комисия (ЦИК) съобщи в събота (21 октомври), че е решила да предприеме действия по четири от 67-те жалби, свързани с общите избори на 1 октомври. Избирателният орган разпореди повторно преброяване на бюлетините в четири избирателни секции: две в Зворник, една в Горазде и една в Дервента. Комисията също реши да прехвърли три от жалбите, подадени от партии, на апелативната камара на съда в БиХ. Председателят на ЦИК Бранко Петрич заяви, че по закон окончателните резултати от общите избори трябва да бъдат публикувани до 31 октомври. (Дневни аваз, Независне новине - 22/10/06)
