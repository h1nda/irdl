Президентът на Албания Топи посети Ирак
					26/12/2007
					 
						БАГДАД, Ирак/ТИРАНА, Албания -- Албанският президент Бамир Топи, придружен от министъра на отбраната Фатмир Мадиу и от началника на Генералния щаб генерал-лейтенант Луан Ходжа, направи изненадващо посещение в Ирак в неделя (23 декември). Тримата посетиха албанския контингент в Мосул и наградиха 71 албански войници в американска военновъздушна база, с медал "Златен орел" за тяхната "смелост, кураж и изключителен професионализъм". Топи също се срещна и с иракския премиер Нури ал-Малики и с командващия многонационалните сили в Ирак, американския генерал Дайвид Петреус. Албанският президент изрази готовността на страната си да изпрати още войници в Ирак. (Синхуа - 25/12/07; МИА, Уебсайт на албанския президент - 23/12/07)
