Президентът и премиерът на Румъния не успяха да постигнат споразумение за номинацията за министър на правосъдието
					14/01/2008
					 
						БУКУРЕЩ, Румъния -- Премиерът Калин Попеску Търичану се срещна с президента Траян Бъсеску в неделя (13 януари) за обсъждане на номинацията на сенатор Норика Николай за министър на правосъдието. Източници, запознати със ситуацията, съобщиха, че те не са успели да променят много своите позиции. Търичану защитава своя кандидат, г-жа Николай, докато Бъсеску изказа резерви доколко тя е подходяща за поста, позовавайки се на отрицателното обществено мнение и предишното й поведение. 
						В събота Бъсеску заяви пред репортери, че никога няма да назначи г-жа Николай за министър на правосъдието. След това канцеларията на главния прокурор публикува досието й по искане на Бъсеску. В досието се споменават два случая, в които според сведенията Николай е нарушила закона в качеството си на прокурор - погрешен арест, причинен от объркване на имена, и участието й в дело по осиновяване в нарушение на статута й. В отговор на това Николай заяви, че няма причини да се чувства виновна за каквото и да било. (Румъния Либера, Котидианул, Евениментул Зилеи, Адевърпул, Зиуа - 14/01/08; Ромпрес, Медиафакс, Hotnews.ro - 13/01/08)
