МВФ одобри тригодишно стендбай споразумение с Македония
					02/09/2005
					 
						ВАШИНГТОН, Съединените щати -- В четвъртък (1 септември) изпълнителният съвет на МВФ одобри тригодишно стендбай споразумение с Македония за 75,8 млн. долара. В официалното съобщение се казва, че 15,4 млн. долара ще бъдат предоставени незабавно. Такатоши Като, заместник главен директор на МВФ и изпълняващ длъжността председател, каза, че македонското правителство прилага стабилна макроикономическа политика, но трябва да продължи напред със силни структурни реформи.
						Други новини от четвъртък -- ЮНМИК и временните институции за самоуправление сключиха временно споразумение за свободна търговия с Македония. Споразумението е асиметрично, което означава, че износът на Косово ще бъде на безмитен режим в Македония, а Косово ще събира мита върху ограничен брой стоки, който постепенно ще намалява. (Утрински весник - 02/09/05; МВФ, ЮНМИК, МИА - 01/09/05)
