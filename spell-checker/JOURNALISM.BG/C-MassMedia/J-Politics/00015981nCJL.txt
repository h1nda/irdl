Македония приключи преговорите със Световната банка за ново споразумение за 90 млн. долара
					19/09/2005
					 
						СКОПИЕ, Македония -- В петък (16 септември) правителството и Световната банка приключиха преговорите за ново тригодишно споразумение на обща стойност 90 млн. долара. Споразумението бе подписано в Скопие от финансовия министър Никола Поповски и от ръководителя на мисията на Световната банка Брус Къртни. Очаква се съветът на дитректорите на банката да одобри споразумението през ноември. 
						В четвъртък съветът на директорите на банката одобри заем от 15 млн. долара за македонските държавни железници. Средствата ще бъдат използвани за подпомагане на преструктурирането на компанията и подобряване на дейността и ефективността й.
						Други новини -- Основните партньори в управляващата коалиция "За македония заедно", която включва Социалдемократическия съюз на Македония и Либералдемократическата партия, сключиха ново споразумение за сътрудничество по време на парламентарните избори догодина. Сред приоритетите ще бъдат реформите в икономиката и съдебната система, доближаване на страната до евроатрлантическите структури и борбата с организираната престъпност. (Вечер, Утрински весник - 17/09/05; Уеб-сайт на македонското правителство - 16/09/05)
