Албания ще замени знакова постройка с нова сграда на парламента 
					26/10/2010
					 
						ТИРАНА, Албания -- Властите са решили да съборят „Пирамидата” -- „икона” от комунистическата епоха в центъра на Тирана -- и на нейно място да построят нова сграда на парламента. „Пирамидата” беше построена от диктатора Енвер Ходжа и служеше за музей в дните преди демокрацията. Министър-председателят Сали Бериша обеща в понеделник (25 октомври) новата сграда да бъде завършена до 2012 г., за 100-годишнината от независимостта на страната. „В центъра на Тирана не може да има пирамида, която да навява спомени за една от най-страшните диктатури в Европа и да ги крепи завинаги в нашето съзнание”, каза Бериша. Той потвърди, че парламентарната група на неговата Демократическа партия е взела решение по въпроса миналата седмица. (Би Би Си, Лаймифундит, Balkan Web, Топ Ченъл - 25/10/10)
