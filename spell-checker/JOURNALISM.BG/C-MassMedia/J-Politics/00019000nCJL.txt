Сръбският парламент избра нов вицепремиер и нов замеделски министър
					21/06/2006
					 
						БЕЛГРАД, Сърбия -- Сръбският парламент одобри във вторник (20 юни) назначаването на Ивана Дулич-Маркович за вицепремиер и на Горан Живков за земеделски министър. И двамата държавни чиновници са представители на "Г17 плюс", по-малкият партньор в правителството. Дулич-Маркович, бивш земеделски министър, ще заеме поста, овакантен от Миролюб Лабус, който се оттегли през май. 
						Други новини -- Държавният секретар на австрийското външно министерство Ханс Винклер заяви във вторник, че ЕС е готов да помогне на Сърбия да подготви план за действие за подобряване на сътрудничеството й с Трибунала на ООН с цел подновяване на преговорите по Споразумението за стабилизация и асоцииране със Съюза. Неговото изказване бе направено в момент, когато Австрия се подготвя за края на шестмесечния си мандат като председател на ЕС. (Данас, Политика - 21/06/06; Танюг, РТС, Бета, Б92 - 20/06/06)
