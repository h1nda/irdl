Ниска избирателна активност на местните избори в Румъния
					02/06/2008
					 
						БУКУРЕЩ, Румъния -- По-малко от 50 % от гласоподавателите отидоха до избирателните урни в неделя (1 юни) на първия тур от местните избори, според предварителните резултати. Около 18 милиона румънци са имали право да гласуват за избирането на 3 200 кметове, 40 000 членове на общински съвети и 41 председатели на общински съвети. Общо 19 кандидати се състезаваха само за поста кмет на Букурещ. Кандидатът на Либералдемократическата партия (ЛДП) Василе Блага и независимият Сорин Опреску ще се срещнат на балотажа на 15 юни. Само 30 % от жителите на Букурещ гласуваха на първия тур на изборите. 
						В повечето големи градове, освен в Констанца и Клуж-Напока, първият тур не реши резултата от кметските избори и се налага провеждането на балотаж. В Констанца членът на Социалдемократическата партия Раду Мазаре спечели нов мандат с 63 % от гласовете. В Клуж-Напока кандидатът на ЛДП Емил Бок спечели и беше преизбран със 75 % от гласовете. В някои избирателни секции станаха сблъсъци между поддръжниците на различни политически партии, което наложи намеса на полицията. (Евениментул Зилеи, Гъндул - 02/06/08; Ромпрес - 01/06/08)
