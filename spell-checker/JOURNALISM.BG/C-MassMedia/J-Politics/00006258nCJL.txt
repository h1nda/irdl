Албанската опозиция призовава всички партии на дебати за избирателната система
12/03/2003
 
ТИРАНА, Албания -- Във вторник (11 март) лидерът на опозиционната Демократическа партия Сали Бериша покани управляващите коалиционни партньори на дискусии около кръгла маса относно избирателната реформа. Ако управляващата Социалистическа партия и нейните партньори се съгласят, разговорите ще се проведат в петък. Според Бериша дебатите са необходими, тъй като реформите в институциите са най-важното предварително условие за интеграция с ЕС. (Коха Йоне - 13/02/02, АТА - 12/03/03)
