Сръбският президент Тадич обсъди срещата на върха в Бърдо с Пахор
					19/03/2010
					 
						БЕЛГРАД, Сърбия -- Президентът Борис Тадич разговаря със своя словенски колега Борут Пахор за срещата на върха ЕС-Балкани в Словения в събота (20 март), потвърдиха от канцеларията на Тадич в четвъртък. Пахор посети Белград късно в сряда. По време на разговорите Тадич потвърди позицията на Сърбия, че участието й в конференцията в Бърдо ще зависи от това дали Косово ще бъде представено според Резолюция 1244 на Съвета за сигурност на ООН или като независима държава. Пахор заяви пред словенски журналисти, че успехът на форума не зависи от нито една личност. (Бета, РТС - 18/03/10)
