Румънският парламент одобри споразумение със САЩ за базите
					03/05/2007
					 
						БУКУРЕЩ, Румъния -- Парламентът гласува в сряда (2 май) приемането на споразумение, което ще позволи на Съединените щати да разположат около 3 000 военнослужещи в четири румънски военни бази. Споразумението бе подписано за десетгодишен период през декември 2005 г. В обръщението си към депутатите премиерът Калин Попеску Таричану подчерта, че присъствието на американски военнослужещи в страната има широка обществена подкрепа. 
						Също в сряда отстраненият президент Траян Бъсеску заяви, че ако изгуби референдума за импийчмънт в края на този месец, той ще напусне политиката. Парламентът одобри провеждането на референдум миналата седмица, вследствие на твърденията, че Бъсеску е нарушил конституцията. (Гардианул, Найн o'клок - 03/05/07; AП, Ромпрес, Мадиафакс - 02/05/07)
