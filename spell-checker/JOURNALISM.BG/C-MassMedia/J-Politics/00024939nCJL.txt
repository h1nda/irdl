Очаква се местните избори в Сърбия да бъдат проведени на 3 февруари
					21/12/2007
					 
						БЕЛГРАД, Сърбия -- Демократическата партия (ДП) на президента Борис Тадич може да насрочи местните избори в Сърбия за 3 февруари, така че да съвпаднат с възможния втори тур на предстоящите избори за президент, съобщи Б92 в четвъртък (20 декември). Помолен за коментар, председателят на парламента Оливер Дулич от ДП каза само, че ще спази конституцията и ще определи датата на местните избори преди 31 декември.Той отбеляза, че правителството трябва да внесе в парламента някои закони, свързани с изборите, и ако това не стане, може да се стигне до "сериозен правен проблем".
						В петък се очаква ДП официално да внесе номинацията на Тадич в Избирателната комисия на Сърбия. Имената на други двама кандидати са вече внесени: това са заместник-председателят на Сръбската радикална партия Томислав Николич и лидерът на Либералдемократическата партия Чедомир Йованович. Първият тур на президентските избори ще се състои на 20 януари. (Б92, Бета, РТС - 20/12/07)
