Италианският президент отново потвърждава подкрепата си за влизането на Румъния в ЕС 
					24/03/2005
					 
						БУКУРЕЩ, Румъния -- Италианският президент Карло Азеглио Чампи отново потвърди подкрепата на страната си за усилията на Румъния за подписване на присъединителния договор с ЕС следващия месец заедно с България. Двете страни ще станат след това членки на ЕС през 2007 г. По време на разговори с румънския си колега Траян Бъсеску в Рим в сряда (23 март) Чампи подчерта, че Италия е една от най-непоколебимите поддръжнички на кандидатурата на Румъния. 
						Други новини: Румънският премиер Калин Попеску Търичану се завърна от посещение в Брюксел в сряда и заяви, че в Европейската комисия и Европейския парламент има убедително мнозинство в подкрепа на подписването на присъединителния договор на ЕС с Румъния. Той се изказа в отговор на неотдавнашните критики, изразени от някои членове на ЕП, по повод на темпото на реформите в Румъния. (Ромпрес, Найн о-клок - 24/03/05)
