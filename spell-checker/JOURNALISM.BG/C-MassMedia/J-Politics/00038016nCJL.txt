Македонският президент Иванов приветства готовността на опозицията за избори
					01/04/2011
					
						СКОПИЕ, Македония -- Президентът Георге Иванов поздрави в четвъртък (31 март) всички политически партии за тяхната готовност да участват на предстоящите предсрочни избори. Той изрази очакванията си, че гласуването ще бъде честно и демократично, тъй като това е важно за процеса на евроинтеграция на страната. Премиерът Никола Груевски обяви в сряда, че неговата основна управляваща партия ВМРО-ДПМНЕ ще предложи датата 5 юни за предсрочните избори. Решението дойде, след като лидерът на основната опозиционна партия СДСМ, Бранко Цървенковски, заяви по-рано, че оттегля всички искания и ще участва в изборите. (MИA, Макфакс - 31/03/11)
