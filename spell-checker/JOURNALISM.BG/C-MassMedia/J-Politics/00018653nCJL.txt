Делегация на високопоставени представители на главната албанска партия в Македония посети Тирана
					21/05/2006
					 
						СКОПИЕ, Македония -- Две споразумения за сътрудничество между Албания и Македония бяха подписани в петък (19 май) по време на посещението в Тирана на представители на Демократическия съюз за интеграция (ДСИ), етническият албански партньор в македонския коалиционен кабинет. Лидерът на ДСИ Али Ахмети оглавяваше делегацията, която също включваше трима министри от кабинета. Споразуменията призовават за сътрудничество в следдипломното обучение в областта на строителството и сеизмологията и за либерализация на пътуването между двете съседни страни.
						В Тирана Ахмети се е срещнал с албанския премиер Сали Бериша, за да обсъдят парламентарните избори в Македония, които ще се проведат на 5 юли. Той е уверил Бериша, че ДСИ ще вземе всички необходими мерки, за да гарантира, че бъдещите избори ще бъдат честни и свободни. (A1 ТВ, Телма ТВ - 20/05/06)
