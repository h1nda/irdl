Рен каза, че позицията на ЕС по отношение на възобновяването на преговорите със Сърбия ще зависи от резултатите от изборите
					16/01/2007
					 
						БРЮКСЕЛ, Белгия -- В понеделник (15 януари) еврокомисарят по разширяването Оли Рен каза, че бъдещата позиция на ЕС по отношение на Сърбия ще зависи от резултатите от парламентарните избори на 21 януари. Рен каза пред репортери в Брюксел, че е сигурен в победата на демократичните сили на предстоящите избори, което ще позволи да се възобновят и бързо да приключат преговорите по Споразумението за стабилизация и асоцииране с Белград. Според Рен Сърбия може бързо да получи статут на кандидатка за ЕС, като се има предвид нейният икономически, институционален и интелектуален капацитет. 
						По време на посещение в Белград в понеделник шведският външен министър Карл Билд също каза, че ЕС ще преосмисли позицията си към Сърбия в съответствие с изборните резултати. Той каза, че блокът уважава избора на сръбските гласоподаватели, но се надява те да изберат правителство, с което ЕС да може да започне конкретни преговори за интеграция. (Данас - 16/01/07; РТС - 15/01/07)
