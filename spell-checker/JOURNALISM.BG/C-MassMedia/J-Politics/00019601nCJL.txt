ВМРО-ДПМНЕ представи пред македонския парламент предложението си за кабинет 
					15/08/2006
					 
						СКОПИЕ, Македония -- Бъдещият премиер Никола Груевски, лидер на ВМРО-ДПМНЕ, във вторник (15 август) представи пред парламента предложението си за кабинет, след като то бе одобрено от изпълнителния комитет на партията в понеделник. ВМРО-ДПМНЕ ще има десет места плюс премиерския пост, Демократичната партия на албанците ще получи пет места, Новата социалдемократическа партия -- три, а Социалистическата партия и Либералната партия ще имат по едно място в кабинета. Двама чужденци от македонски произход, Глигор Ташкович и Веле Шамац, бяха номинирани за министри без портфейл, които да отговарят за външните инвестиции. Парламентът разполага с десет дни, за да одобри предложения кабинет. 
						Междувременно партията на етническите албанци Демократичен съюз за интеграция, която не е представена в кабинета, заяви, че ще продължи да организира протести и блокади по пътищата до сряда включително, преди да реши какъв да бъде следващият й ход. (МИА, Вечер - 15/08/06; Макфакс, A1 ТВ, Телма ТВ - 14/08/06)
