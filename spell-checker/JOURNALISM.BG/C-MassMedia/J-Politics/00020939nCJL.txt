Външните министри от ЕС се споразумяха частично да бъдат замразени преговорите с Турция 
					12/12/2006
					 
						БРЮКСЕЛ, Белгия -- В понеделник (11 декември) външните министри от ЕС се споразумяха частично да преустановят преговорите с Турция и да наблюдават действията на Анкара по премахване на търговските ограничения за Кипър. Ако решението бъде потвърдено на срещата на върха на ЕС по-късно тази седмица, присъединителните преговори по осем от 35-те глави от преговорите ще бъдат замразени, докато Анкара не отвори пристанищата и летищата си за кипърски транспортни средства. "Не искаме да поставяме ултиматуми или крайни срокове, нито да налагаме санкции," каза австрийският външен министър Урсула Пласник при представяне на решението на ЕС. "ЕС доказа своето търпение, но и последователността в политиката си," добави тя. Турция бе заявила, че ще сложи край на ограниченията за Кипър, когато ЕС възобнови търговията с кипърските турци. "Решението на ЕС е една несправедливост спрямо Турция," каза премиерът Реджеп Тайип Ердоган пред парламента във вторник, като добави, че отношенията между ЕС и Турция сега са изправени пред "сериозно изпитание". (Ройтерс, Аксам, Радикал, БиБиСи - 12/12/06; AП, Ройтерс, ДПА, АФП, Уеб сайт на ЕС, Заман, Анадолска агенция - 11/12/06)
