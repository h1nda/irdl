Румънският премиер Търичану получи вот на доверие от управляващата партия 
					27/07/2005
					 
						БУКУРЕЩ, Румъния -- Във вторник (26 юли) премиерът Калин Попеску Търичану поиска и получи вот на доверие от постоянния комитет на своята Националлиберална партия (НЛП). Търичану поиска вот на доверие след вътрешнопартийни спорове, възникнали след като той подаде оставката си като премиер, която по-късно оттегли. Един от бившите лидери на НЛП, Теодор Столожан, каза, че е готов да се върне и да замени Търичану и като премиер, и като лидер на председателството на НЛП. Повечето партийни функционери обаче изразиха подкрепа за Търичану. Той каза във вторник, че партията работи по стратегия за възстановяване на популярността и доверието в нея след нестабилността в последно време. (Ромпрес, Найн о'клок - 27/07/05)
