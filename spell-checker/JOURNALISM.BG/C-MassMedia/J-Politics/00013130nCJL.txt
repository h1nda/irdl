Румънският президент призовава за деполитизация на полицията
					30/12/2004
					 
						БУКУРЕЩ, Румъния -- Президентът Траян Бъсеску призова в сряда (29 декември) за деполитизация на полицията. По време на клетвената церемония на министъра на държавната администрация и вътрешните работи Василе Блага Бъсеску призова всички полицейски служители да се придържат към закона и обеща, че по време на неговото управление няма да бъдат извършвани уволнения на политическа основа. Той добави, че иска полицията да служи на закона, обществения ред и националните интереси и призова за полагане на повече усилия срещу организираната престъпност и корупцията. (Ромпрес - 29/12/04)
