Сръбският парламент прие план за Косово
30/04/2004
 
БЕЛГРАД, Сърбия и Черна гора -- Сръбският парламент прие план за Косово в четвъртък (29 април), насочен към защита на правата на сърбите и други малцинства от неалбански произход в провинцията. Планът предвижда установяването на пет автономни сръбски области, които ще отговарят за собствените си избирателни системи и системите за сигурност, образование и здравеопазване. Те ще разполагат също така и със собствени парламенти и местна съдебна система.
Други новини: Белградският ежедневник &lt;I&gt; Данас&lt;/I&gt; съобщи в четвъртък, че специални части на сръбската полиция са направили опит в края на миналата седмица да открият обвиняемия във военни престъпления Ратко Младич. Проведената близо до западния град Валево операция обаче не успяла да установи местонахождението на бившия главнокомандващ на босненската сръбска армия. (Б92, Бета, Танюг - 29/04/04)
