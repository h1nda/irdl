Представители на ЕС призоваха Словения да разграничи преговорите за присъединяване от граничния спор
					30/03/2009
					 
						ПРАГА, Чехия -- Няколко страни, членки на ЕС, изразиха в петък (27 март) своето недоволство от блокирането от Словения на присъединителните преговори на Хърватия с ЕС. По време на неофициална среща на външните министри от ЕС те бяха единодушни, че процесът на присъединяване към ЕС не трябва да зависи от двустранни отношения, и призоваха Словения да раздели граничния конфликт от присъединителните преговори на Хърватия. В понеделник се очаква Словения и Хърватия да представят своите отговори на последното предложение за компромис, направено от еврокомисаря по разширяването Оли Рен, относно дългогодишния им спор за морската граница. (Ютарни лист - 30/03/09; ХРT, HИНA - 28/03/09)
