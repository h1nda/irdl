Три партии се споразумяха да сформират правителство във ФБиХ
					14/01/2007
					 
						САРАЕВО, Босна и Херцеговина (БиХ) -- Две босненски формации - Партията на демократичното действие (СДА) и Партията за БиХ (СБиХ), заедно с Хърватския демократически съюз (ХДЗ), постигнаха споразумение в събота (13 януари) да сформират кабинет във Федерация БиХ (ФБиХ). Лидерът на СДА Сюлейман Тихич съобщи за споразумението след среща на лидерите на трите партии в Сараево. Все още не е ясно дали другата основна хърватска формация, "ХДЗ 1990", ще участва в управляващата коалиция. Според споразумението, постигнато в събота, босненците ще заемат постовете на премиер на ФБиХ и на председател на Камарата на представителите на ФБиХ, докато президентът на ФБиХ и председателят на Камарата на народите на ФБиХ ще бъдат хървати (Независне новине, Дневни аваз - 14/01/07)
