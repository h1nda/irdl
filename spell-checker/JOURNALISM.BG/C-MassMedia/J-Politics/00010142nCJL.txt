Анан ще се присъедини към преговорите по Кипър, ако не бъде постигнато споразумение до 22 март
14/03/2004
 
НЮ ЙОРК, САЩ -- Генералният секретар на ООН Кофи Анан заяви в края на тази седмица, че ще се включи лично в разговорите за повторното обединение на Кипър, ако не бъде постигнато споразумение до 22 март. Гръцките и турските медии съобщават, че ако сегашните преговори се окажат безрезултатни, Анан ще свика на 24 март среща в Люцерн, Швейцария между представители на кипърките турци и гърци, както и на Турция и на Гърция. Крайният срок за намиране на решение е 1 май - датата, определена за присъединяване на Кипър към ЕС. (НТВ, MПA, ЕЮ Обзървър - 12/03/04)
