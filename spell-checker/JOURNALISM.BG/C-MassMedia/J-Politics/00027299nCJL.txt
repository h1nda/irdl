Македонският премиер Груевски отхвърли възможността за импичмънт на президента
					05/08/2008
					 
						СКОПИЕ, Македония -- Премиерът Никола Груевски отхвърли в понеделник (4 август) възможността за импичмънт на президента Бранко Цървенковски, но отправи критики срещу него за оправдаването на кмета на Струмица и заместник-председател на опозиционния Социалдемократически съюз на Македония Зоран Заев, който бе обвинен в злоупотреба със служебно положение при провеждането на търг за местен търговски център. Груевски заяви, че не приема обяснението на Цървенковски, че той само се опитва да насърчи напусналите парламента опозиционни партии да се върнат в него. Груевски определи оправдаването на Заев като удар срещу борбата с престъпността и корупцията и като първото оправдаване в Европа на лице, обвинено във финансово престъпление. (Дневник, Вечер - 05/08/08; Макфакс - 04/08/08)
