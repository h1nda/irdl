Трима кандидати са регистрирани за сръбските президентски избори
18/11/2002
 
БЕЛГРАД, Югославия -- Трима кандидати спазиха крайния срок за регистрация - неделя (17 ноември) - и ще участват в надпреварата за президент на Сърбия. Кандидатите са югославският президент и лидер на Демократическата партия на Сърбия Воислав Кощуница, лидерът на Сръбската радикална партия Воислав Шешел и председателят на Партията за сръбско единство Борислав Пелевич. Изборите ще се проведат на 8 декември. Междувременно, Демократическата партия на сръбския министър-председател Зоран Джинджич съобщи, че няма да бойкотира изборите, но и няма планове да подкрепи конкретен кандидат.
В други новини, югославският външен министър Горан Свиланович предрече в неделя, че страната може да влезе в Съвета на Европа и в програмата "Партньорство за мир" на НАТО до средата на следващата година. Изискванията включват избиране на сръбски президент и постигане на политически консенсус по редица въпроси. (Б92, Tанюг, ФоНет, БиБиСи - 18/11/02; Tанюг, ФоНет, Б92 - 17/11/02)
