Парламентът на РС ще обсъди предложението за вот на недоверие срещу кабинета до 25 януари 
					12/01/2006
					 
						БАНЯ ЛУКА, Босна и Херцеговина (БиХ) -- Председателят на парламента на Република Сръбска (РС) Душан Стоичич каза в сряда (11 януари), че ще свика извънредно заседание до 25 януари, за да се обсъди искането на опозицията за вот на недоверие срещу правителството на автономната област. По-рано в сряда основната опозиционна партия Съюз на независимите социалдемократи (СНСД) внесе предложение за вот на недоверие. То бе подкрепено от партията за демократичен прогрес (ПДП), която напусна управляващата коалиция, водена от Сръбската демократическа партия (СДП), в края на миналата година. Ръководителят на парламентарната група на СНСД Кръстан Симич каза, че СНСД и ПДП са си осигурили достатъчно гласове от по-малките опозиционни партии, за да спечелят гласуването. 
						Също в сряда ЕУФОР съобщи, че продължава вътрешното разследване на инцидента от миналата седмица в град Рогатица в РС. Сърбин, издирван за военни престъпления, откри огън срещу войниците, които идвали в дома му да го арестуват. Накрая той и малкият му син били ранени, а жена му - убита. (Независне новине - 12/01/06; РТРС, ПБС БиХ - 11/01/06)
