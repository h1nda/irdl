Българският президент призовава за изпращане на подкрепления за българския батальон
28/04/2004
 
СОФИЯ, България -- Президентът Георги Първанов призова във вторник (27 април) международната коалиция да изпрати значителни подкрепления на 480-те български военнослужещи в иракския град Кербала и предложи контингентът да бъде преместен в близка полска база, тъй като сегашната му база бе обект на многократни нападения. Първанов, който посети българския батальон в събота, призова също така ООН и НАТО да играят по-съществена роля в Ирак. По време на визитата си в Ирак Първанов потвърди българския ангажимент към ръководената от САЩ коалиция. (АП - 27/04/04)
