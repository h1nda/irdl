Премиерът на Люксембург Юнкер е оптимист относното началото на преговорите на Хърватия за членство в ЕС 
					12/04/2005
					 
						ЗАГРЕБ, Хърватия -- Премиерът на Люксембург Жан-Клод Юнкер, чиято страна понастоящем председателства ЕС, счита, че предприсъединителните преговори с Хърватия могат да стартират всеки момент. В интервю пред австрийския вестник "Куриер" от понеделник (11 април), Юнкер подсказа, че съществуват добри шансове преговорите да започнат преди края на люксембургското председателство през юли. Той отбеляза обаче, че главното условие е сътрудничество с Трибунал на ООН в Хага, по-конкретно екстрадирането на запасния генерал Анте Готовина. 
						Други новини: Хърватският външен министър Колинда Грабар-Китарович се срещна с японския си колега Нобутака Мачимура в Токио в понеделник. Двамата са постигнали съгласие, че е необходимо да се разшири сътрудничеството чрез търговски и други многостранни инициативи. (ХИНА, ХРТ, Kиодо - 11/04/05)
