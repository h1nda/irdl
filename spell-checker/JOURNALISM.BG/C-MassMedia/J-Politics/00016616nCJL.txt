Ругова иска Хавел за посредник на преговорите за Косово; сръбски ръководители обсъждат проекторезолюция
					15/11/2005
					 
						ПРИЩИНА, Косово, Сърбия и Черна гора -- Косовският президент Ибрахим Ругова каза на чешкия премиер Иржи Пароубек, който е на посещение в страната, че би искал бившия чешки президент Вацлав Хавел да бъде посредник на предстоящите преговори за бъдещия статут на провинцията. Пароубек е на четиридневна обиколка в Западните Балкани, за да обсъди евентуалната роля на Чехия в процеса за Косово, както и други въпроси.
						В Белград сръбското правителство и парламентарните партии започнаха в понеделник да обсъждат текста на проекторезолюция за Косово. Документът трябва да бъде одобрен от парламента тази седмица. Във вторник (15 ноември) кабинетът трябваше да одобри принципите на платформата за преговорите, както и членовете на преговарящия екип. (ЧТК, Праг дейли монитор - 15/11/05; АФП, Танюг, РТС, Бета - 14/11/05)
