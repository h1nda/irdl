Румънският президент сезира съда във връзка с привилегиите на депутатите
					01/03/2006
					 
						БУКУРЕЩ, Румъния -- Президентът Траян Бъсеску отнесе във вторник (28 февруари) към Конституционния съд възраженията си срещу закон за привилегиите на депутатите от парламента. Той иска Съдът да преразгледа закона, тъй като според него той осигурява на депутатите по-добри условия на пенсиониране, отколкото на обикновените граждани. През януари Бъсеску наложи вето върху закона и го върна за преразглеждане в парламента. През февруари обаче законодателният орган го одобри отново без големи промени. (Найн О'Клок - 01/03/06)
