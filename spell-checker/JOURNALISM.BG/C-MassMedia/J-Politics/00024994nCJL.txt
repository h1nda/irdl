Парламентът на Черна гора гласува закон за президентските избори
					28/12/2007
					 
						ПОДГОРИЦА, Черна гора -- Парламентът гласува нов закон за президентските избори в четвъртък (27 декември). Според него президентът ще бъде избиран чрез пряк народен вот за срок от пет години. Кандидатите трябва да бъдат номинирани от политическите партии или групировки от поддръжници и ще имат право да участват, ако успеят да съберат подписите на най-малко 1,5 % от регистрираните гласоподаватели. Новият президент на Черна гора трябва да бъде избран през пролетта. Мандатът на настоящия президент Филип Вуянович официално изтича на 22 май. (РТЧГ, МИНА, Aнтена М - 27/12/07)
