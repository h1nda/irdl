Кипърски гръцки и турски партии обединиха усилията си
					24/06/2009
					 
						НИКОЗИЯ, Кипър -- Кипърската гръцка опозиционна партия Демократичен сбор (ДИСИ) и Републиканската турска партия (РТП) на кипърския турски лидер Мехмет Али Талят се договориха в понеделник (22 юни) да обединят силите си в подкрепа на продължаващите преговори за обединение на разделения остров, съобщиха медиите във вторник. Споразумението е било постигнато по време на среща на лидера на ДИСИ Никос Анастасиадес и лидера на РТП Ферди Сойер в турския сектор на Никозия. След това Анастасиадес каза, че партиите са поели ангажимента да работят за намирането на решение, основаващо се на резолюциите на ООН. Той призова и двете страни да избягват изявления, които могат да навредят на усилията за намиране на решение. (АНА-МПА, Фамагуста Газет - 23/06/09)
