Парламентът на БиХ отхвърли искането за отстраняване от длъжност на външния министър и други висши чиновници
					05/06/2008
					 
						САРАЕВО, Босна и Херцеговина (БиХ) – В сряда (4 юни) Камарата на представителите отхвърли искането, внесено от министър-председателя Никола Шпирич, за освобождаване на министъра на външните работи Свен Алкалай, заместник-министъра на отбраната Игор Църнадак и заместник-министъра по социалните въпроси Сенад Шепич. Гласуването беше 22 на 9 с един „въздържал се”. Шпирич започна процедурата за освобождаването им в началото на май, след като Централната избирателна комисия каза, че при тримата има конфликт на интереси, тъй като те или техни близки роднини имат връзки с компании, които работят с държавни институции. Гласуването в сряда означава, че и тримата ще запазят постовете си. (АФП, РТРС, СРНА, Дневни Аваз - 04/06/08)
