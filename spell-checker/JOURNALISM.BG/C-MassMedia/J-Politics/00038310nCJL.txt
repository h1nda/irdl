Председателят на ЕК Барозу ще посети Албания след изборите на 8 май
					27/04/2011
					
						ТИРАНА, Албания -- Председателят на Европейската комисия (ЕК) Жозе Мануел Барозу ще посети Албания след местните избори на 8 май, за да подчертае важността на процеса. Визитата беше оповестена от ръководителя на делегацията на ЕС в Тирана Еторе Секуи, който се срещна с президента Бамир Топи във вторник (26 април). Барозу ще бъде придружаван от делегация на високо равнище. Канцеларията на Топи посочи, че „Секуи е подчертал важността на местните избори за интеграционния процес на Албания в ЕС.” Топи, от своя страна, подчерта важността на мирното провеждане на кампанията, за да бъде открит пътят към свободни и честни избори. (Топ Чанъл, Ора Нюз, Лаймифундит - 26/04/11)
