Четирима са номинираните кандидати за лидер на управляващата партия в Македония
					23/11/2004
					 
						СКОПИЕ, Македония -- Четирима души ще се кандидатират за поста председател на управляващия Социалдемократически съюз на Македония (СДСМ) на конгреса на партията в сряда (24 ноември). От десетте кандидати, номинирани от общинските организации, четирима бяха включени в окончателния списък от председателството на СДСМ. Това са настоящите заместник-председатели Владо Бучковски, Радмила Шекеринска, Яни Макрадули и Тито Петковски. На победителя вероятно ще бъде предложен премиерският пост, който бе овакантен след оставката на Хари Костов миналата седмица. 
						Други новини: Македонският кабинет в оставка прие в понеделник важна стратегия за преустройство на съдебния сектор. Тя има за цел да подобри ефективността и приведе съдебната система в съответствие със стандартите на ЕС. (A1 TВ, Утрински весник - 23/11/04; A1 TV - 22/11/04)
