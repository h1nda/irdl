Десните опозиционни партии в България намекват за евентуално обединяване
					23/05/2007
					 
						СОФИЯ, България -- Разединената дясна опозиция в страната посочи, че може да се обедини, след като нито една от трите десни партии - Съюза на демократичните сили (СДС), "Демократи за силна България" (ДСБ) и Съюза на свободните демократи - не спечели места в Европейския парламент след изборите в неделя. И трите партии бяха под прага от 5,56 %. Това доведе до оставката на лидера на СДС Петър Стоянов и на националното ръководство на ДСБ начело с Иван Костов. Стоянов и Костов намекнаха, че напускането им разкрива възможност за обединяване под ново ръководство. 
						Други новини -- Във вторник президентът Георги Първанов, бивш лидер на Българската социалистическа партия (БСП), разкритикува управляващата коалиция и особено основния участник в нея, БСП, за представянето й в неделните избори. Новосформираната партия ГЕРБ на кмета популист на София Бойко Борисов излезе пред БСП и по-малкия й партньор в правителството, предимно етническото турско Движение за права и свободи. Първанов каза, че тези резултати, както и твърде ниската избирателна активност, демонстрират необходимост от промяна на начина на функциониране на политическата система. (Сега, Новинар - 23/05/07; Медиапул, Дарик, News.bg - 22/05/07)
