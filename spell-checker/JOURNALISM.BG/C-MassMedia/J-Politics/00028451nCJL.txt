Сръбският парламент започва обсъждането на пакет от закони за реформа на съдебната система
					20/11/2008
					 
						БЕЛГРАД, Сърбия -- В сряда (19 ноември) депутатите започнаха обсъждането на пакет от закони за реформа на съдебната система, който включва повече от 300 изменения, имащи за цел да направят съдилищата по ефективни. Сред основните промени ще бъде сформирането на нови основни съдилища, които да заменят районните, и на второинстанционни съдилища, които да заменят окръжните, както и на апелативен, върховен и касационен съд. В своя доклад за напредъка, публикуван в началото на ноември, Европейската комисия (ЕК) заяви, че най-голямата слабост на Сърбия остава съдебната система, както и борбата срещу корупцията и организираната престъпност. ЕК заяви, че политическият контрол над съдебната система остава значителен, а механизмите за назначаване на магистратите и тяхната отговорност трябва да станат по-прозрачни. (Блиц - 20/11/08; Бета, Данас - 19/11/08)
