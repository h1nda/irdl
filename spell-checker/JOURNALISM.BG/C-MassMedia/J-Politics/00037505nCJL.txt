Етническа албанска партия в Македония настоява отново за отлагане на преброяването
					20/02/2011
					 
						СКОПИЕ, Maкедония - Опозиционната етническа албанска партия "Нова демокрация " (НД) призова отново в събота (19 февруари) за отлагане на преброяването на населението от април за юли. Според НД това ще даде възможност за участието на повече от 250 000 етнически албанци, които живеят и работят в други страни, но се връщат у дома за празниците. НД също иска преброяването да се проведе в рамките на 30 дни, а не на 15, за да се даде възможност на повече хора да участват. Партията заплашва да бойкотира процеса, ако преброяването се проведе през април. (A1, Aлсат M, Сител - 19/02/11)
