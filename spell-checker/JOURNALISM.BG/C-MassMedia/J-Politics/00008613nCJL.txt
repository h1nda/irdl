Българският президент е на посещение в Турция
07/10/2003
 
СОФИЯ, България -- Президентът Георги Първанов започва тридневно официално посещение в Турция във вторник (7 октомври). Той ще се срещне с турския си колега Ахмет Недждет Сезер и ще обсъди с него засилването на двустранните връзки и икономическото сътрудничество. Двамата ще дискутират и въпроси на сигурността, следвоенното преустройство на Ирак и по-нататъшното сътрудничество в борбата срещу организираната престъпност и тероризма.
Други новини: България стартира проект за създаване на национална информационна система, насочена към активизиране на мерките срещу престъпността. ЕС осигурява 2 млн. евро, докато правителството ще отпусне други 2.4 млн. евро. (БНТ, бТВ, Труд, 24 часа, Дневник - 07/10/03; БТА, БНТ, Нова ТВ - 06/10/03)
