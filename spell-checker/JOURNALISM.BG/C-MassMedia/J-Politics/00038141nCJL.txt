Президентът на ЕС Ван Ромпой е на посещение в Атина 
					12/04/2011
					
						АТИНА, Гърция -- Президентът на ЕС Херман ван Ромпой пристигна в Атина във вторник (12 април) за разговори с президента Каролос Папуляс и министър-председателя Георгиос Папандреу. Той ще изнесе и реч в Националната банка на Гърция. В интервю за „Катимерини” от понеделник Ван Ромпой каза, че неотдавнашните спекулации за преструктуриране на дълга на Гърция са по-скоро „академични” и не трябва да отклоняват правителството от дневния ред на реформите. „Гърция осъществява своята програма само от десет месеца и трябва да дадем време, за да могат реформите да доведат до резултати”, каза Ван Ромпой. (Прото Тема, Нафтемборики, Катимерини, Етнос - 12/04/11; Катимерини - 11/04/11)
