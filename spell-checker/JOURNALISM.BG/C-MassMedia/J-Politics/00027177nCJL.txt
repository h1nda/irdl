Талят заяви, че преговорите за обединение на Кипър ще започнат през септември
					24/07/2008
					 
						НИКОЗИЯ, Кипър -- Преди разговорите си в петък (25 юли) с кипърския президент Деметрис Христофиас кипърският турски лидер Мехмет Али Талят прогнозира, че преговорите за обединение ще започнат през септември. В интервю за "Си Ен ЕН Търк" той подчерта важността на политическата равнопоставеност с кипърските гърци във всички институции. Талят каза, че някои въпроси не подлежат на преговори за кипърската турска страна - ролята на Турция като гарант, политическата равнопоставеност и двузоналната държава с две съставни държави - но добави, че "ние сме готови да преговаряме за всичко останало." (Хюриет, Си Ен Ен Търк, Заман, Търкиш Прес, Синхуа, АП, Интернешънъл Хералд Трибюн, In.news, АНА-МПА - 23/07/08)
