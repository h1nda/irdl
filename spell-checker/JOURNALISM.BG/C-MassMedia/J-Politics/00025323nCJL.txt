Българският президент отмени посещението си в Мексико поради проблеми с президентския самолет
					31/01/2008
					 
						СОФИЯ, България -- Самолетът, с който пътуваше българския президент Георги Първанов, извърши аварийно кацане на Азорските острови късно вечерта във вторник (29 януари) поради технически проблем. Руският самолет "Ту-154" на президента трябваше да го отведе заедно с придружаващата го делегация в Мексико за първата визита на български държавен глава там. Наложи се визитата, която трябваше да продължи три дни, да бъде отменена. Президентът и делегацията се завърнаха в България с чартърен полет късно вечерта в сряда. (АП, Синхуа, БГНЕС, бТВ, БНР, Дарик, ДПА - 30/01/08)
