Премиерът на Румъния Търичану иска още един мандат след изборите на 30 ноември
					31/08/2008
					 
						БУКУРЕЩ, Румъния -- Премиерът Калин Попеску Търичану заяви в петък (29 август), че иска още един мандат след изборите на 30 ноември. "С гордост и ентусиазъм съобщавам, че искам да бъда кандидатът на Национално-либералната партия (НЛП) за премиерския пост", заяви Търичану на среща на партийни лидери в черноморски курорт. 
						Мирча Джоана, лидер на опозиционната Социалдемократическа партия обяви своята кандидатура за премиерския пост също в петък. Заместник-лидерът на Демократическата либерална партия Теодор Столоян също е проявил интерес към поста. (Финанчиарул, Hotnews, AФП, МИА - 29/08/08)
