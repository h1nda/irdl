Плановете за обединение на дясноцентристки партии в Турция се провалиха
					04/06/2007
					 
						АНКАРА, Турция -- Плановете за обединение на две дясноцентристки партии – Отечествената партия (ОП) и Партията на верния път (ПВП) – се провалиха, потвърди лидерът на ОП Еркан Мумджу в неделя (3 юни). ОП, която проведе конгрес през уикенда, не е одобрила решението за разпускане на партията и присъединяването й към Демократическата партия (ДП), която беше основана миналата седмица от ПВП. Съюзът беше разглеждан като ключов, тъй като не се очаква никоя от партиите да е в състояние да премине парламентарния праг сама. (Сабах, Заман, Търкиш Дейли Нюз, АП - 04/06/07)
