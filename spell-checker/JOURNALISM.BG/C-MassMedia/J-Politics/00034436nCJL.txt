Европейският парламент се опита да сложи край на политическата криза в Албания
					05/05/2010
					 
						БРЮКСЕЛ, Белгия -- Европейският парламент (ЕП) не успя да събере във вторник (4 май) албанските политически партии за диалог за прекратяване на политическата криза в страната. След два дена на срещи в Брюксел Парламентарният комитет ЕС-Албания не успя да приеме редовна резолюция, както се случваше при предишните срещи. Ръководителят на делегацията на ЕП за Балканите Едуард Кукан каза, че „политическата патова ситуация беше очевидна тук, в Европейския парламент… Аз съм разочарован, тъй като за пръв път среща от този род завършва по такъв начин”. Румънският депутат от ЕП Виктор Бостинару каза, че положението представлява прецедент. „Тревожно е, че ЕП не срещна готовност от страните в Албания да работят заедно за европейското бъдеще на страната. Ние сме тук, за да си сътрудничим, а нашите албански колеги не правят това”, каза Бостинару. Някои членове на опозиционни партии в Тирана прибягнаха тази седмица до започването на гладна стачка, докато управляващата Демократическа партия не се съгласи да отвори избирателните урни от общите избори през юни 2009 г. Опозицията настоява вече месеци наред, че резултатите са били манипулирани. (Топ Ченъл, Шекули, Balkan Web - 04/05/10)
