Инвалиди нахлуха в сградата на парламента на БиХ
					26/02/2009
					 
						САРАЕВО, Босна и Херцеговина (БиХ) -- Инвалиди нахлуха в парламента на Федерация БиХ (ФБиХ) в сряда (25 февруари) в знак на протест срещу предложените промени в закона за социалната защита. Министър-председателят на ФБиХ Неджад Бранкович и няколко министри, присъстващи на заседанието на парламента, напуснаха, когато демонстрантите се появиха. Според предложените промени всички цивилни лица с процент на инвалидност под 90 % -- която не е получена по време на война -- няма да получават компенсации. Мярката ще засегне около 82 000 души. След кратко прекъсване на заседанието депутатите одобриха промените на извънредно заседание. (Независне Новине, Дневни Аваз, БТА, Протест - 25/02/09)
