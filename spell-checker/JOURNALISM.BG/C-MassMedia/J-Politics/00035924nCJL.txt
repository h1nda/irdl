Свобода заяви, че Хърватия трябва да приключи присъединителните преговори с ЕС през следващата година
					06/09/2010
					 
						ЗАГРЕБ, Хърватия -- Докладчикът на Европейския парламент за Хърватия Ханес Свобода е оптимист, че страната му ще може да завърши присъединителните преговори с ЕС до следващата пролет, съобщиха местните медии в неделя (5 септември). Коментирайки неотдавнашното си посещение в Загреб Свобода заяви, че целта на Хърватия е да завърши преговорите през март 2011 г. В същото време той отбеляза, че оставащите преговорни глави - за съдебната власт и основните права и конкуренцията - са сред най-трудните. Той също посочи, че няколко страни членки на ЕС следят отблизо усилията на Хърватия да реформира съдебната власт и да се бори срещу корупцията, както и сътрудничеството на страната с Хагския трибунал за военни престъпления. (Дойче Веле, Пословни Дневник - 05/09/10)
