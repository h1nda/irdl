Българска опозиционна партия определи своя кандидат за кмет на София
26/05/2003
 
СОФИЯ, България -- В неделя (25 май) опозиционният Съюз на демократичните сили определи Пламен Орешарски за свой кандидат за кметските избори в София. Орешарски е заместник-председател на партията и бивш заместник- министър на финансите. Единственият друг официален кандидат е сегашният кмет Стефан Софиянски, който завършва своя втори мандат. Лявата опозиционна Българска социалистическа партия все още не е номинирала кандидата си.
Други новини: премиерът Симеон Сакскобурготски се завърна в неделя от тридневно посещение в Италия, където неговият колега Силвио Берлускони обеща да подкрепи усилията на България за интеграция в ЕС. Подкрепата на Италия би могла да бъде решаваща, посочи Сакскобурготски, тъй като Италия предстои да поеме ротационното председателство на Съюза. (Труд, 24 часа, Дневник - 26/05/03; БТА, БНТ, БТВ, Нова ТВ - 25/05/03)
