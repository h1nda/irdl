Турският координатор за антитероризма отхвърля възможност за преговори с ПКК
					17/09/2006
					 
						АНКАРА, Турция -- Координаторът на страната за борбата срещу Кюрдската работническа партия (ПКК), генералът от запаса Едип Басер изрично отхвърли в събота (16 септември) възможността за преговори с терористичната организация. В изявление на пресконференция, Басер изрази задоволство от решителността, изразена от неговия американски колега, генералът от запаса Джоузеф Ралстън, който посети Анкара в началото на седмицата. Подробностите се очаква да бъдат публикувани.
						Други новини - Турските власти твърдят, че подозират участие на радикалната фракция на ПКК в бомбената експлозия в Диарбекир, която уби десет души и рани 17 миналата седмица. Според разследващите органи използваният материал е подобен на този, използван наскоро срещу турски военни обекти. 
						Близо до курортния град Мармарис полицията арестува четирима мъже и конфискува повече от 10 кг пластичен експлозив. Общо 27 души, включително туристи, бяха ранени при бомбените експлозии там миналия месец. (AФП - 17/09/06; Заман, Джихан - 16/09/06; AФП - 15/09/06)
