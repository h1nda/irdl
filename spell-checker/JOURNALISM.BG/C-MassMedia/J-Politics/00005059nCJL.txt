Лабус се отказва от президентската надпревара в Сърбия, напуска Демократическата партия
12/11/2002
 
БЕЛГРАД, Югославия -- Миролюб Лабус съобщи в понеделник (11 ноември), че не възнамерява да участва в сръбските президентски избори през следващия месец. Той каза, че избирателите са уморени от споровете в управляващата коалиция и че според него изборът не може да промени нищо. Лабус съобщи също, че напуска Демократическата партия на сръбския министър-председател Зоран Джинджич поради получената слаба подкрепа в предишния тур. Той завърши втори в надпреварата с Воислав Кощуница на 13 октомври. Вотът беше анулиран, тъй като гласувалите бяха по-малко от законовия минимум от 50 процента, условие което парламентът впоследствие премахна. Кощуница все още не е съобщил дали ще участва в изборите на 8 декември. Крайният националист Воислав Шешел, който се класира трети в октомврийските избори, е единственият обявен кандидат до този момент. (АП, АФП, Танюг, Радио и ТВ Б92 - 11/11/02)
