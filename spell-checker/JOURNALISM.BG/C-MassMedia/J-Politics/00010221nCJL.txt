Гюл: Турция ще получи дата за започване на преговори за присъединяване към ЕС
21/03/2004
 
ИСТАНБУЛ, Турция -- Външният министър Абдуллах Гюл заяви, че правителството вярва, че ще получи дата за започване на преговорите за присъединяване към ЕС, тъй като е доказало готовността си да изпълнява политическите критерии за членство в ЕС. В петък (19 март) Гюл отбеляза, че турското правителство е постигнало напредък в провеждането на структурните реформи, а също и значително подобрение в икономическата стабилност и развитие след изборите през ноември 2002 г., които доведоха сегашното правителство на власт.
Също в петък еврокомисарят по разширяването Гюнтер Верхойген каза, че присъединителните разговори с Турция могат да започнат през пролетта на 2005 г. Окончателното решение ще бъде взето на срещата на върха на ЕС през декември. (Анадолска агенция , НТВ, АФП - 19/03/04)
