Лидерите на кипърските гърци и турци са оптимисти за преговорите за обединение на острова
					28/05/2008
					 
						НИКОЗИЯ, Кипър -- Президентът Деметрис Христофиас и турският кипърски лидер Мехмет Али Талят казаха в отделни свои изявления във вторник (27 май), че са оптимисти за предстоящите преговори за обединение, които се очаква да започнат след три седмици. Христофиас се срещна с лидерите на кипърските гръцки парламентарни партии, за да ги информира за хода на разговорите между двете работни групи, които подготвят преговорите. "Това е нашата цел: да имаме ясна основа ... да се договорим за дата за започване на преговорите лице в лице", каза Христофиас. "Аз съм наистина оптимистично настроен, защото има промяна от кипърска гръцка страна", каза Талят за АП. (АП, Файненшъл Мирър, ДПА - 27/05/08)
