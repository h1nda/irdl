Върховният представител Шварц-Шилинг обсъди ролята на неправителствените организации в изборите в БиХ
					03/02/2006
					 
						САРАЕВО, Босна и Херцеговина (БиХ) -- Върховният представител Кристиян Шварц-Шилинг се срещна в четвъртък (2 февруари) с представители на неправителствени организации и разговаря с тях за ролята на организациите им в изборите през октомври, особено по време на кампаниите. Шварц-Шилинг призова представителите на обществеността да вземат бъдещето си в свои ръце и определи неправителствените организации като свързващо звено между гражданите и политиците. Той каза, че избирателните кампании трябва да се използват за обсъждане на конкретни проблеми и на решенията, предложени от кандидатите. Той призова неправителствените организации да улеснят подобни обществени дискусии по време на кампанията. (Фена, РТРС, ПБС БиХ - 02/02/06)
