Интер-европейският парламентарен форум ще контактува с Либия за обвинените български медицински сестри
04/07/2004
 
БРЮКСЕЛ, Белгия -- Изпълнителният комитет на Интер-европейския парламентарен форум по въпросите на населението и развитието реши в петък (2 юли) да изпрати писмо до либийското правителство в подкрепа на българските сестри, осъдени на смърт по-рано тази година по обвинения, че са заразили 400 деца с HIV. Представители на българския парламент присъстваха на сесията в Брюксел и изложиха информация по случая.
Също в петък България и Румъния подписаха споразумения за два съвместни проекта в областта на туризма и транспорта. Първият е за разработване на съвместна стратегия за развитие на туризма между градовете Гюргево и Свищов. (БTA, БНР, Ромпрес - 02/07/04)
