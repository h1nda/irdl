БиХ започва преговори с ЕС
					25/11/2005
					 
						САРАЕВО, Босна и Херцеговина (БиХ) -- В петък (25 ноември) БиХ трябва официално да започне преговорите с Европейската комисия по Споразумението за стабилизация и асоцииране, първата стъпка към членство в ЕС. Еврокомисарят по разширяването Оли Рен и босненският премиер Аднан Терзич ще присъстват на церемонията по случай началото на преговорите. В отворено писмо до гражданите на БиХ в четвъртък британският посланик в БиХ Матю Райкрофт посочи четири главни приоритета за предстоящия период -- развитие на държавните институции, осъществяване на реформата в полицията, прилагане на закона за обществените електронни медии и сътрудничество с трибунала на ООН за военни престъпления в Хага. Очаква се преговорите да продължат около 12 месеца. 
						Други новини -- В четвъртък Европейският съвет реши да удължи мандата на полицейската мисия на ЕС в БиХ до края на 2007 г. Ще бъдат промени мандатът и числеността на мисията, за да се пренасочи дейността й към "подпомагане на борбата срещу организираната престъпност с повече превантивни действия и осъществяване на реформата в полицията", се казва в декларацията на съвета. (АФП, Независне новине, Дневни аваз - 25/11/05; ФЕНА, ПБС БиХ, РТРС, Уеб-сайт на ЕС - 24/11/05)
