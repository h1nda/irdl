Хърватска и Югославия подписаха споразумение за свободна търговия
24/12/2002
 
БЕЛГРАД, Югославия -- Вицепремиерът Миролюб Лабус и хърватският министър на икономиката Любо Юрчич подписаха в понеделник (23 декември) споразумение за свободна търговия, което се подготвяше от почти една година. Според него, митническите такси и мита ще бъдат постепенно намалявани през следващия петгодишен период до действителното започване на свободната търговия през 2007 г. Дотогава, 70 процента от потребителските стоки и 30 процента от селскостопанските продукти ще бъдат внасяни от двете страни без обмитяване. Сделката трябва да бъде одобрена от парламентите на всяка от страните. Това вероятно ще стане през първото тримесечие на 2003 г. (АП, AФП - 24/12/02; Танюг, Б92, БиБиСи, АФП - 23/12/02)
