Според румънския парламент реституцията на "Замъка на Дракула" е незаконна
					26/09/2007
					 
						БУКУРЕЩ, Румъния -- Във вторник (25 септември) депутатите приеха предварителен доклад, в който се посочва, че реституцията на комплекса от сгради, известен като "Замъка на Дракула", е незаконна. Миналата година важната туристическа забележителност бе върната на ерцхерцог Доминик фон Хабсбург, наследник на румънското кралско семейство, пет десетилетия, след като бе конфискувана от предишния комунистически режим. Прехвърлянето на собствеността включваше споразумение, по силата на което крепостта трябваше да бъде използвана като музей в продължение на три години. 
						Докладът от вторник, въпреки че не оспорва правото на собственост на Хабсбургите, твърди, че са допуснати грешки в реституционната процедура. В него се казва, че замъкът е трябвало да бъде преактуван като частна собственост, преди да бъде върнат на предишните си собственици. Депутатите посочиха също, че други четирима наследници - освен Доминик фон Хабсбург - имат право да наследят имота. (Гардианул, Найн o'клок - 26/09/07; Hotnews.ro, БМРР - 25/09/07)
