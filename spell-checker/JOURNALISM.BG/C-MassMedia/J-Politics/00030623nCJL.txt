ЕС, Хърватия и Словения започват нов кръг от преговори по граничния спор
					17/06/2009
					 
						БРЮКСЕЛ, Белгия -- Нов кръг от преговори с участието на хърватския външен министър Гордан Яндрокович, неговия словенски колега Самуел Збогар и еврокомисаря по разширяването Оли Рен ще бъде проведен в сряда (17 юни) в Брюксел като последен опит да се намери решение на граничния спор, който блокира присъединителните преговори на Хърватия с ЕС. Шведският външен министър Карл Билд каза за "Ройтерс" във вторник, че Хърватия едва ли ще има възможност да завърши преговорите за влизане в ЕС до края на годината и да стане членка на блока през 2011 г. "Не е невъзможно. Ние ще опитаме, но няма нужда да се споменава, че в графика има известно изоставане", заяви Билд. Швеция поема шестмесечното ротационно председателство на ЕС през юли. (Весник - 17/06/09; ХРТ, СТА, Хина, Ройтерс, Дневник â&#128;&#147; 16/06/09)
