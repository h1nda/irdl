Сърбия отрече, че се водят преговори за арестуването на Младич
					17/06/2009
					 
						БЕЛГРАД, Сърбия -- Расим Ляич, ръководител на сръбския Национален съвет за сътрудничеството с Трибунала за военни престъпления в Хага (МНСБЮ), отхвърли съобщенията на медиите в Босна и Херцеговина (БиХ) от вторник (16 юни), че Сърбия води преговори за арестуването на укриващия се военнопрестъпник Ратко Младич. Ляич отрече също така спекулациите, че Младич е бил арестуван в северния град Тузла в БиХ по-рано тази седмица. Според съобщенията по време на визитата в Белград на министър-председателя на Република Сръбска Милорад Додик тази седмица Сърбия се е опитала да го убеди да отведе Ратко Младич в БиХ и да организира ареста му. "За съжаление Ратко Младич все още не е открит", каза Ляич. Арестуването на Младич е пречка за Сърбия и би довело до по-тясното й интегриране в ЕС. (ФоНет, Б92, Танюг, Блиц, РТС - 16/06/09)
