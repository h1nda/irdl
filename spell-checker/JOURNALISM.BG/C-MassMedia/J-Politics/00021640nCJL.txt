Изявления на хърватския и италианския президент сочат за спадане на напрежението
					19/02/2007
					 
						ЗАГРЕБ, Хърватия -- Изявленията на хърватския президент Стипе Месич и на италианския му колега Джорджо Наполитано сочат, че неотдавнашното напрежение в двустранните отношения затихва, според съобщения в местната преса от понеделник (19 февруари). Отношенията се обтегнаха миналата седмица, когато Месич разкритикува коментара на Наполитано относно престъпления, извършени през Втората световна война от партизаните на Тито срещу италианци в Хърватия. Той обвини Наполитано в расизъм. На свой ред Италия отговори, че Хърватия може да има проблеми в преговорите си с ЕС за присъединяване, ако подобни въпроси не бъдат решени. Сега и двете президентски канцеларии излязоха с декларации, в които се казва, че нито една от страните не желае да се връща към спорове, засягащи мирните споразумения между двете държави след Втората световна война. Те изразиха също готовност за продължаване на диалога и партньорството. (Вечерни лист - 19/02/07; ХИНА, ХРТ - 18/02/07)
