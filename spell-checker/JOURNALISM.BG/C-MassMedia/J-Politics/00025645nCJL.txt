Десет малки партии се обединиха срещу големите във връзка с избирателната реформа в Албания
					29/02/2008
					 
						ТИРАНА, Албания -- Група от десет политически партии от двата края на политическия спектър обединиха сили, за да предотвратят приемането на избирателните реформи, предложени от двете най-големи партии, Демократическата (ДП) и Социалистическата (СП). На кръгла маса в четвъртък (28 февруари) малките партии обвиниха ДП и СП, че забавят процеса, и заявиха, че СП и ДП са сключили съюз, за да изключат малките партии от участие в подготовката. Неритан Чека, лидер на партията Демократичен алианс, подчерта, че малките партии няма да позволят на големите да им налагат своите убеждения. (Коха Йоне, Шекули, Шкип, Панорама -29/02/08; Топ-Чанъл, Макфакс - 28/02/08)
