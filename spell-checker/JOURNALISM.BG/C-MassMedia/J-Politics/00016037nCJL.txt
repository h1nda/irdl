Грабар-Китарович изнесе в САЩ лекция за хърватската външна политика 
					23/09/2005
					 
						НЮ ЙОРК, Съединени щати -- В четвъртък (22 септември) хърватският министър на външните работи и европейската интеграция Колинда Грабар-Китарович изнесе лекция за външната политика на Загреб в Колумбийския университет в Ню Йорк. Тя подчерта, че Хърватия е постигнала действителен напредък в подготовката си за членство в НАТО и ЕС и е успяла да изгради действаща демокрация и пазарна икономика. Тя каза, че правителството работи упорито, за да изпълни плана си за действие за откриване на укриващия се генерал в оставка Анте Готовина, като така премахне и последната пречка за започване на присъединителните преговори с ЕС. Що се отнася до граничния спор със Словения, тя отбеляза, че Хърватия предпочита той да бъде отнесен за решаване в международен арбитражен съд, но засега Словения се противопоставя на подобно решение. (Индекс - 23/09/05)
