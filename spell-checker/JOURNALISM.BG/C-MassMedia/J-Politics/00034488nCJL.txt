Албанският президент Топи започна нови преговори относно политическата криза
					10/05/2010
					 
						ТИРАНА, Албания -- Президентът Бамир Топи започна в петък (7 май) разговори с албански лидери и международни представители в опит да прекрати политическия застой, заплашващ процеса на евроинтеграция. След срещи с вицепремиера Илир Мета, посланиците на САЩ и на Европейската комисия, канцеларията на Топи обяви, че дискусиите още веднъж са подчертали важността на възобновяването на диалога между институциите. В събота Топи проведе телефонен разговор с опозиционния лидер Еди Рама. Дипломатически източници посочиха, че макар и двамата да са отбелязали известен напредък, споразумение не е постигнато. Правителството твърди, че отварянето на урните с бюлетини би било противоконституционно. (Шекули, Топ Чанъл, Ора Нюз - 09/05/10; Би Би Си - 07/05/10)
