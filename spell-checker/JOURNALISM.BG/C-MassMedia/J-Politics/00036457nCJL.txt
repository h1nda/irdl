Споразумение за мултиетническо управление бе постигнато в Буяновац, Сърбия
					22/10/2010
					 
						БЕЛГРАД, Сърбия -- Споразумение за създаването на мултиетническо местно управление в южната сръбска община Буяновац бе подписано в четвъртък (21 октомври). Преди местната администрация се състоеше изключително от албанци, които съставляват повече от половината население на общината. Но според споразумението представители на сръбски партии ще получат няколко постове. Димитриос Кипреос, директор на мисията на ОССЕ в Сърбия присъства на церемонията по подписването и заяви: "Събитие от решаващо значение е, че етническите албански лидери на Буяновац решиха да сформират коалиция с техните сръбски съграждани и да управляват този важен град заедно. Надявам се, че това решение, което показва, че в крайна сметка конструктивното сътрудничество е възможно, ще получи заслужен отзвук." (Taнюг, Бета, Радио "Свободна Европа" - 21/10/10)
