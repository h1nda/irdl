Черногорски съд отхвърли искане на опозицията във връзка с новата конституция
					18/12/2006
					 
						ПОДГОРИЦА, Черна гора -- Конституционният съд на страната отхвърли в петък (15 декември) искане на опозицията да се прецени доколко законът, уреждащ процеса на приемане на новата черногорска конституция, е съобразен с настоящата конституция. Опозицията сезира конституционните съдии с твърдението, че управляващото мнозинство е нарушило процедурите за предлагане и приемане на закона в парламента. Съдът обаче заключи, че въпросът е извън неговата юрисдикция. Сформирана бе специална парламентарна комисия за изготвяне на прокет за нова конституция, след като Черна гора е вече независима. (Вести, Победа - 17/12/06; МИНA - 16/12/06)
