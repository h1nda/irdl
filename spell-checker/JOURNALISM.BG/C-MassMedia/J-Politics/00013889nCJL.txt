Следващият кръг от преговорите между Скопие и Атина по въпроса с името се очаква да се проведе до няколко седмици 
					14/03/2005
					 
						АТИНА, Гърция -- Следващият кръг от преговорите под егидата на ООН, целящи разрешаването на спора около името между Македония и Гърция, ще се проведе в рамките на няколко седмици, гласят съобщения в гръцката преса от неделя (13 март). Посредникът на ООН Матю Нимиц направи това съобщение след срещата си с гръцкия заместник-външен министър Янис Валинакис в Ню Йорк по-рано същия ден. 
						Други новини: Бившият председател на Европейската комисия Жак Сантер заяви в петък, че Македония е отбелязала напредък при прилагане на свързани с ЕС реформи. Той обаче допълни, че е твърде рано да се говори за конкретни дати за присъединяване. Сантер се изказа по време на визита в Скопие, където участваше в среща на високо равнище за развитието и сътрудничеството сред страните в региона. (АНА - 13/03/05; Вест - 12/03/05)
