Хърватският парламент свали имунитета на Главаш
					12/05/2009
					 
						ЗАГРЕБ, Хърватия -- В понеделник (11 май) парламентарна комисия свали имунитета на Бранимир Главаш, като по този начин направи възможно арестуването му. Веднага след решението съдията, който миналата седмица осъди Главаш на десет години затвор за военни престъпления, извършени срещу сръбски цивилни по време на войната на Хърватия за независимост в началото на 90-те години на 20-и век, издаде заповед за арест. Засега заповедта е валидна само за Хърватия, но местните власти работят по издаването и на международна заповед за арест. Главаш избяга в Босна и Херцеговина и е подал документи за босненски документи за самоличност.
						Други новини -- В понеделник правителството направи последен опит да предотврати общата стачка планирана за сряда, която би могла да парализира публичния сектор. Работещите в сферата на образованието организират стачката в знак на протест срещу едностранното решение на финансово затрудненото правителство за отмяна на увеличението от 6 % на заплатите в публичния сектор. В понеделник правителството предложи въпросът да бъде решен с арбитраж. (ХИНА, ХРТ, БХРТ, СРНА, РТРС, Танюг, БТА - 11/05/09)
