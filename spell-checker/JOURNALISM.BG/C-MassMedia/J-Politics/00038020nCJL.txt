ОССЕ предоставя техническа помощ за албанските избори 
					01/04/2011
					
						ТИРАНА, Албания -- Службата на ОССЕ в Албания е снабдила Централната избирателна комисия (ЦИК) с оборудване, което да бъде използвано в изборния процес, предадоха медиите в четвъртък (31 март). Около 35 компютъра ще бъдат използвани от комисиите на средно ниво с цел да се подобри професионализмът в местните избори на 8 май. ОССЕ финансира също телевизионни клипове и брошури, които ще се разпространяват от името на ЦИК и ще приканват гражданите да участват в процеса. Междувременно посланикът на ОССЕ Ойген Волфарт потвърди, че тези избори ще се проведат съгласно настоящия изборен кодекс. Според него ще бъде невъзможно да се правят каквито и да било промени през последния момент. Това изказване бе в отговор на призивите за промяна на част от кодекса преди процеса, реформа, която закъсня заради нефункциониращия парламент и бойкота на опозицията. (Balkan Web, Гласът на Америка, Шекули, Клан - 31/03/11)
