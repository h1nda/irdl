Сръбският президент и ръководителят на ЮНМИК се срещнаха в Белград
					07/10/2005
					 
						БЕЛГРАД, Сърбия и Черна гора -- В четвъртък (6 октомври) сръбският президент Борис Тадич разговаря с председателя на ЮНМИК Сьорен Йесен-Петерсен за ситуацията в Косово. Тадич отново подчерта, че е важно да се засилят действията във връзка с децентрализацията, завръщането на бежанците и защитата на паметниците на сръбското културно и историческо наследство в Косово.
						Също в Белград специалната работна група за безследно изчезналите лица след конфликта в Косово заседава в четвъртък за четвърти път. Представител на Международния комитет на Червения кръст каза, че в периода след предишното заседание на групата през юни е установена самоличността на над 200 изчезнали лица и техните останки са върнати на семействата им. (РТС, Танюг, БЕТА, Международен комитет на Червения кръст - 6/10/05)
