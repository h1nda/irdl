Бизнес: Транспортните министри от ЮИЕ подписаха регионално споразумение 
					07/12/2007
					Страните от ЮИЕ планират да изградят железопътна зона в региона. Още от седмицата: "Хайнекен" закупи пивоварния завод "Родик" в Сърбия.
					 
						
Меморадумът за разбирателство между транспортните министри от Югозападна Европа има за цел да засили развитието на железопътния сектор. [Гети Имиджис]
						Транспортните министри на Албания, Босна и Херцеговина, Хърватия, Македония, Черна гора, Сърбия и Косово се срещнаха във вторник (4 декември) в Тирана. Те подписаха допълнително споразумение към Меморандума за разбирателство от 2004 г., в което се предвижда създаването на железопътна транспортна зона в региона. 
						*** 
						Италианската енергийна компания "Енел" и германската Е.ОН се договориха да включат румънската държавна компания "Термоелектрика" в инвестиция "на зелено" за построяване на ТЕЦ в гр. Браила. Очаква се централата да влезе в експлоатация през 2012 г. 
						*** 
						Банковият сектор в Югоизточна Европа се развива с бързи темпове благодарение на силния икономически растеж, според изследване от ноември на Националната банка на Гърция. В него се казва, че секторът може да отбележи ръст от над 6 % през 2007 г.
						 *** 
						
Хърватската земеделска копания "Врана" смята да постори първия си завод за производство на биогаз от биомаса. Групата ще отдели 3,5 млн. евро за проекта, който се очаква да бъде завършен през юни 2008 г. Годишната производителност на новия завод ще бъде 8,5 квтч електроенергия. 
						*** 
						Централната банка на Босна и Херцгеовина (ЦББХ) обяви в понеделеник (3 декември), че повишава изискването си за задължителен резерв за търговските банки от сегашните 15 % на 18 %, считано от 1 януари. Управителят на ЦББХ Кемал Козарич обясни, че ходът има за цел да ограничи ръста на кредитите. 
						*** 
						Бизнесделегация от 22-ма представители на гръцки промишлени предприятия пристигна във вторник (4 декември) в Прищина, за да се запознае с търговските, деловите и инвестиционните възможности в Косово. Пътуването бе организирано от Солунската търговско-промишлена камара и от Федерацията на индустриите от Северна Гърция.
						*** 
						"Хайнекен" обяви в сряда (5 декември), че е закупила пивоварната "Родик", сръбски пивоварен завод, основан през 2003 г. Компанията се смята за третата най-силна на сръбския пазар, с очакван ръст от 3 % до 5%, според прогнозите на "Хайнекен". 
						
(Различни източници – 30/11/07-07/12/07)
