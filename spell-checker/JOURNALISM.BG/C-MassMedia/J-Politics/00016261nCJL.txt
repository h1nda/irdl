Парламентът на Федерация БиХ прие споразумението за преструктуриране на полицията
					14/10/2005
					 
						САРАЕВО, Босна и Херцеговина (БиХ) -- Парламентът на Федерация БиХ (ФБиХ) приключи процеса по приемане на споразумението за преструктуриране на полицията, като то бе одобрено от Камарата на народите в четвъртък (13 октомври). Споразумението бе прието без изменения, както поиска ЕС. Депутатите обаче приеха и отделна декларация, с която поискаха съдбата на вътрешното министертсво на ФБиХ да се обвърже с аналогичната му институция в Република Сръбска (РС). Депутатите отбелязаха също, че не им е било позволено да дадат своя принос в изготвянето на споразумението за преструктуриране на полицията, за разлика от техните колеги в РС. 
						След като и двете автономни области вече одобриха реформата в полицията, тя сега отива за разглеждане от парламента на държавно ниво. Приемането на реформата в полицията е от ключово значение за започване на преговорите по Споразумение за стабилизация и асоцииране с ЕС. (Независне новине, Дневни аваз, Вечерни лист - 14/10/05; ПБС БиХ, Фена - 13/10/05)
