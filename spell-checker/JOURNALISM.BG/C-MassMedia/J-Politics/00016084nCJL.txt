Специален пратеник на ЕК предлага ускоряване на преговорите по ССА с Албания
					28/09/2005
					 
						ТИРАНА, Албания -- Посланикът на Европейската комисия (ЕК) в Тирана, Луц Залцман, намекна, че ЕК има волята да ускори темпа на преговорите по Споразумението за стабилизация и асоцииране (ССА) с Албания, според съобщения в местната преса от сряда (28 септември). По време на среща с външния минитър Бесник Мустафай по-рано през седмицата Залцман подсказа, че Брюксел би желал да финализира преговорите по ССА -- започнали в началото на 2003 г. -- възможно най-скоро. Представителят на ЕК приветства "добрия старт" на новото правителство и призова за повишени усилия за прилагане на реформите. (Албейниън нюз - 28/09/05)
