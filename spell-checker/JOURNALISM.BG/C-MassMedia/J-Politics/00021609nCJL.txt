Ръководителят на НАТО даде висока оценка на напредъка на Македония и призова за сериозен политически диалог 
					15/02/2007
					 
						БРЮКСЕЛ, Белгия -- Генералният секретар на НАТО Яп де Хоп Схефер приветства постиженията на Македония, но повтори, че е необходим сериозен политически диалог между правителството и етническата албанска опозиция. На среща с македонския премиер Никола Груевски в сряда (14 февруари) в Брюксел Де Хоп Схефер се съгласи, че балканската страна е постигнала много по отношение на изпълнението на изискванията за членство в НАТО. Все пак, добави той, остава да бъде свършена още много работа, особено по отношение на съдебната реформа, преструктурирането на полицейския сектор и борбата с корупцията. (Вечер, Дневник - 15/02/07)
