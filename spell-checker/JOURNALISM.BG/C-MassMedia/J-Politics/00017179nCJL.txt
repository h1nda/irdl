Основната опозиционна партия организира митинг в Тирана заради спор за път 
					09/01/2006
					 
						ТИРАНА, Албания -- Близо 2000 души присъстваха на митинг, организиран от основната опозиционна Социалистическа партия (СП) в събота (7 януари) в знак на протест срещу решението на правителството да разруши надлез в столицата, който е още в строеж. Лидерът на СП и кмет на Тирана Еди Рама свика митинга, след като отношенията между общинската управа на Тирана и оглавявания от Демократическата партия кабинет на Сали Бериша се влошиха рязко заради проекта. Очаква се местен съд да се произнесе по случая, след като бе сезиран и от двете страни. (Албейниън нюз, Катимерини - 09/01/06)
