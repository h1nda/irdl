Българските партии БСП и ДПС се противопоставиха на провеждането на изборите за ЕП и за парламент в един и същи ден
					22/01/2009
					 
						СОФИЯ, България -- В сряда (21 януари) две от партниращите си в управляващата коалиция партии, Българската социалистическа партия (БСП) и Движението за права и свободи (ДПС), се обединиха, за да отхвърлят инициатива на третия партньор, Националното движение за стабилност и възход (НДСВ). Партията НДСВ искаше да се приемат промени в конституцията, така че изборите за Европейски парламент (ЕП) и за Народно събрание да се проведат в един и същи ден. НДСВ твърди, че комбинирането им през юни може да доведе до съществени икономии. БСП и ДПС заявиха, че мотивите на НДСВ са повече политически по своята същност. Те настояват изборите да са отделни, тъй като са за различни по характер институции.
						Също в сряда БСП и ДПС подписаха споразумение за премахване на практиката на купуване на гласове по време на избори. Инициативата бе подета от коалиция от неправителствени организации, наблюдаващи изборите в страната. (Сега, Дневник - 22/01/09; бТВ, Дарик - 21/01/09)
