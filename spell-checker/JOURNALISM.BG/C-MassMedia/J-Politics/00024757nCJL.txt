Окончателните резултати от изборите в Косово показват, че ДПК на Тачи е спечелила 34 % от гласовете
					04/12/2007
					 
						ПРИЩИНА, Косово, Сърбия -- Според окончателните резултати, публикувани в понеделник (3 декември) от Централната избирателна комисия, Демократичната партия на Косово (ДПК), водена от бившия командир от "Армията за освобождение на Косово" Хашим Тачи, е спечелила 34,3 % от гласовете на парламентарните избори на 17 ноември. Това се равнява на 37 места за ДПК в 120-местния парламент. Управляващата Демократична лига на Косово е на второ място с 22,6 %, или 25 места. Алиансът за ново Косово е трети с 12,3 %, равни на 13 места. Демократичният съюз на Дардания е получил 10,1 % от гласовете, което се равнява на 11 места, докато Алиансът за бъдеще на Косово получава 9,6 %, или десет места. По закон оставащите 24 места ще бъдат заети от представители на малцинствата в Косово. Избирателната активност е била само 40,1 %, основна причина за което бе бойкотът на косовските сърби. (РТК, Телеграфи, Kosovalive, РСЕ, Танюг, РТС - 03/12/07)
