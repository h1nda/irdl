България и САЩ се споразумяха за окончателния текст на двустранното споразумение за военните бази
					26/03/2006
					 
						СОФИЯ, Bulgaria -- България и Съединените щати се споразумяха по окончателния текст на двустранното споразумение за разполагане на американски военни бази в балканската страна, заявиха в петък (24 март) американският посланик в София Джон Байърли и българският посланик в НАТО Любомир Иванов. Те също заявиха, че разговорите по споразумението са приключили предишния ден и че остава да бъдат уредени дребни технически подробности. 
						Споразумението е за срок от десет години, като то може да бъде едностранно прекратено от която и да е от страните с едногодишно предупреждение. Според Байърли, американският държавен секретар Кондолиза Райс се очаква да подпише споразумението през април, когато ще посети София за неофициална среща на НАТО. Вероятно българският законодателен орган ще го одобри скоро след това. Байърли заяви, че първите американски войски ще бъдат разположени в България през 2007 и 2008 г., като общият брой на военнослужещите може да достигне 5000. (Сега - 25/03/06; Медиапул - 24/03/06)
