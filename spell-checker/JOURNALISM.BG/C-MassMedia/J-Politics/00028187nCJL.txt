Парламентът на ФБиХ прие закон за конфликта на интереси
					27/10/2008
					 
						САРАЕВО, Босна и Херцеговина (БиХ) -- В петък (24 октомври) депутатите от Федерация БиХ (ФБиХ) приеха закон, с който се урежда механизъм за контрол и система от санкции за гарантиране на подходящ контрол върху работата и поведението на държавните служители в общността. Депутатите от Република Сръбска приеха подобен закон през юли. В изявление от петък Службата на върховния представител (СВП) приветства тази стъпка във ФБиХ, като подчерта, че хармонизираното законодателство е особено важно за установяване на контрол върху държавните служители преди обявяването на резултатите от предварителните избори. "Този закон е важен законодателен акт и той укрепва върховенството на закона, доброто управление и борбата срещу корупцията в Босна и Херцеговина", заключава СВП. Също в петък международният наблюдател за Бръчко Рафи Грегорян въведе в сила закона за конфликтите на интереси и за институциите в областта Бръчко. (СВП, РТРС, Дневни Аваз, Онаса, Независне Новине - 24/10/08)
