Албанският хелзинкски комитет постави под въпрос законността на новия закон за лустрацията
					04/02/2009
					 
						ТИРАНА, Албания -- Албанският хелзинкски комитет (АХК) оспорва новия лустрационен закон в Конституционния съд на страната, съобщиха медиите в сряда (4 февруари). Законът, който парламентът прие през декември, изисква всички държавни служители да преминат проверка, за да се определи дали са сътрудничили на тайните служби от комунистическата епоха. АХК е поискал от съда да обяви закона за противоконституционен с твърдението, че той не е съобразен с вече действащото законодателство. АХК е изразил също така загриженост във връзка с независимостта на съдебната власт. САЩ, Великобритания и ЕС също поставиха под въпрос закона.
						Други новини от вторник -- Външният министър Лулзим Баша каза, че Албания очаква още осем страни, членки на НАТО, да ратифицират нейния протокол за присъединяване. Тирана се надява въпросът да бъде решен до следващата среща на високо равнище на НАТО през април. (Шекули, Нюз 24, Топ Нюз, Коха Йоне, BalkanWeb, Ора Нюз - 04/02/09; Клан - 03/02/09)
