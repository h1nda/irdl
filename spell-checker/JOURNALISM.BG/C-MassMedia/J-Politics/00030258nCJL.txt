Новият президент на Македония посети Брюксел 
					14/05/2009
					 
						СКОПИЕ, Македония -- Новоизбраният президент Георге Иванов завърши краткото си посещение в четвъртък (14 май) в Брюксел, където отиде след церемонията по встъпването си в длъжност във вторник. Той и министър-председателят Никола Груевски се срещнаха с върховния представител на ЕС по външната политика Хавиер Солана, който подчерта, че Македония принадлежи към ЕС. Той добави, че е много възможно Скопие да започне преговори за членство през тази година. Иванов повтори, че евро-атлантическата интеграция е върховен приоритет за него. По-рано в сряда Груевски се срещна с еврокомисаря по разширяването Оли Рен и обсъди перспективите за членство и отдавнашния спор за името между Македония и Гърция.
						Междувременно в Скопие Илка Лайтинен, изпълнителен директор на Европейската агенция за управление на външните граници, ФРОНТЕКС, похвали в сряда Македония за напредъка й в управлението на границите. На среща с вътрешния министър Гордана Янкуловска Лайтинен отбеляза, че решението за либерализиране на визовия режим за македонски граждани, пътуващи за страни от ЕС, зависи изцяло от Европейската комисия. (МИА, A1, МРТ - 13/05/09)
