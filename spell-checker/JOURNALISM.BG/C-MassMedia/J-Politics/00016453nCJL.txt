Делегацията на МВФ напусна Белград, без да е постигнато споразумение за заем
					01/11/2005
					 
						БЕЛГРАД, Сърбия и Черна гора -- В понеделник (31 октомври) делегацията на МВФ отпътува от Белград, без да постигне споразумение с правителството за стендбай кредит в размер на 200 млн. долара. Пирита Сорса, ръководител на екипа на МВФ, каза, че е постигнат напредък в преговорите, но все още са останали няколко нерешени въпроса. Тя призова Сърбия да намали държавните разходи, дефицита и инфлацията. Сръбският заместник-премиер Миролюб Лабус каза, че МВФ е прекъснал преговорите, защото очаква парламентът да приеме бюджета за 2006 г. Правителството одобри проектобюджета в петък, като заяви, че той отговаря на изискванията на МВФ. (АП, Бета, Танюг, РТС - 31/10/05)
