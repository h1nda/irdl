ДПК на Тачи се съгласи да номинира Пацоли за президент на Косово
					15/02/2011
					 
						ПРИЩИНА, Косово -- Управителният съвет на Демократическата партия на Косово (ДПК) реши в понеделник (14 февруари) да номинира Беджет Пацоли, лидер на Алианса за ново Косово (АНК), за президент. Съветът оттегли кандидатурата на Якуп Красничи и прие условията на АНК. Като цяло се очаква АНК да получи до пет министерски кресла, а ДПК ще получи постовете на министър-председател и председател на парламента. Листата на Ибрахим Ругова също се очаква да бъде част от правителствената коалиция с един депутат, както и повечето от партиите на малцинствата, които имат 25 представители в парламента. Коалиционното споразумение беше постигнато повече от два месеца след извънредните избори през декември. (Коха Диторе, Експрес, Лайм, Косова Сот - 15/02/11; Кохавижън, Клан Косова - 14/02/11)
