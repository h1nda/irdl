Турският президент каза, че стрелбата в съда е атака срещу светската система
					18/05/2006
					 
						АНКАРА, Турция -- В сряда (17 май) президентът Ахмет Недждет Сезер каза, че убийството на висшия административен съдия Мустафа Юджел Йозбилгин и раняването на още няколко от членовете на Държавния съвет е директен удар срещу светското управление и републиката. Демокрацията и светският характер на държавата са необратими, добави той. Полицията съобщи, че 28-годишен адвокат е открил в сряда стрелба в знак на протест срещу съдебно решение в полза на забраната да се носят ислямски забрадки в светските учреждения. Лидерът на опозицията Дениз Байкал нарече убийството атака срещу турската конституция. Премиерът Реджеп Тайип Ердоган също осъди нападението. (Ройтерс, БиБиСи, НТВ, TurkishPress.com -- 17/05/06; AП - 16/05/06)
