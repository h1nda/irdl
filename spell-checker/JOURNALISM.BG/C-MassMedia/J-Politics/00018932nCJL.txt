Мойсиу каза, че албанските партии трябва да обединят усилията си за придвижване на процеса на интеграция в ЕС
					14/06/2006
					 
						ТИРАНА, Албания -- Във вторник (13 юни) президентът Алфред Мойсиу приветства подписването на важното Споразумение за стабилизация и асоцииране (ССА) с ЕС и подчерта, че всички политически партии в страната трябва да обединят усилията си за по-бързото реализиране на реформите, свързани с присъединяването към ЕС. Мойсиу говори на официален прием в Тирана, който бе даден ден след подписването на ССА в Люксембург.
						Гръцкият заместник външен министър Янис Валинакис също приветства подписването като първа стъпка по пътя на съседна Албания към Европа. (Албейниън Нюз - 14/06/06; Уеб сайт на албанския президент, АНА - 13/06/06)
