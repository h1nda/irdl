Македонският парламент приема на първо четене закон за статута на Скопие-град
26/02/2004
 
СКОПИЕ, Македония -- С малко мнозинство парламентът прие закон за статута на Скопие в сряда (25 февруари). Опозиционните партии ВМРО-ДПМНЕ и Либералната партия бойкотираха гласуването, а партньорите от управляващата коалиция СДСМ и Демократичния съюз за интеграция (ДСИ) изказаха сериозна загриженост по някои от разпоредбите. Спорни точки бяха статутът на Арачиново - бившата твърдина на етническите албански бунтовници - и искането на ДСИ за ползването на албанския като втори официален език в цялата област на Скопие. Законът предвижда разделянето на града на девет общини. Дебатът ще продължи по време на второто четене. (MИA, A1 TВ - 25/02/04)
