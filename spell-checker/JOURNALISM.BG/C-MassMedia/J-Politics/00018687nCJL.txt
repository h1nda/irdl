Основните партии в БиХ потвърждават подкрепата си за проекта за промени в конституцията 
					24/05/2006
					 
						САРАЕВО, Босна и Херцеговина (БиХ) -- Лидерите на шестте основни партии в БиХ направиха общо изявление във вторник (23 май), в което потвърдиха, че пакетът от проектопромени в конституцията, одобрени от тях през март, представлява най-добрият възможен начин да се укрепят държавните институции според европейските стандарти. Председателите на Босненската партия за демократично действие, на Социалдемократическата партия, на Хърватския демократичен съюз на БиХ, на Сръбската демократическа партия, на Съюза на независимите социалдемократи и на Партията за демократичен прогрес, се срещнаха в резиденцията на американския посланик в БиХ Дъглас МакЕлхани, която бе първата след като Камарата на представителите на парламента на БиХ отхвърли проекта за поправки в конституцията през април. (Дневни аваз, Независне новине - 24/05/06; РТРС, ПБС БиХ - 23/05/06)
