В Черна гора бе сформирана нова политическа партия
					26/01/2009
					 
						ПОДГОРИЦА, Черна гора -- Най-новата партия в страната, „Нова сръбска демокрация” (НОВА), се появи на бял свят в събота (24 януари) в опит да консолидира всички сръбски политически структури в страната. Нейният лидер и бивш лидер на Сръбската народна партия Андрия Мандич обяви на учредителния й конгрес, че тя смята да вземе участие в мартенските парламентарни и местни избори в коалиция с други опозиционни партии. Движението за промяна и Социалистическата народна партия обявиха, че ще се включат. (Танюг, Б92 - 25/01/09; РТЧГ - 24/01/09)
