Синът на Франьо Туджман ще се кандидатира за президент на Хърватия
					24/03/2009
					 
						ЗАГРЕБ, Хърватия -- Мирослав Туджман, син на първия президент на Хърватия, Франьо Туджман, и професор по философия в Загребския университет, възнамерява да се кандидатира за президент на Хърватия догодина. Туджман обяви в понеделник (23 март), че ще се кандидатира като независим. Той планира сам да финансира своята предизборна кампания, но ще приема дарения от поддръжници. Неговият баща основа партията Хърватски демократичен съюз и стана президент, след като Хърватия обяви независимост през 1991 г. Той почина през декември 1999 г. (Ютарни Лист, АПА, Явно, Дневник - 23/03/09)
