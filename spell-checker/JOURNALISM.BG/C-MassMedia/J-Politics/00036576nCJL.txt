Албанското правителство отхвърли „неограниченото” разследване на изборите от 2009 г. 
					02/11/2010
					 
						ТИРАНА, Албания -- Правителството е отказало да приеме искане, което би дало възможност на опозицията да проведе „неограничено” разследване на парламентарните избори от юни 2009 г. В отговор на писмо, изпратено от лидера на Социалистическата партия (СП) Еди Рама преди около десет дена, министър-председателят Сали Бериша заяви в понеделник (1 ноември), че „в една демократична система никоя институция не може да има неограничени правомощия или да провежда неограничени разследвания”. Опозицията обвиняваше правителството в протакане на процеса, настоявайки, че в бъдеще не може да има прозрачни избори, без да бъде хвърлена светлина върху гласуването през 2009 г. Според местните медии последната реакция на Бериша по всяка вероятност ще предизвика нови улични протести от страна на опозицията. (Шекули, Ора Нюз, Топ Ченъл, Гласът на Америка - 01/11/10)
