Гърция подписва енергийно споразумение с Хърватска, Словения и Австрия
17/12/2002
 
СОЛУН, Гърция -- Гърция, Хърватска, Словения и Австрия подписаха в понеделник (16 декември) споразумение за създаването на общ енергиен пазар. Инициативата, която е в рамките на Пакта за стабилност за Югоизточна Европа, цели обхващането на целия балкански регион. Подобен документ беше подписан от Албания, Босна и Херцеговина, България, Македония и Югославия през ноември в Атина. Общото споразумение показва готовността на страните да модернизират и развият своите енергийни системи до 2005 г., когато ще бъде създаден общия пазар. (Македонска новинарска агенция - 16/12/02)
