Новият парламент на Черна гора проведе учредителната си сесия 
					03/10/2006
					 
						ПОДГОРИЦА, Черна гора -- Новият парламент проведе учредителната си сесия в понеделник (2 октомври) и одобри мандатите на 81 депутати. Ранко Кривокапич, лидер на управляващата Социалдемократическа партия (СДП), бе преизбран за председател на парламента. Ръководената от СДП коалиция има абсолютно мнозинство от 41 места в новия парламент, който бе сформиран, след като Черна гора придоби независимост през май. (Виести, Победа - 03/10/06)
