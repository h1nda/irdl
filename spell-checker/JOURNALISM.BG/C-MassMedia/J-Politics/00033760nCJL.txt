Албанският парламент прие резолюция за либерализиране на визовия режим
					12/03/2010
					 
						ТИРАНА, Албания -- Парламентът прие единодушно в четвъртък (11 март) резолюция за либерализиране на визовия режим за албанските граждани, пътуващи до страни от ЕС. В документа се отправя призив към Брюксел да завърши процеса на либерализация тази година. Депутатите от Социалистическата партия (СП) присъстваха на заседанието и гласуваха, с което опровергаха представители на правителството, които ги обвиняваха, че осуетяват свободното придвижване на албанците. СП неотдавна прекрати шестмесечния си парламентарен бойкот във връзка с изборите от юни 2009 г., които според партията са били манипулирани. (Топ Чанъл, Гласът на Америка, Лаймфуиндит, Алсат - 11/03/10)
