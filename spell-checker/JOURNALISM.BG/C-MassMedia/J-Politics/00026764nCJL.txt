Нимиц обяви, че не е постигнат напредък в последния кръг от преговорите за името между Гърция и Македония.
					13/06/2008
					 
						НЮ ЙОРК, Съединени щати -- Матю Нимиц, посредникът на ООН в спора за името между Гърция и Македония, призна на пресконференция в четвъртък (12 юни), че преговорите по-рано същия ден не са постигнали напредък между двете страни. Говорейки за двучасовата среща при закрити врати в зала на Съвета за сигурност на ООН, той каза: „Не решихме проблема тук ... но ще се заловим отново за работа след посещение в региона.” Гръцката НЕТ ТВ предаде, че Нимиц ще посети Атина и Скопие в края на месеца. (AП, ДПА, Фокус, НЕТ, МИА - 12/06/08)
