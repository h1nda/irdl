Хърватският кабинет изпраща споразумението за НАТО в парламента
					19/03/2009
					 
						ЗАГРЕБ, Хърватия -- Правителството реши на заседание в сряда (18 март) да внесе споразумението за НАТО в парламента за ратифициране. Премиерът Иво Санадер отбеляза, че повечето страни-членки на НАТО са ратифицирали документа, а останалите се очаква скоро да го направят, осигурявайки възможност на Хърватия да стане пълноправен член в началото на следващия месец. Главната пречка за членството на Хърватия в НАТО и за присъединяването й към ЕС може би е съседна Словения, с която Хърватия води спор за границите. Словенските законодатели ратифицираха протокола на 9 февруари, но не са го представили на Съединените щати поради усилията на опозиционната словенска Народна партия да бъде проведен референдум за присъединяването на Хърватия към НАТО. (ХИНА, 24 Сата, СТА, МИА - 18/03/09)
