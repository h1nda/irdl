Белград и София подписват споразумение за инфраструктурен проект
02/03/2003
 
СОФИЯ, България -- Външният министър Соломон Паси и неговият колега от Сърбия-Черна гора Горан Свиланович подписаха в петък (28 февруари) споразумение за стимулиране развитието на трансграничната инфраструктура. По-специално документът предвижда изграждането на железопътна линия и автомагистрала между София и Ниш. Проектът е част от паневропейския Транспортен коридор №10, който ще свързва Балканите със Западна Европа. Страните се договориха в най-скоро време да представят резултатите от икономическите обосновки на ръководството на Пакта за стабилност, контролиращ строителството на коридора, както и на донорите, финансиращи проекта. (Танюг, Б92, БЕФ - 01/03/03)
