Румънският президент предсказа съкращаване на разходите в държавния сектор
					07/05/2010
					 
						БУКУРЕЩ, Румъния -- Президентът Траян Бъсеску предсказа в четвъртък (6 май), че властите ще трябва да намалят заплатите в държавния сектор с 25% и пенсиите с 15%, за да предотвратят рязко увеличаване на данъците. Тази мярка ще влезе в сила от 1 юни, според местните медии. Президентът отбеляза, че се обсъждат два фискални пакета с мисията на МВФ, която в момента е в Румъния, за да преговаря за отпускането на транша от 850 милиона евро според стендбай споразумението на страната с Фонда за 13 милиарда евро. Първата опция включва повишаване на ДДС с 5% до 24%, както и 4% увеличаване на корпоративния и личния подоходен данък от 16% на 20%, заяви Бъсеску. Тази опция също предвижда съкращаване на държавните разходи. Втората опция е концентрирана само върху продължението на плановете за строги рестриктивни мерки по отношение на разходите. (Meдиафакс, Aгерпрес, HotNews - 06/05/10)
