Буш поздрави Турция за решението на ЕС за начало на преговорите 
					22/12/2004
					 
						АНКАРА, Турция -- Американският президент Джордж Буш е поздравил турския премиер Реджеп Тайип Ердоган с решението на ЕС да даде ход на предприсъединителните преговори с Анкара, обяви Белият дом във вторник (21 декември). Президентът е заявил по време на телефонния разговор, че това ще засили отношенията на Турция с Европа и САЩ. Двамата лидери са обсъдили и изборите в Ирак през януари, както и нуждата от засилване на сътрудничеството в сферата на сигурността между Вашингтон, Анкара и Багдад. Представители на трите правителства ще се срещнат в Турция, за да обсъдят въпроса. ( АФП, НТВ, Анадолска агенция - 21/12/04)
