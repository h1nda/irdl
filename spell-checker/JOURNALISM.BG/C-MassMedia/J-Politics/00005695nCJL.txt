Югославската комисия одобри закона за прилагане на федералната конституция
17/01/2003
 
БЕЛГРАД, Югославия -- В четвъртък (16 януари), комисията по създаване на конституцията на бъдещата югославска федерация одобри окончателно текста на закона за прилагането на конституцията. Деветнадесет от общо 27-те члена на комисията гласуваха "за", а 8 - "против" приемането му. Според Драголюб Мичунович, член на комисията и председател на югославския парламент, остава да се доуточнят някои дребни технически детайли, преди документът да бъде изпратен в парламентите на Сърбия и Черна гора. (БиБиСи, ФоНет, Б92, Танюг - 16/01/03)
