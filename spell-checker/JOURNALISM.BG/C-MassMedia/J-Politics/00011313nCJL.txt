Управляващата коалиция в Македония обещава да приключи преговорите по децентрализацията
29/06/2004
 
СКОПИЕ, Македония -- Трите партии от управляващата коалиция се ангажираха в понеделник (28 юни) да приключат преговорите си по децентрализацията на властта до края на седмицата. Социалдемократическият алианс за Македония, Либерал-демократическата партия и Демократичният съюз за интеграция заявиха, че ще направят всичко възможно за постигане на компромис, който позволява местни избори да се проведат преди 17 октомври. Те подчертаха, че би било неприемливо да се подбират ръководители на местни администрации съгласно старата система на териториално деление. Междувременно основната опозиционна партия ВМРО-ДПМНЕ заяви в понеделник, че ще настоява новият председател на Държавната избирателна комисия да бъде избран преди местните избори. (Утрински вестник - 29/06/04; А1 ТВ - 28 /06/04)
