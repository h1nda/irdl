Македония ще създаде съвет за наблюдение върху прилагането на Закона за амнистия
15/07/2003
 
СКОПИЕ, Македония -- Партньорите в управляващата коалиция решиха в понеделник (14 юли) да създадат съвет за наблюдение върху прилагането на новия Закон за амнистия. Съветът ще включва представители на политическите партии, както и членове на международната общност. Решението да се създаде този съвет последва неотдавнашното задържане на няколко членове на албанската Армия за национално освобождение.
Други новини: Люксембург ратифицира Споразумението за стабилизиране и асоцииране между ЕС и Македония. До този момент 12 от 15-те членки на ЕС са подкрепили споразумението, което е от ключово значение за евентуално начало на преговорите на Македония за присъединяване към Съюза. (А1 ТВ, МИА - 14/07/03)
