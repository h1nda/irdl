Според социолози политическите партии в Македония губят подкрепа
09/12/2003
 
СКОПИЕ, Македония -- Ново проучване на общественото мнение, проведено от американския Международен републикански институт, показа спад на общественото одобрение за повечето политически партии и политици в Македония. Според резултати, публикувани в понеделник (8 декември), 17 % от интервюираните подкрепят управляващия Социалдемократически съюз на Македония, понижение с 3 % в сравнение със септември. Подкрепата за основната опозиционна партия ВМРО-ДПМНЕ е спаднала от 10 % на 9 %. Единствената партия, която практически се радва на засилено обществено доверие, е Демократическият съюз за интеграция, член на управляващата коалиция, подкрепата за който се е повишила с 3 %, достигайки 8 %.
Други новини: Македония и Гърция подписват споразумение във вторник за откриване на консулски служби в Солун и Битола, което цели да улесни процедурите по издаване на визи и търговските отношения. (Утрински вестник - 09/12/03; МИА, А1 ТВ, Макфакс - 08/12/03)
