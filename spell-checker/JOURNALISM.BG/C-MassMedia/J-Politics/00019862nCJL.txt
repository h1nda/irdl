Нов кръг от преговори за децентрализация на Косово започна във Виена
					07/09/2006
					 
						ВИЕНА, Австрия -- Нов, двудневен кръг от технически преговори между делегациите на Белград и Прищина започна във Виена в четвъртък (7 септември) под председателството на заместник-пратеника на ООН за преговорите по статута на Косово, Алберт Рохан. В центъра на преговорите отново е децентрализацията, защитата на културното и религиозно наследство и правата на етническите общности в провинцията. Преди началото на преговорите, ръководителят на преговарящия екип на Прищина Луфти Хазири заяви,че е оптимистично настроен по отношение на дискусиите. Неговият сръбски колега Слободан Самарджич не сподели тези очаквания. Двете страни продължават да бъдат разделени по отношение на броя на сръбските общини в Косово. (Бета, Политика, РТС - 07/09/06)
