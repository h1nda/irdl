Парламентарната асамблея на СЕ прие доклада за БиХ
					01/10/2008
					 
						СТРАСБУРГ, Франция -- Във вторник (30 септември) Парламентарната асамблея на Съвета на Европа прие доклад за напредъка на Босна и Херцеговина (БиХ) в усилията й да изпълни критериите за членство в ЕС. Беше приета също и резолюция, призоваваща за по-силни институции на държавно ниво и за конституционни реформи. Докладът, изготвен от финландеца Кимо Саси и турчина Мевлют Чавушоглу, по-рано спечели единодушната подкрепа на Комитета по мониторинг на Парламентарната асамблея.
						Други новини от вторник -- Испанският министър на отбраната Карме Чакон каза, че по време на срещата в Тувил, Франция, по-късно през тази седмица ще лобира сред другите страни, членки на ЕС, за превръщането на военната мисия на ЕС в БиХ в "цивилна по същество" мисия. Тя каза пред сенатска комисия в Мадрид, че прехвърлянето на отговорностите на армията на БиХ в основата си е завършено; единствената останала задача е финализирането на политическите реформи. (Уебсайт на СЕ, Фена, РТРС, Дневни Аваз, Онаса - 30/09/08)
