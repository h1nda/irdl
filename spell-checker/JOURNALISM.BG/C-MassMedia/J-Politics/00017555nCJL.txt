Сейдиу заявява, че Косово е готово за първия кръг от преговорите по статута във Виена
					12/02/2006
					 
						ПРИЩИНА, Косово, Сърбия-Черна гора – Новият президент на Косово Фатмир Сейдиу заяви в събота (11 февруари), че преговарящият екип на Прищина е готов за първия кръг от преговорите по статута, насрочен за 20 февруари във Виена. Сейдиу, чието назначение бе официално одобрено от парламента предишния ден, също заяви, че ще си сътрудничи тясно със Съединените щати, с ЕС и с Контактната група, за да гарантира спазването на човешките, гражданските и малцинствените права. Същият ден преговарящият екип на Косово потвърди участието си в наближаващото заседание и прие документ за реформа за децентрализация, която ще е във фокуса на вниманието на преговорите във Виена.
