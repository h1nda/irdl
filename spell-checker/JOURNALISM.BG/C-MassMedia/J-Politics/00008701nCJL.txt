Президентите на Македония и Черна Гора препотвърждават решимостта си за борба срещу тероризма
15/10/2003
 
СКОПИЕ, Македония -- Президентът Борис Трайковски се срещна във вторник (14 октомври) със своя черногорски колега Филип Вуянович. Двамата лидери са препотвърдили готовността на своите страни за борба срещу международния тероризъм и са постигнали съгласие да изпратят съвместно искане до ЮНМИК за отваряне на коридор, свързващ Македония и Черна Гора през Косово. Те също така са се споразумели да ускорят процедурата по откриване на македонско консулство в Подгорица и да планират тристранна среща с участието на Македония, Черна Гора и Албания в черногорската столица. Трайковски ще бъде начело на бизнес делегация, която ще посети Черна Гора до края на годината. (Утрински весник - 15/10/03; МИА, Макфакс - 14/10/03)
