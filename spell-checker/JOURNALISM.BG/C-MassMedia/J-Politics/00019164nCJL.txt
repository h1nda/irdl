Водената от ВМРО-ДПМНЕ коалиция печели изборите в Македония
					06/07/2006
					 
						СКОПИЕ, Македония -- След като в четвъртък (6 юли) бяха преброени над 99 % от гласовете, представители на властите обявиха, че опозиционната ВМРО-ДПМНЕ и съюзниците й са спечелили 44 места в 120-членния парламент на изборите в сряда. Премиерът Владо Бучковски призна загубата. Коалицията, водена от неговата Социалдемократическа партия, ще получи 32 места, следвана от коалицията на етническите албанци -- Демократичния съюз за интеграция и Партията за демократичен прогрес -- с 18 места и основния й съперник, Демократичната партия на албанците, с 11 места. Останалите места си поделят няколко по-малки партии.
						35-годишният лидер на ВМРО-ДПМНЕ Никола Груевски потвърди намеренията си да оглави новото правителство. Той каза, че сред неговите приоритети ще бъдат ускоряването на евроатлантическата интеграция, икономическото развитие и борбата с безработицата и бедността. Повечето наблюдатели смятат, че в общи линии изборите са били честни и демократични. (ЦИК, Дневник, Вечер, Ройтерс, АФП, AП, ЮПИ, БиБиСи - 06/07/06; Макфакс, A1 ТВ, Телма ТВ - 05/07/06)
