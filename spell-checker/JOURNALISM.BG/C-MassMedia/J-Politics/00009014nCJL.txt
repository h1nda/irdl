Политическите партии в Румъния си разменят обвинения в корупция
10/11/2003
 
БУКУРЕЩ, Румъния -- Опозиционната Партия на народното действие (ПНД) призова премиера Адриан Настасе в неделя (9 ноември) да освободи началника на политическия си кабинет Ремуш Троица заради нарушения на антикорупционния закон. Според ПАП Труица не е декларирал свои банкови авоари в Румъния и чужбина, както и 15 %-ен дял, който съпругата му има в местна компания, предоставяща на правителството услуги в областта на информационните технологии и хардуера.
Междувременно Социалдемократическата партия на Настасе е поискала оставката на кмета на Букурещ Траян Басеску заради това, че не е декларирал собствеността си върху вила в имуществената си декларация. (АКТ Медия - 10/11/03; Медиафакс, Ромпрес, Би Би Си - 07/11/03)
