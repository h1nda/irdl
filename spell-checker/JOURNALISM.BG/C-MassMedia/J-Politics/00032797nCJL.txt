Депутатито от ПДО ще останат в турския парламент
					20/12/2009
					 
						АНКАРА, Tурция -- Депутатите от прокюрдската Партия на демократическото общество (ПДО), които по-рано възнамеряваха да се откажат от мандатите си, след като партията им бе забранена от Конституционния съд, решиха в петък (18 декември) да останат в парламента като членове на друга политическа организация. Лидерът на ПДО Ахмет Тюрк заяви, че групата ще се присъедини към "Мир и демокрация" (МИД), малка кюрдска групировка, която бе наскоро основана. Той добави, че поддръжниците на ПДО и лидерът на обявената извън закона Кюрдска работническа партия (ПКК) Абдула Йодажалан са призовали депутатите да не се отказват от мандатите си. На 11 декември Конституционният съд реши да забрани ПДО заради връзките му с ПКК. Решението предизвика масови кюрдски протести в страната. (Заман, AП, Прес ТВ, Гласът на Америка, - 18/12/09)
