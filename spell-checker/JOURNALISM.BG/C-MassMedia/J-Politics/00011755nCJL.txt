Малки албански партии отхвърлят предложените промени в избирателния закон
					25/08/2004
					 
						ТИРАНА, Албания – Малки политически партии отхвърлиха във вторник (24 август) предложените промени в избирателния закон, имащи за цел увеличаването на прага за влизане в парламента от сегашните 2,5 % на 5 % . Предложението бе внесено от управляващата Социалистическа партия (СП), която твърди, че множеството партии дестабилизират политическата сцена. Малките партии изтъкнаха, че присъствието на много различни партии засилва плурализма. 
						Други новини: Във вторник Холандия дари оборудване и провизии на военната болница в Тирана. Помощта е част от двустранно споразумение за сътрудничество в отбраната. (ATA - 24/08/04)
