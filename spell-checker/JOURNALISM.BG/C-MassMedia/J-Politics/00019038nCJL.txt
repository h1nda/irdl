Македония подписа споразумение за реадмисия с Дания
					25/06/2006
					 
						СКОПИЕ, Македония -- Македония и Дания подписаха в петък (23 юни) двустранно споразумение за реадмисия на незаконно пребиваващи лица. Документът бе подписан от министъра на вътрешните работи на Македония Любомир Михайловски и датския министър за бежанците, имиграцията и интеграцията Рике Хвилшо. Според Михайловски, споразумението представлява една стъпка напред в процеса на либерализация на визовия режим на ЕС за македонски граждани. (Макфакс, Македонско радио - 23/06/06)
