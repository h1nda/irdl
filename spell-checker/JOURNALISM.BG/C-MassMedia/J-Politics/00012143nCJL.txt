Според председателя на македонския Върховен съд политическата намеса трябва да се прекрати 
					29/09/2004
					 
						СКОПИЕ, Македония -- Председателят на Върховния съд Дане Илиев заяви във вторник ( 28 септември), че правната реформа ще се провали, ако не престане политическата намеса. По време на заседание в правосъдното министерство по новата проектостратегия за преструктуриране на сектора, Илиев посочи, че всяка управляваща политическа партия през последните десет години се е опитвала да оказва влияние върху съдебната система. Той допълни, че макар конституцията да предвижда независимост на съдебната система, съответните разпоредби не се изпълняват. 
						Други новини: Проучване, побликувано във вторник, показва широко обществено неодобрение към македонското правителство и политически партии. Изследването на Института за демокрация, солидарност и гражданско общество констатира, че 53 % от интервюираните изцяло неодобряват работата на правителството, 17,2 % са частично недоволни, докато само 12,4 % изразяват одобрение. (Дневник, Утрински вестник - 29/09/04; А1 ТВ - 28/09/04)
