Според премиера на РС полицейската реформа и закона за електронните медии трябва да бъдат приети до края на ноември 
					28/06/2005
					 
						БАНЯ ЛУКА, Босна и Херцеговина (БиХ) -- Премиерът на Рипублика Сръбска ( РС) Перо Букейлович заяви в понеделник ( 27 юни), че очаква да бъдат уредени основните въпроси на полицейската реформа в БиХ и преструктурирането на електронните медии до края на ноември. Той допълни, че правителството на РС трябва да работи за полицейска реформа през следващите месеци.
						Също в понеделник персоналът на EУФОР и на полицията на федерацията БиХ нахлу в сградите на месопреработвателния комбинат в Ляновичи в Широки Брег. Собствениците на завода са обвинени в данъчни нарушения по дело, което засяга и бившия член на президентството на БиХ Драган Чович. 
						Във вторник наследникът на Чович, Иво Миро Йович, пое ротационното председателство на президентството от сръбския член Борислав Паравац. Йович бе назначен през май, след като Чович бе отстранен от длъжност. (Дневни аваз, Независне новине - 28/06/05; РТРС, ФЕНА, ПБС БиХ -- 27/06/05)
