Избирателната комисия на Турция отхвърли предложението за гласуване в посолства на изборите през юни
					03/03/2011
					 
						АНКАРА, Tурция - Висшата избирателна комисия (ВИК) съобщи в сряда (2 март), че плановете да се даде възможност на турците, живеещи в чужбина, да гласуват в турските посолства и консулства в страните, в които живеят, не може да се осъществи навреме до парламентарните избори на 12 юни поради недостатъци на техническата инфраструктура. Турците, които живеят в други страни, могат само да гласуват на границата с Турция и следователно ще трябва да разполагат с време и пари, за да пътуват до Турция, за да гласуват. Решението е окончателно и необратимо. От Германия, където бе на посещение, премиеррът Реджеп Тайип Ердоган окачестви решението като удар срещу гражданските свободи на турците зад граница. Той каза, че ВИК очевидно се опитва да саботира правителството. Мнозинството турци, които живеят в чужбина, са от селските райони на Турция, което е типичният профил на гласоподавателите на управляващата Партия на справедливостта и развитието. (Уърълд Бюлетин, Aнадолска информационна агенция, Хюриет - 02/03/11)
