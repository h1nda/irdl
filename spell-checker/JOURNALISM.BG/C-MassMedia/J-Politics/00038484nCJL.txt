Според международните наблюдатели изборите в Албания са били прозрачни, но обществото е било поляризирано
					11/05/2011
					
						TИРАНА, Aлбания -- Екип от наблюдатели на ОССЕ определи местните избори в Албания на 8 май като прозрачни, но проведени в поляризирана атмосфера. В първия си доклад във вторник (10 май) наблюдателите твърдят, че главните политически партии не са успели да уважат изборния процес, което е оказало негативно влияние върху администрирането на процеса. "Някои аспекти създават основа за напредък в бъдеще. Но за съжаление двете най-големи политически партии [управляващата Демократическа партия и главната опозиционна Социалистическа партия] отново злоупотребиха с ролята си при администриране на изборите и продължиха политическите си битки", заяви на конференция ръководителят на мисията на наблюдателите Джонатан Стоунстрийт. В същото време наблюдатели от Конгреса на Съвета на Европа приветстваха мирния изборен процес, но изразиха тревога по отношенние на крайната полическа поляризация. (Гласът на Америка, Tоп Ченъл, Шекули, Болкън Уеб - 11/05/11)
