Основната опозиция в Албания напусна парламента след скандал за Върховния съд
					13/06/2008
					 
						ТИРАНА, Албания -- Депутатите от главната опозиционна Социалистическа партия напуснаха парламентарната зала в четвъртък (12 юни), обвинявайки мнозинството, че умишлено отлага гласуването за петима нови членове на Върховния съд, очакващи назначение от президента Бамир Топи. Управляващата Демократическа партия заяви, че иска да провери указа на Топи за членовете на Върховния съд във връзка с предполагаеми процедурни нарушения. Председателят на парламента Йозефина Топали се намеси и обяви, че гласуването ще се състои в понеделник, след като депутатите решат дали да свалят имунитета на бившия министър на отбраната Фатмир Медиу. Той ще бъде разследван във връзка с експлозиите в склад за боеприпаси на 15 март, при които загинаха 26 души, а над 300 бяха ранени. (BalkanWeb, Гласът на Америка, Би Би Си, Алсат - 12/06/08)
