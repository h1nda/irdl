Македонска парламентарна комисия подкрепя подписването на споразумение за имунитета със САЩ
17/09/2003
 
СКОПИЕ, Македония -- Във вторник (16 септември) парламентарната комисия по законодателството одобри двустранно споразумение със САЩ , което освобождава гражданите от юрисдикцията на Международния наказателен съд. Предстои парламентът да обсъди и ратифицира споразумението през следващата седмица.
Други новини: във вторник премиерът Бранко Цървенковски заяви, че ще изпрати писмо до Върховния представител на ЕС по въпросите на сигурността Хавиер Солана през следващата седмица, в което ще отправи искане за изпращане в Македония на мисия от съветници, съставена от около 100 експерти, след приключване на мисията за бързо реагиране "Конкордия" през декември. (МИА, А1 ТВ - 17/09/03)
