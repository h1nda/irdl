Хърватският президент критикува съдебната власт за мудност в преследването на военните престъпления
07/05/2004
 
ЗАГРЕБ, Хърватия -- Президентът Стипе Месич разкритикува работата на съдебната власт в четвъртък (6 май), като каза, че тя е можела да предотврати процесите в Трибунала на ООН за военни престъпления в Хага, ако бе организирала своевременно съдебното преследването по делата. Това, добави той, би предотвратило и други престъпления. Съдебната реформа и сътрудничеството с Хага са ключови въпроси по пътя за членство в ЕС.
Други новини: В четвъртък Хърватия оповести подробности относно проекта за граничен контрол, започнат съвместно с Европейската комисия. Основна негова цел е намаляване на трансграничните престъпления и в частност незаконната имиграция посредством засилване на сътрудничеството между различните служби за граничен контрол. (Виесник - 07/05/04; ХИНA - 06/05/04)
