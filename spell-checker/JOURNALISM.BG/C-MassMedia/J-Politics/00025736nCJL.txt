Партиите от управляващата коалиция ще се срещнат в понеделник
					10/03/2008
					 
						САРАЕВО, Босна и Херцеговина (БиХ) – Шестте партии от управляващата коалиция ще се срещнат в понеделник (10 март) в сградата, в която се помещава парламентът, като най-вероятно ще обсъдят реформата в полицията. Няма друга информация за заседанието. Генералният секретар на Партията за демократично действие (ПДД) Амир Зукич каза в петък само, че то е организирано от лидера на ПДД Сюлейман Тихич. В края на януари ПДД заяви, че оттегля подкрепата си за дългоочаквания пакет от реформи в полицията, който е важно условие за подписването на Споразумение за стабилизация и асоцииране (ССА) с ЕС. 
						Миналия месец законите бяха приети от двете камари на парламента на държавно ниво без подкрепата на ПДД. Напрежението обаче нараства, тъй като миналата седмица еврокомисарят по разширяването Оли Рен заяви, че Съюзът ще бъде готов да подпише ССА през април, но при условие, че дотогава БиХ приеме законите за реформа в полицията. (Фена, РТРС, НТВ Хаят - 07/03/08)
