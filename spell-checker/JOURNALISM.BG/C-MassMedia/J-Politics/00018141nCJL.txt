Албанският президент Мойсиу бе успешно опериран в Анкара
					04/04/2006
					 
						ТИРАНА, Албания -- На президента Алфред Мойсиу бе направена успешна операция на простатата във военната болница в Анкара, се казва в официално съобщение от Тирана от понеделник (3 април). Мойсиу, на 76 г., е в турската столица от 29 март за изследвания. Все още не е ясно кога ще бъде изписан. 
						Други новини -- След два неуспешни опита в понеделник албанският парламент най-накрая прие закон, който налага тригодишна забрана върху притежаването и използването на бързоходни моторни лодки от частни лица. Премиерът Сали Бериша призова депутатите да приемат закона, като го нарече оръжие в борбата с незаконния трафик и организираната престъпност. (Албейниън Нюз - 04/04/06)
