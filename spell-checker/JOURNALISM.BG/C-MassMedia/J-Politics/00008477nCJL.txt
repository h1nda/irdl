Хърватският президент Месич заяви, че няма натиск върху страната да подписва споразумения с МНК
25/09/2003
 
ЗАГРЕБ, Хърватия -- Президентът Стипе Месич отрече съобщенията в медиите, че САЩ са оказали натиск върху страната му да подпише двустранно споразумение за имунитет, по силата на което граждани да не попадат под юрисдикцията на Международния наказателен съд. В разговор с репортери след срещата с американския президент Джордж Буш в Ню Йорк в сряда (24 септември) Месич заяви, че с Буш са дискутирали най-вече обстановката в Ирак, но не и евентуалното разполагане на хърватски войски там.
Други новини: Две от по-малките партии в управляващата в Хърватия коалиция - Хърватската селска партия и Хърватската народна партия - заявиха в сряда, че все още не са получили официална покана от управляващата Социалдемократическа партия (СДП) за участие в общите избори през ноември. Партиите намекнаха за възможност за участие в изборите независимо от СДП. (МедиаСкан - 25/09/03; ХРТ1 ТВ, Би Би Си, НИНА - 24/09/03)
