Българският парламент не успя да гласува за нов кабинет
					26/07/2005
					 
						СОФИЯ, България -- Във вторник (26 юли) българският парламент не успя да гласува новия кабинет, предложен от лидера на Българската социалистическа партия (БСП) и определен за премиер Сергей Станишев, поради липса на кворум. Всички представители на центристките и десните партии напуснаха парламентарната зала малко след като започна обсъждането на състава на новото правителство. Те казаха, че това тяхно действие е израз на недоволството им от начина, по който председателят на парламента Георги Пирински ръководи заседанието. Останалите 116 депутати от БСП и нейния коалиционен партньор, Движението за права и свободи, не можаха да съберат кворум и Пирински отложи заседанието. Не е ясно кога ще се проведе гласуването. (БНТ - 26/07/05)
