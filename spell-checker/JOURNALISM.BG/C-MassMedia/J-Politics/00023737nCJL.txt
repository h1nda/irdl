Македонският кабинет внесе в парламента промените в избирателния закон
					31/08/2007
					 
						СКОПИЕ, Македония -- В четвъртък (30 август) кабинетът внесе в парламента своя законопроект за промени в избирателния закон. Той предвижда увеличаване на броя на депутатите от 120 на 133, за да се хармонизират по-добре законите с тези в ЕС. Между другите промени проектът предвижда допълнителни депутатски места да бъдат запазени за македонската диаспора от три основни избирателни района в чужбинa: Северна - Южна Америка, Европа - Африка и Австралия - Азия. Новите правила ще се отнасят само за парламентарните и президентските избори.
						В четвъртък в съседно Косово ръководителят на ЮНМИК Йоахим Рюкер издаде директива, регулираща провеждането на местните и парламентарните избори тази есен. В частност тя определя 5 % минимален праг за влизане в парламента, който се отнася само за албанските партии. (МИА, Макфакс, МРТ, Фокус - 30/08/07)
