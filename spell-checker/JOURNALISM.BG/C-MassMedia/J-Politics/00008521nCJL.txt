Втора партия в Сърбия номинира кандидат за президент
29/09/2003
 
БЕЛГРАД, Сърбия-Черна Гора -- Партията "Нова Сърбия" номинира в неделя (28 септември) лидера си Велимир Илич като свой кандидат за президентските избори през ноември. Това решение последва номинирането през миналата седмица от страна на управляващата Демократична опозиция на Сърбия (ДОС) на лидера на Демократичния център Драголюб Мичунович за този пост. "Очаквам изборите да бъдат успешни и да победим кандидата на ДОС," каза Илич. Той добави, че ще работи за предизвикване на предсрочни парламентарни избори възможно по-скоро. (Б92, Сръбско радио, Би Би Си - 28/09/03)
