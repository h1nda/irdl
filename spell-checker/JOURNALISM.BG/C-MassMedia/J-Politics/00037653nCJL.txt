Парламентът на Косово ще вземе решение за преговорите със Сърбия
					03/03/2011
					 
						ПРИЩИНА, Koсово - Парламентът ще вземе решение за бъдещите преговори със Сърбия, заяви премиерът Хашим Тачи в сряда (2 март). "Уверен съм, че ще имаме подход на сътрудничество, както и преди по време на всички важни етапи за нашата страна от страна на целия политически спектър, включително и от страна на косовската опозиция", каза Тачи. Той определи преговорите като затваряне на една глава на враждебност и отваряне на нова глава на сътрудничество. Тачи добави на заседание на правителството, че преговорите ще се съсредоточат върху практически въпроси като свободното придвижване на стоки, търговията и икономическото развитие. Според официални представители на правителството точната дата за започване на преговорите не е била определена. Вицепремиерът Едита Тахири ще оглави преговорния екип на Косово. (Kлан Косова, РТК, Koхавижън - 02/03/11)
