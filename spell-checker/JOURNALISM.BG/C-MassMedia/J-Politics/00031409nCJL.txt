Председателят на Хърватския парламент Бебич не напуска политиката
					25/08/2009
					 
						ЗАГРЕБ, Хърватия -- Председателят на парламента Лука Бебич отхвърли в понеделник (24 август) спекулациите в медиите, че планира да се откаже от политиката. Излизащият в Загреб всекидневник "Ютарни Лист" цитира близки до него източници от редиците на основната управляваща партия Хърватски демократичен съюз (ХДС), които са заявили, че Бебич е искал да напусне политиката на два пъти през последните няколко години, но се е отказал да прави това след разговори с бившия министър-председател Иво Санадер. Бебич заяви, че подобни спекулации са само опит за отслабване на кабинета на настоящия министър-председател Ядранка Косор и за внасяне на разцепление в редиците на ХДС. (ХИНА, Дневник, Пословни Дневник - 24/08/09)
