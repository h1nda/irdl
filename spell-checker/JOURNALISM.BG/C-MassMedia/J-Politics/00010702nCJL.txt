Новоизбраният президент Цървенковски напуска премиерския пост
05/05/2004
 
СКОПИЕ, Македония -- Новоизбраният президент Бранко Цървенковски напусна премиерския пост във вторник (4 май), изказвайки благодарност на министрите за усилията им от името на страната. Цървенковски се очаква да поеме президентските си задължения на 10 май, при условие че Върховният съд се произнесе по жалбите за измами по време на изборите, подадени от основната опозиционна ВМРО-ДПМНЕ. Местни медии предполагат, че вътрешният министър Хари Костов ще заеме премиерския пост. (Утрински вестник - 05/05/04; Макфакс, А1 ТВ - 04/05/04)
