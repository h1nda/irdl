Българският президент наложи вето на важни изменения в данъчен закон
					31/05/2005
					 
						СОФИЯ, България -- Президентът Георги Първанов наложи в понеделник (30 май) вето върху последните изменения на важния закон за акцизите и върна текста в парламента за допълнително разглеждане. От канцеларията му заявиха, че Първанов възразява срещу промените, с които се премахва акцизът за продукти от кафе, тъй като те изглежда облагодетелстват определени лобита от деловите среди. Първанов се опасява също, че премахването на акциза за кафето може да се отрази в значителна степен върху бюджетните приходи за тази година. Тъй като парламентът не заседава в периода преди предстоящите идния месец избори, мярката най-вероятно ще бъде разгледана най-рано през август. (Монитор, Сега - 31/05/05)
