Шест споразумения за сътрудничество бяха сключени по време на визитата на Путин в Турция 
					07/12/2004
					 
						АНКАРА, Турция -- Общо шест споразумения за двустранно сътрудничество бяха подписани по време на историческото посещение на руския президент Владимир Путин в Турция, приключило в понеделник (6 декември). Страните са се споразумели да стимулират сътрудничеството в сферата на търговията, икономиката, отбраната и борбата срещу тероризма. Путин и турският му колега Ахмет Недждет Сезер подписаха и декларация, в която се поема ангажимент за взаимна подкрепа между Анкара и Москва в международните институции, включително ООН. (НТВ - 06/12/04)
