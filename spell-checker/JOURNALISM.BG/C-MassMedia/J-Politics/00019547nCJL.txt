Румънският и иракският президент обсъждат икономическото сътрудничество
					10/08/2006
					 
						БАГДАД, Ирак -- Президентът Джалал Талабани се срещна в сряда (9 август) с румънския си колега Траян Бъсеску, с когото обсъди икономическото и търговско сътрудничество. Според Талабани румънските компании са поканени да участват във възстановяването на Ирак. Бъсеску посочи за примери за възможно участие инфраструктурни проекти, като електрически мрежи, ж. п. линии и рафинерии. След срещата той отново подчерта, че румънският контингент, който служи в Ирак в рамките на международната мироопазваща мисия, ще се изтегли само по искане на Багдад. По-късно той посети контингента, разположен във военна база край Насирия. В четвъртък Бъсеску трябваше да посети Кабул за разговори с афганистанския президент Хамид Карзай. (Гардианул, Медиафакс - 10/08/06; Ромпрес, Медиафакс - 09/08/06)
