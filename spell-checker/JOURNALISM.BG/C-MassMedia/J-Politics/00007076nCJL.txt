Президентът на кипърските гърци е на посещение в Атина
26/05/2003
 
АТИНА, Гърция -- Президентът на кипърските гърци Тасос Пападопулос пристигна в неделя (25 май) на тридневно посещение в Атина. Той ще се срещне с гръцкия президент Константинос Стефанопулос и с премиера Костас Симитис. Това ще бъде първата среща на гръцки и кипърски ръководители откакто режимът на кипърските турци реши да вдигне ограниченията за пътуване на острова преди месец. Кипърското гръцко правителство приветства този ход, но заявява, че той не решава основните проблеми. (АНА, МПА, АФП - 25/05/03)
