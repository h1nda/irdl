Сръбските партии ще прекратят бойкота в косовския парламент
12/01/2003
 
БЕЛГРАД, Югославия -- Партиите на етническите сърби ще прекратят бойкота и ще се върнат в парламента на Косово, обяви сръбският координатор за Косово Небойша Чович в петък (10 януари). Драгиша Кръстович, лидер на сръбската коалиция в косовския парламент, се съгласи с Чович и нарече консултациите със сръбското правителство "много полезни". Представителите на сърбите могат да присъстват на парламентарните сесии още в понеделник. (Данас, Блиц - 11/01/03; Tанюг, Б92, Радио Югославия - 10/01/03)
