Албанската опозиция поиска втори вот на недоверие срещу председателя на парламента 
					24/02/2006
					 
						ТИРАНА, Албания -- В четвъртък (23 февруари) опозиционните партии поискаха нов вот на недоверие срещу председателя на парламента Жозефина Топали, като предупредиха, че ще бойкотират работата на парламента, докато искането им не бъде изпълнено. По време на гласуването в сряда управляващата Демократическа партия (ДП) и коалиционните й партньори отхвърлиха първото предложение за вот на недоверие срещу Топали, която е член на ДП. Четири леви опозиционни партии обаче не приеха резултатите, тъй като депутатите гласуваха по електронен път, а не с тайно гласуване. (Албейниън нюз - 24/02/06)
