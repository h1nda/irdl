Според министър от Косово Белград има мандат за преговори по демаркиране на границата със Скопие 
					28/03/2005
					 
						СКОПИЕ, Македония -- Министърът, отговарящ за завръщащите се лица в Косово Славиша Петкович, сръбският представител на кабинета на провинцията, заявява, че Белград има изключителен мандат за водене на преговори по демаркация на границата между Сърбия-Черна Гора и Македония. В интервю за скопската телевизия А1 ТВ, излъчено в петък ( 25 март), Петкович заяви, че резолюцията на ООН не дава такъв мандат на временното правителство на провинцията, а по-скоро на властите на Сърбия-Черна Гора. Той отбеляза освен това липсата на МВнР или на МВР в рамките на кабинета на провинцията, които биха могли да поемат отговорност за демаркацията. Въпросът бе блокиран от години поради отказа на временните власти в Прищина да признаят предходно споразумение между Скопие и Белград (A1 TВ - 25/03/05)
