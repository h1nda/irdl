Парламентът на РС подкрепя нов кабинет 
					16/02/2005
					 
						 БАНЯ ЛУКА, Босна и Херцеговина (БиХ) -- Парламентът на Република Сръбска одобри новото правителство на автономната област, ръководено от премиера Перо Букейлович, във вторник (15 февруари) с 46 на 32 гласа. Кабинетът е доминиран от Сръбската демократическа партия на Букейлович и включва членове на Сръбската радикална партия. Съгласно конституцията на РС то се състои от осем сърби, петима босненци и трима хървати. Двама членове на предишната администрация запазиха местата си - вътрешният министър Дарко Матяшевич и министърът на отбраната Милован Станкович. Букейлович определя като приоритети икономическите реформи, сътрудничеството с Трибунала на ООН за военни престъпления и борбата срещу престъпността и корупцията. (Независне новине, Дневни аваз - 16/02/05; Уеб сайт на правителството на РС, РТРС - 15/02/05)
