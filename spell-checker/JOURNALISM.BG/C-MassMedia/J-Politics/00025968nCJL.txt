ЕС насърчава участието на косовските сърби в предсрочните общи избори в Сърбия
					31/03/2008
					 
						ПРИЩИНА, Косово -- Еврокомисарят по разширяването Оли Рен каза в събота (29 март), че Съюзът би погледнал благосклонно, ако на косовските сърби им бъде разрешено да участват в предсрочните парламентарни избори в Сърбия на 11 май. Рен сравни косовските сърби със шведите, живеещи във Финландия, на които е разрешено да участват в парламентарните избори в Швеция. Рен подчерта, че правото на сърбите да участват в тези избори е включено в предложението за окончателния статут на специалния пратеник на ООН Марти Ахтисаари.
						В неделя говорителят Гьорги Какук каза, че ръководството на ЮНМИК не е решило дали да позволи гласуване в Косово. Заместник министър-председателят Хайредин Кучи каза, че правителството на Косово ще обяви своята позиция по въпроса в най-скоро време.
						Сръбските местни и парламентарни избори ще бъдат първите, откакто Прищина обяви независимост на 17 февруари. Косовските сърби редовно участваха в провежданите от Белград избори от 1999 г. насам, но бойкотираха изборите, организирани от властите в Прищина. (Лайм, Б92, Студио Б - 30/03/08)
