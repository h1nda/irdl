Партия в БиХ заплаши да бойкотира сръбските продукти 
					17/08/2007
					 
						ТУЗЛА, Босна и Херцеговина (БиХ) -- Представители на Социалдемократическата партия (СДП) в Тузла казаха в четвъртък (16 август), че те и жителите на града смятат да организират митинги и да бойкотират всички сръбски продукти и услуги. Те протестират срещу неотдавнашното решение на сръбския върховен съд да удължи срока на лишаване от свобода на Илия Юришич - бивш боснески боец, задържан в Сърбия по подозрения в участие в случая, известен като "Колоната от Тузла", от 1992 г., смятан за военно престъпление. "Това, което не разбираме, е защо властите в БиХ не правят нищо конкретно за освобождаването му," посочи в свое изявление СДП в Тузла. Партията възнамерява да организира мирни протести в Тузла по-късно този месец. (ФЕНA - 16/08/07)
