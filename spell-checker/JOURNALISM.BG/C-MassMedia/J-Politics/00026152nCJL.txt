Турският премиер Ердоган прогнозира, че опитът за закриване на управляващата партия ще се провали
					16/04/2008
					 
						ДОХА, Катар -- Турският министър-председател Реджеп Тайип Ердоган каза във вторник (15 април), че не вярва, че неговата управляваща Партия на справедливостта и развитието (ПСР) ще бъде закрита от Конституционния съд. В Катар, където присъства на международна конференция, посветена на демокрацията и развитието, Ердоган каза, че ПСР още не е решила каква стратегия да следва, но юридическите й експерти работят по нея. Главният прокурор Абдуррахман Ялчънкая заведе дело срещу партията миналия месец, като я обвини в подкопаване на светския характер на държавата.
						Външният министър Али Бабаджан каза, че правителството обмисля два варианта за промяна на конституцията, които да направят такива закривания на партии по-трудни. Той отбеляза, че стандартите на Съвета на Европа позволяват закриването само на партии, които използват или проповядват насилие. (Хюриет, Радикал, Сабах, Милиет, Замат - 16/04/08; Анадолска информационна агенция - 15/04/08)
