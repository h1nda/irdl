Социологическо проучване сочи, че ПСР остава най-популярната партия в Турция
					18/01/2006
					 
						ИСТАНБУЛ, Турция -- Ново социологическо проучване сочи, че управляващата Партия на справедливостта и развитието (ПСР) остава най-популярната партия в Турция. Според резултатите, публикувани във вторник (17 януари) във вестник "Ватан", ПСР се радва на 30 % избирателна подкрепа, в сравнение с 14,4 % за основната опозиционна Републиканска народна партия. Партията на верния път има подкрепа от 13,6 %. 
						Други новини -- Във вторник турските власти предадоха, че още едно дете се е заразило със смъртоносния щам H5N1 на птичия грип. Ако бъде потвърден, това ще бъде 21-ият случай на заболяване на хора в Турция. Детето е от Догубаязит, градът, от който са и четирите деца, които починаха от птичи грип. Във вторник Световната банка обеща помощ на Турция за преодоляване на икономическите последствия от болестта. (АФП - 18/01/06; AП, НТВ, TurkishPress.com - 17/01/06)
