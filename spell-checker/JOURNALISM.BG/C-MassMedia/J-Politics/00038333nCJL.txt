Румънският президент Бъсеску заяви, че целта за приемане на еврото през 2015 г. трябва да бъде поддържана 
					28/04/2011
					
						БУКУРЕЩ, Румъния -- Целта за приемане на единната европейска валута през 2015 г. трябва да бъде поддържана, заяви президентът Траян Бъсеску в телевизионно интервю в сряда (27 април). Той добави, че целта може да бъде постигната чрез поддържане на темпа на осъществяване на реформите. Кабинетът ще разгледа този въпрос в петък. 
						Бъсеску подчерта също важността на реформирането на контролираните от държавата компании в съответствие с новото предпазно споразумение с МВФ. Той подчерта още, че крайният срок за приемане в Шенгенската зона през 2011 г. остава в сила, и обвини за закъснението България. (Зиаре, Зиарул Финанчиар, Котидианул, Ромъния Либера - 28/04/11)
