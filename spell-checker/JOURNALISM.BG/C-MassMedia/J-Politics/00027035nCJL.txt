Хърватия прие антидискриминационен закон въпреки критиките на църквата
					10/07/2008
					 
						ЗАГРЕБ, Хърватия -- Хърватските депутати приеха в сряда (9 юли) законопроект за борба срещу дискриминацията въпреки шумните критики от страна на католическата църква. Законът бе приет със 117 гласа от присъстващите 153-ма депутати. Законът е част от усилията на Хърватия да хармонизира своето законодателство с това на ЕС, към който тя се надява да се присъедини до 2010 г. 
						Католическата църква, както и православните и ислямски религиозни кръгове, се противопоставиха на частите от законодателството, които отхвърлят дискриминацията основаваща се на "сексуална идентичност, изразяване и ориентация". (АФП, ХРТ, Javno.com - 09/07/08)
