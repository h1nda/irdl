Комисията по изборите към албанския парламент започва работа
20/07/2004
 
ТИРАНА, Албания -- Парламентарната комисия по избирателната реформа започна своята дейност в понеделник (19 юли). Джемин Гяна от основната опозиционна Демократическа партия и Елмаз Шерифи от управляващата Социалистическа партия бяха избрани за съпредседатели. По-малките партии в парламента бойкотираха срещата и не са представени. "Комисията е съставена от 16 души и нашите кандидатури бяха гласувани от деветте члена, присъствали на заседанието, което представлява мнозинство," заяви Гяна в отговор на обвиненията, отправени от малките партии. (Албейниън дейли нюз - 20/07/04)
