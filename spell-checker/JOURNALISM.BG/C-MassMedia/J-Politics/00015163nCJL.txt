Еврокомисарят Рен отново подчерта, че рамката за преговорите с Турция е най-строгата досега
					06/07/2005
					 
						БРЮКСЕЛ, Белгия -- Еврокомисарят по разширяването Оли Рен повтори във вторник (5 юли), че проекторамката на Европейската комисия за преговорите за присъединяване с Турция е най-строгата досега. При представянето на документа пред Комисията по външни отношения на Европейския парламент Рен подчерта, че са извлечени поуки от предишната вълна на разширяване и сега се акцентира "по-малко върху думите и повече върху делата". Преговорите за членство с Анкара трябва да започнат на 3 октомври. (Уеб-сайт на ЕП, EU Activ - 05/07/05)
