Доклад отчита „смекчаване” на политическото поведение на косовските сърби
					24/12/2009
					 
						ПРИЩИНА, Косово -- Косовският институт за политически изследвания и развитие (КИПИР) посочва в свой доклад, публикуван в сряда (23 декември), че увеличеното участие на косовските сърби в местните избори през тази година е белег за това, че политическото им поведение „се е смекчило”. Според КИПИР сърбите са се завърнали и към своите по-умерени политически партии -- като Сръбската либерална партия, Сръбската прогресивна партия и Сръбската демократическа партия. По въпроса за бъдещето на трите новосъздадени общини, доминирани от сърбите, институтът заявява, че сръбските паралелни структури остават предизвикателство за стабилността. Институтът препоръчва децентрализацията да продължи и международната общност да разгради сръбските паралелни структури, а ЮЛЕКС и полицията в Косово трябва да наложат върховенството на закона в северната част на страната, за да бъдат преодолени тези предизвикателства. (Коха Диторе, Лайм, Зери, Косова Сот - 24/12/09; Кохавижън, ТВ 21 - 23/12/09)
