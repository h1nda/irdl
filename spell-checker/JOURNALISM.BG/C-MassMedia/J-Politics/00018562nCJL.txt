Г17 Плюс ще остане в сръбския кабинет; Лабус подаде оставка от лидерския пост на партията
					14/05/2006
					 
						БЕЛГРАД, Сърбия-Черна гора -- Бордът на Г17 Плюс реши в събота (13 май), че партията ще остане в сръбското коалиционно правителство до 30 септември. Участието й след това ще зависи от решаването на случая "Радко Младич" и от възобновяването на преговорите по Споразумението за стабилизация и асоцииране с ЕС. Решението бе взето след спорове в портията между заместник-председателя на Г17 Плюс и министър на финансите в момента Младан Динкич, който е за оставане в коалицията засега и председателя на партията Миролюб Лабус, който настоява за оттегляне на Г17 Плюс от властта. Лабус, който подаде оставка като заместник-премиер на Сърбия след като ЕС прекъсна преговорите заради случая с Младич, подаде оставка и като лидер на Г17 Плюс. (Политика - 14/05/06; Бета, РТС, Танюг - 13/05/06)
