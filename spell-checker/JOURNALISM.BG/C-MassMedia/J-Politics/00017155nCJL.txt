Замразените финансови средства на управляващата в Република Сръбска партия ще бъдат предоставени на институции на БиХ
					06/01/2006
					 
						САРАЕВО, Босна и Херцеговина (БиХ) -- Финансовите средства на Сръбската демократическа партия (СДП), които бяха замразени през октомври от върховния представител Пади Ашдаун, няма да бъдат върнати на партията, съобщи говорителят на върховния представител Лиляна Радетич в четвъртък (5 януари). Тя каза, че тъй като обвиняемият Радован Караджич не е бил предаден на трибунала на ООН за военни престъпления в Хага до края на годината, както бе поискано, средствата ще бъдат разпределени между Държавната агенция за разследване и охрана, Камара за военни престъпления на Съда на БиХ и Избирателната комисия на БиХ. 
						Лидерът на СДП Драган Чавич, който е и президент на РС, каза, че това решение е част от продължаващите политически наказателни мерки срещу партията му. (Независне новине, Дневни аваз - 06/01/06; Уеб-сайт на СВП, РТРС, ПБС БиХ, Фена - 05/01/06)
