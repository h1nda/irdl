Бучковски прогнозира, че Косово и Сърбия и Черна гора ще постигнат споразумение в преговорите за статута
					28/10/2005
					 
						ВАШИНГТОН, Съединени щати -- Македонският премиер Владо Бучковски каза пред репортери във Вашингтон в четвъртък (27 октомври), че е уверен, че правителствата на Косово и Сърбия и Черна гора ще могат да постигнат компромис за бъдещето на провинцията. Той заяви, че страната му ще играе конструктивна роля в предстоящите преговори за статута на Косово, които се провеждат с посредничеството на ООН. 
						От Вашингтон Бучковски отпътува за Ню Йорк, където се срещна с представители на американските и македонските делови среди. Той призова за засилване на икономическото сътрудничество в светлината на по-добрите двустранни политически отношения. Македонската делегация посочи възможности за инвестиции в електроенергийните предприятия, телекомуникациите и инфраструктурата. (Гласът на Америка, АП, МИА, A1 ТВ - 27/10/05)
