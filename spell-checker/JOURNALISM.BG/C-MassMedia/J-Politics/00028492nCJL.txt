Македонският парламент одобри проект за промени в конституцията
					25/11/2008
					 
						СКОПИЕ, Македония -- В понеделник (24 ноември) депутатите одобриха предложените промени в член от конституцията, който се отнася до президентските избори. Промяната на член 31 ще намали от 50 на 40 % прага на избирателната активност за узаконяване на избора на президент. Предложението ще бъде подложено на десетдневно обществено обсъждане, след като бъде публикувано в държавен вестник. След това то ще постъпи в парламента за обсъждане.
						Други новини -- Над 30 000 души, или около 95 % от всички учители в държавните училища и работещите в държавните научни и културни институции, започнаха в понеделник стачка с искания за по-високи заплати и социални придобивки. Те започнаха своите протести, след като профсъюзите не можаха да постигнат споразумение с правителството в събота и неделя. Кабинетът твърди, че настоящата световна финансова криза означава, че няма да има увеличения в заплащането най-малко до 2010 г. (Утрински Весник - 25/11/08; Кирилица, Макфакс, АП, МИА - 24/11/08)
