Македонският премиер Груевски не се тревожи от решението на ДСИ да напусне парламента
					29/01/2007
					 
						СКОПИЕ, Македония -- Премиерът Никола Груевски каза в неделя (28 януари), че не е обезпокоен от решението на най-голямата албанска етническа партия, Демократичния съюз за интеграция (ДСИ), да напусне парламента. Груевски заяви, че ДСИ има право да решава политическите си ходове и че изборът й ще бъде уважен. Същевременно обаче той отхвърли условията, поставени от основната опозиционна партия, Социалдемократическия съюз за Македония (СДСМ), за да поднови диалога си с правителството. Груевски подчерта, че е време опозиционните партии да разберат своята роля и да осъзнаят, че изпълнителната власт е в ръцете на управляващата коалиция. ВМРО-ДПМНЕ не е спечелила изборите, за да прилага програмите на други партии, каза Груевски. (МИА, Макфакс, А1 ТВ - 28/01/07)
