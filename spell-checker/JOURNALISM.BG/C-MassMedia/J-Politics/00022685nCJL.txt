ЕС укори Черна гора за споразумението по Член 98
					25/05/2007
					 
						ПОДГОРИЦА, Черна гора -- ЕС укори Черна гора за решението й да подпише т.н. споразумение по Член 98 със САЩ, което предпазва американските граждани от преследване от Международния съд. Посланиците на ЕС в Подгорица изразиха неодобрението си по време на среща в четвъртък (24 май) в рамките на Ускорения постоянен диалог (УПД), който разглежда напредъка на страната в осъществяване на реформите, необходими за интеграция в ЕС. Посланиците заявиха, че подкрепяйки Член 98 Подгорица е направила крачка назад по отношение на ценностите на ЕС. (Виести - 25/05/07; МИНА, Фокус - 24/05/07)
