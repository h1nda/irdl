Албанското правителство одобри закон срещу финансирането на тероризма
03/06/2004
 
ТИРАНА, Албания -- Правителството одобри в сряда (2 юни) проектозакон за борба с финансирането на тероризма. Мярката предвижда задържането от съдебните органи на заподозрени в съучастие с терористи или предоставящи им финансова помощ. Законът се разгвежда като главно оръжие в борбата с организираната престъпност и тероризма.
Други новини: Вашингтон приветства политическото сътрудничество, демонстрирано от албанските партии в процеса на изготвяне на закона за собствеността. В четвъртък Стивън Зейт, шарже д'афер към американското посолство в Тирана, бе цитиран от "Албейниън дейли нюз" да казва, че "Съединените щати и други държави тълкуват сътрудничеството между мнозинството и опозицията като много добра възможност по посока на членството на Албания в НАТО и ЕС". (Албейниън дейли нюз - 03/06/04)
