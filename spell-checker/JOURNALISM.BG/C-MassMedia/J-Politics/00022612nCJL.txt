Румънският президент Бъсеску оцеля от вота за импийчмънт с голяма подкрепа
					20/05/2007
					 
						БУКУРЕЩ, Румъния -- Президентът Траян Бъсеску оцеля с лекота в референдума за импийчмънт в събота (19 май) като резултатите от екзит пола показват народна подкрепа от почти 75%. Бъсеску се присъедини към стотиците свои поддръжници на главния площад в Букурещ след референдума, за да призове за оставката на премиера Калин Таричану. Той също обеща да работи за предотвратяването на участието на олигарси в управлението на Румъния. Таричану заяви, че ще уважи резултатите от референдума и ще сътрудничи на президента. Лидерът на социалдемократическата партия Мирча Джеоана заяви, че Бъсеску е "спечелил безславна победа", тъй като само 46% от гласоподавателите са участвали в референдума. Парламентът отстрани Бъсеску миналия месец и насрочи рефередум, след като обвини президента, че е злоупотребил с конституционните си правомощия. (Реалитатеа, ТВ, Медиафакс, Фокус, Ройтерс - 20/05/07; Ройтерс, AП, ДВ - 19/05/07)
