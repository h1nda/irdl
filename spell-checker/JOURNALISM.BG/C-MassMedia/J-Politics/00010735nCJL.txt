Турският парламент прие конституционна реформа
09/05/2004
 
Снимка на Атина отвисоко показва селището на журналистите (в дъното) и главния олимпийски комплекс. Все още незавършен е огромният стоманен покрив на главния олимпийски стадион. [AФП]
АНКАРА, Турция -- Депутатите приеха с голямо мнозинство в петък (7 май) поправки в конституцията, предвиждащи ограничаване властта на военните и разширяване на демокрацията в страната. С 457 гласа "за" срещу 8 "против" парламентът отстрани военните представители в бордовете за радио и телевизия и образованието, а така също премахна специалните съдилища, занимаващи се със политическите дела. Министърът на правосъдието Джемил Чичек заяви пред депутатите, че поправките "ще институционализират демокрацията в Турция и ще направят правата и свободите постоянни". Той добави, че правителството готви проект с нови поправки, които още повече ще засилят правата и свободите на личността. Всички промени са в съответствие със стандартите на ЕС. Турция се надява през декември да бъде определена датата за започване на присъединителните преговори. (Блумберг, Анадолска агенция, Ройтерс - 07/05/04)
