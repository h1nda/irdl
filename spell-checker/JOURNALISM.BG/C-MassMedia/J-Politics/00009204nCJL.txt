Началникът на разузнаването на БиХ дава показания пред парламента
27/11/2003
 
САРАЕВО, Босна и Херцеговина (БиХ) -- Изпълняващият длъжността директор на Федералната служба за разузнаване и сигурност на БиХ, Здравко Юкич, даде показания пред комисия на парламента на БиХ в сряда (26 ноември) относно обвинения по изтичане на класифицирана информация. Тихомир Глигорич, председател на парламентарната комисия, заяви, че Юкич е говорил за евентуални закононарушения на разузнавателните служби, както и за ограничаване на човешките права.
Също в сряда вътрешният министър на Федерация БиХ отрече спекулациите в пресата относно сблъсъка на интереси в рамките на полицейското звено със "специално предназначение". "Специалното полицейско звено е съставено от професионално и добре обучени лица, които изпълняват най-сложните задачи и така бранят сигурността на всички във федерацията", гласеше съобщението за печата на министерството. (ФЕНA, Би Би Си - 26/11/03)
