Последните резултати сочат, че 12 партии ще бъдат представени в парламента на БиХ
					04/10/2006
					 
						САРАЕВО, Босна и Херцеговина (БиХ) -- Последните частични резултати от общите избори в неделя, публикувани от Централната избирателна комисия във вторник (3 октомври), сочат, че общо 12 партии са спечелили места в Камарата на представителите на парламента на БиХ. Седем от тях са от Федерация БиХ: Партията за демократично действие, Партията за БиХ, Социалдемократическата партия, коалицията между Хърватския демократичен съюз, Хърватската коалиция и Хърватската национална общност, Хърватският съюз, Патриотичната партия на БиХ и Народната партия. Пет партии от Република Сръбска са спечелили места в парламента на БиХ: Съюзът на независимите социалдемократи, Сръбската демократическа партия, Партията за демократичен прогрес, Демократичният национален съюз и Сръбската радикална партия. (Дневни Аваз, Независне Новине - 04/10/06; Pincom.info - 03/10/06)
