Президентът на Македония заявява, че страната върви към евроинтеграция
					26/05/2005
					 
						СКОПИЕ, Македония -- Президентът Бранко Цървенковски откри в сряда (25 май) в Скопие конференция под надслов "Национален форум за ускорена евроинтеграция" и заяви, че страната му се движи успешно към членство в ЕС. Официални представители на ЕС и на македонските делови среди присъстваха на проявата. Цървенковски заяви, че е особено важно страната да ускори прилагането на реформите, икономическото развитие и конкурентоспособността. 
						Други новини: Македонският премиер Владо Бучковски приключи в сряда четиридневното си посещение в Рим със среща с бившия председател на Европейската комисия (ЕК) Романо Проди. Проди изрази увереност, че Брюксел ще даде положителна оценка на отговорите на Македония в обширния въпросник на ЕК, оценяващ готовността за присъединяване към ЕС. 
						Също в сряда македонският вътрешен министър Любомир Михайловски се срещна в Анкара с турския си колега Абдулкадир Аксу. Двамата бяха единодушни, че борбата срещу тероризма и организираната престъпност ще бъде приоритет в двустранното сътрудничество. (Уеб-сайт на македонското правителство, Вечер, Макфакс - 26/05/05; Телма ТВ - 25/05/05)
