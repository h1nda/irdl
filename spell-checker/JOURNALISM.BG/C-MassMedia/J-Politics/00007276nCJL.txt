Представител на НАТО и председателят на парламента обсъдиха реформите в армията на Албания
12/06/2003
 
ТИРАНА, Албания -- Председателят на парламента Сервет Пелумби каза в сряда (11 юни) на съветника по въпросите на политиката на НАТО Спиро Докианос, който е на посещение в страната, че интеграцията в НАТО е крайната цел на провежданите реформи в армията. Подчертавайки постигнатия досега напредък, Пелумби отбеляза, че реформите са в съответствие със съвременните стандарти. "Албания скоро ще стане съставна част на атлантическия съюз", прогнозира Докианос.
В други новини, законодателната комисия на албанския парламент единодушно одобри реципрочното споразумение, освобождаващо гражданите на двете страни от екстрадиция в Международния наказателен съд. Споразумението бе подписано миналия месец от премиера Фатос Нано и държавния секретар на САЩ Колин Пауъл. (ATA, Би Би Си , Албанско Радио - 11/06/03)
