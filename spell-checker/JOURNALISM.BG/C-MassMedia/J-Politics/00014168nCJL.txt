Сръбско-черногорските лидери и ЕС постигнаха споразумение за новия федерален парламент
					08/04/2005
					 
						БЕЛГРАД, Сърбия и Черна гора -- Лидерите на Сърбия и Черна гора и върховният представител на ЕС по въпросите на външната политика Хавиер Солана постигнаха в четвъртък (7 април) споразумение за изборите на депутати в централния парламент. С този ход бе предотвратена надвисналата конституционна криза в хлабавия съюз между двете републики. По силата на споразумение от 2002 г., подкрепено от ЕС, Сърбия и Черна гора бяха определили за своите депутати двегодишен мандат. С новото споразумение се дава възможност представителите на централния парламент да бъдат избирани на редовните парламентарни избори в двете републики. Черногорците ще гласуват в началото на 2006 г., а сърбите през 2007 г. Солана заяви, че е това е била може би последната пречка в процеса на сближаване на Сърбия и Черна гора с ЕС. Той похвали Белград и за сътрудничеството му в последно време с трибунала на ООН за военни престъпления. (Б92 - 08/04/05; AФП - 07/04/05)
