Гръцкият премиер Караманлис отново отхвърли възможността за предсрочни избори
					23/02/2009
					 
						АТИНА, Гърция -- Премиерът Костас Караманлис отново отхвърли в неделя (22 февруари) призивите на опозицията за предсрочни изброи. „Ясно посочих, че въпросът [за изборите] не е наша грижа. Това решение е взето,” каза Караманлис в реч пред младежката организация на неговата управляваща партия „Нова Демокрация” (НД), ОННЕД. Той обвини основната опозиционна партия ПАСОК, че насажда нестабилност с „безотговорните си сценарии” за предсрочни избори. Вместо това, каза той, правителството ще се съсредоточи върху намаляването на последиците от глобалната икономическа криза. (AНA-MПA, In.news, Катимерини, Нафтемборики, Ройтерс, ikypros - 22/02/09)
