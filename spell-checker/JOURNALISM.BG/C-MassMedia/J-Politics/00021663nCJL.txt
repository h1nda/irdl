Последният кръг от преговорите за Косово, провеждани с посредничеството на ООН, започна във Виена
					21/02/2007
					 
						ВИЕНА, Австрия -- Последният кръг от преговорите за Косово, провеждани с посредничеството на ООН, на които се разглежда планът на специалния пратеник на ООН Марти Ахтисаари за статута, започна между делегациите на Белград и Прищина във Виена в сряда (21 февруари). Тези преговори, които ще продължат до 2 март, дават на всяка от страните възможност да проучи внимателно документа и да коментира всяка глава и всяко приложение. Финален преглед ще бъде направен на 10 март, след което Ахтисаари възнамерява да внесе документа в Съвета за сигурност на ООН за одобрение. Преди началото на срещата във Виена Ахтисаари призна, че едва ли ще бъде постигнат компромис.
						Други новини -- Ахтисаари каза във вторник пред Постоянния съвет на ОССЕ във Виена, че ОССЕ трябва да продължи да играе важна роля в Косово и в бъдеще. Организацията активно участва в живота в провинцията от 1998 г. досега. (Бета, Файненшъл Таймс, РТС, Танюг, KosovaLive, Уеб сайт на ОССЕ - 21/02/07; Би Би Си, AП, ЮПИ - 20/02/07)
