Турският президент Гюл посети доминирания от кюрди Диарбекир
					02/01/2011
					 
						АНКАРА, Tурция - Президентът Абдула Гюл подчерта по време на посещение в Диарбекир в четвъртък (30 декември), че Турция трябва да приеме езиковите и религиозни различия сред своите граждани, но същевременно трябва да остане единна страна. "[Макар че] официалният език в Турция е турски", каза Гюл, "имаме граждани, които използват други езици", включително кюрдски и арабски. "Всички те са наши; [те са] наши езици," добави той. 
						Посещението бе направено един ден, след като Националният съвет за сигурност съобщи, че няма да бъдат прието никакво оспорване на официалния турски език. Кюрдското малцинство настоява за повече права, включително правото на образование на майчиния им език и използването на кюрдски на обществени места. 
						В други новини в четвъртък полицията съобщи за арестуването на десет души, заподозрени във връзки с Ал Кайда. Заподозрените са били задържани по време на операции в сряда в Бурса и Истанбул след получена информация, че планират атентати в навечерието на Нова година. (Ройтерс, Хюриет, Заман, Анадолска информационна агенция, Радио "Свободна Европа", Teлеграф - 30/12/10)
