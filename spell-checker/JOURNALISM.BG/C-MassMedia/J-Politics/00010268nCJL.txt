Гърция и Турция се присъединяват към преговорите за Кипър
25/03/2004
 
БЮРГЕНЩОК, Швейцария -- Външните министри на Гърция и Турция се присъединиха в сряда (24 март) към кипърските гръцки и турски лидери за последната седмица на преговорите за обединяване. По време на първата им среща Петрос Моливиатис и Абдула Гюл "изразиха решимостта си" за разрешаване на кипърския спор, заяви говорител на гръцкото външно министерство. Срещата между кипърския гръцки лидер Тасос Пападопулос и кипърския турски министър-председател Мехмет Али Талат бе отменена поради опасения от гръцката страна, че Талат няма правомощия за вземане на решения. Кипърският турски лидер Рауф Денкташ отказа да пътува за Бюргенщок. Междувременно посредникът на ООН Алваро де Сото заяви, че шансовете за постигане на споразумение са по-добри от всякога. (AП, AФП, Ройтерс, Блумберг, Анадолска агенция, Търкиш дейли нюз, TРT 2 - 24/03/04)
