Албанският парламент одобри състава на комисия, която да разследва Солаку
					05/05/2006
					 
						ТИРАНА, Албания -- В четвъртък (4 май) парламентът единодушно одобри състава на специална комисия, която да разследва главния прокурор Теодори Солаку. 11-членната комисия ще има двумесечен мандат. Астрит Патози от управляващата Демократическа партия (ДП) ще бъде председател, а Фатмир Джафа от Социалистическата партия е негов заместник. ДП обвинява Солаку във връзки с организираната престъпност -- обвинение, което той категорично отхвърля. (Албейниън Нюз - 05/05/06)
