Още един кръг от преговорите за реформата в полицията на БиХ завърши без резултат
					25/02/2007
					 
						САРАЕВО, Босна и Херцеговина (БиХ) -- В събота (24 февруари) се проведе още един кръг от политически преговори за ключовите реформи в полицията на БиХ, който обаче приключи без особен напредък. На срещата присъстваха представители на парламентарните партии на БиХ, главният заместник на Върховния представител Рафи Грегорян, комисарят на ПМЕС Винченцо Копола и американските посланици в Сараево Дъглас Макелхани и Матю Райкрофот. След преговорите, Грегорян направи изявление, предупреждавайки, че времето за постигане на споразумение по реформите в полицията е изтекло, което отлага поне до 2008 г. подписването на Споразумението за стабилизация и асоцииране с ЕС. Може би тази седмица ще се проведе една последна среща в Баня Лука. (Дневни аваз, Независне новине - 25/02/07; ПБС БиХ, РТРС - 24/02/07)
