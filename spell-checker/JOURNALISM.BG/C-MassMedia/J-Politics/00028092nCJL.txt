Сръбският президент Тадич призова за нормализиране на отношенията с Черна гора и Македония
					17/10/2008
					 
						БЕЛГРАД, Сърбия -- Президентът Борис Тадич каза в четвъртък (16 октомври), че проблемите в отношенията с Черна гора и Македония „не може да продължават безкрайно”. Сърбия иска да има възможно най-добри отношения със съседите си, каза Тадич за всекидневника „Вечерне Новости”. Да бъдеш античерногорец или антисърбин е не само безсмислено в исторически контекст, но и опасно,” предупреди той. „След признаването на независимостта на Косово от черногорското правителство резултатът е, че сръбските и черногорските деца не могат да пътуват на училищни екскурзии в Черна гора и Сърбия, което е върхът на глупостта.” Той обаче подчерта, че прилагането на дипломатическите мерки срещу Черна гора и Македония – след като и двете признаха независимостта на Косово – е било „правилно”. (Вечерне новости, Бета, Б92 - 16/10/08)
