Председателят на албанската избирателна комисия отново призова партиите да не се намесват
					26/08/2005
					 
						ТИРАНА, Албания -- Председателят на Централната избирателна комисия (ЦИК) Илириан Целибаши отново призова в четвъртък (25 август) политическите партии да спрат да оказват натиск и да се месят в работата на ЦИК. По време на пресконференция Целибаши отново подчерта, че ЦИК ще представи окончателните резултати от парламентарните избори от 3 юли през следващата седмица. Той отрече също така да е взимал едностранно решението за крайния срок - 2 септември, както твърди спечелилата изборите Демократическа партия. Междувременно кметът на Тирана Еди Рама призова лидера на Социалистическата партия Фатос Нано да подаде оставка във връзка с претърпяната от социалистите загуба на изборите. Рама се сочи за евентуален негов приемник.
						Други новини -- Сред обитателите на затвор в Печин са избухнали сблъсъци, според съобщения в медиите от петък. Най-малко 20 души са ранени, един от тях тежко. (Албейниън нюз - 26/08/05)
