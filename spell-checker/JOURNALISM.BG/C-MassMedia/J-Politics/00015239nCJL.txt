Европейската комисия иска мандат за преговори със Сърбия и Черна гора 
					13/07/2005
					 
						БРЮКСЕЛ, Белгия -- Във вторник (12 юли) Европейската комисия поиска от 25-те страни членки на ЕС да одобрят мандат за започване на преговори със Сърбия и Черна гора. Лидерите на ЕС решиха през април, че Белград е готов за преговори по Споразумение за стабилизация и асоцииране (ССА), първата стъпка към бъдещо пълноправно членство в съюза. ССА подготвя кандидата за следващия и по-решителен етап - преговорите за присъединяване. ЕК отбеляза обаче, че "преговорите могат да бъдат отложени, ако се забави напредъкът на Сърбия и Черна гора в изпълнението на основните условия -- и най-вече напредъкът към пълно сътрудничество с Международния наказателен съд в Хага". Сръбският заместник-премиер Миролюб Лабус определи членството в ЕС като основен национален приоритет на Сърбия. (Политика, Данас - 13/07/05; AП, Уеб-сайт на Европейската комисия, Б92, РТС, Уеб-сайт на сръбското правителство, Бета - 12/07/05)
