Европейският парламент създава комисии за Хърватия и Македония
12/03/2004
 
ЗАГРЕБ, Хърватия -- В четвъртък (11 март) Европейският парламент реши да създаде съвместни парламентарни комисии за връзките с Хърватия и Македония. Това е част от ново решение за реорганизация на парламентарните комисии и делегации. Досега имаше само една делегация за Югоизточна Европа, която отговаряше за връзките с Хърватия, Македония, Босна и Херцеговина, Сърбия и Черна гора и Албания. Тази делегация ще продължи да се занимава с връзките на последните три страни. (ХИНА - 11/03/04)
