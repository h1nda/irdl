Лайчак се обърна към Постоянния съвет на ОССЕ и призова за нова динамика в политиката на БиХ
					26/10/2007
					 
						ВИЕНА, Австрия -- В реч пред Постоянния съвет на ОССЕ във Виена в четвъртък (25 октомври) върховният представител в Босна и Херцеговина (БиХ) Мирослав Лайчак подчерта необходимостта от нова динамика в политиката на БиХ. Той посочи по-специално статуквото, довело до невъзможност да се постигне консенсус, който от своя страна би осигурил подписване на Споразумение за стабилизация и асацииране с ЕС. Пътят към евроинтеграцията ще осигури дългосрочна регионална стабилност, заяви Лайчак. Той призова също така международната общност да промени курса си и да се съсредоточи върху прилагането на Дейтънското мирно споразумение, и информира Съвета за последните мерки, които е наложил във връзка с това. (Уебсайт на СВП, Фена, РТРС, НТВ Хаят - 25/10/07)
