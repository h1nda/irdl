Албанският парламент прие лустрационен закон при бойкот от страна на опозицията
					23/12/2008
					 
						ТИРАНА, Албания -- В понеделник (22 декември) парламентът прие спорния закон за лустрацията, който изисква всички кандидати за държавни постове да бъдат проучвани, за да се установи дали са сътрудничили на тайните служби по време на комунистическия режим. Депутатите от опозицията напуснаха залата, заявявайки, че правителството се опитва да дестабилизира политическата сцена преди парламентарните избори през юни 2009 г. Правителството твърди, че законът е необходим за изясняване на този период от историята. Законът ще позволи специална комисия да освобождава съдии и прокурори, които са заемали постове по време на бившия комунистически режим без съответната съдебна процедура.
						Други новини -- В понеделник управляващата Демократическа партия постигна споразумение с опозиционното Социално движение за интеграция да бъде приет нов кодекс за въздухоплаването, установяващ законова рамка за авиационната индустрия на страната и услугите, които тя предоставя. Главната опозиционна Социалистическа партия обаче предупреди, че тя ще бойкотира всички заседания на парламента, като настоя, че депутатите първо трябва да приемат нов избирателен кодекс. Малките опозициони партии твърдят, приетият миналия месец кодекс ги изключва от участие в избирателните комисии. (Шекули, Топ Ченъл, Шкип, Газета Шкиптаре, Би Би Си - 23/12/08; Шекули, Топ Ченъл, Алсат, BalkanWeb - 22/12/08)
