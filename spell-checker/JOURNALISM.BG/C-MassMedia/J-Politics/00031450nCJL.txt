Албанският президент Топи призова за укрепване на върховенството на закона
					28/08/2009
					 
						ТИРАНА, Албания -- Президентът Бамир Топи призова в четвъртък (27 август) властите да работят по-усърдно за укрепване на върховенството на закона в страната. "Албания е осъществила политически напредък. Ние сме член на НАТО и скоро ще станем член на ЕС, но има да се направи още много за укрепване на върховенството на закона в служба на гражданите," каза Топи в Шкодра, където бе поканен на вечеря от имама по случай рамазана. Той похвали работата на полицията, но каза, че трябва да се обърне повече внимание на бедните. (Топ Чанъл, Balkan Web, Нюз 24 - 27/08/09)
