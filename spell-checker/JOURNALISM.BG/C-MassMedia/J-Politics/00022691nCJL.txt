Председателят на Парламентарната асамблея на НАТО обяви Косово и Афганистан за главни приоритети на Пакта
					27/05/2007
					 
						МАДЕЙРА, Португалия -- Председателят на Парламентарната асамблея на НАТО Жозе Лело обяви Косово и Афганистан за главни приоритети на Пакта при откриването на четиридневната пролетна сесия в Мадейра, Португалия в петък (25 май). Според Лело процесът за решаване на статута на Косово, който в момента протича в Съвета за сигурност на ООН е "важен за сигурността на Алианса и ще има съществени последици за стабилността в региона и в Европа". Що се отнася до Афганистан, той заяви, че продължаващото присъствие на Алианса ще бъде "най-добрата надежда за народа на Афганистан и е също решаващо изпитание за това дали НАТО е готов за новата си роля". 
						В събота Асамблеята одобри статута на Черна гора на асоцииран член. Страната бе приета в Програмата "Партньорство за мир" преди няколко месеца. (РТКГ, Мина, Блиц, Б92, Бета - 26/05/07; NATO-PA.int - 25/05/07)
