Според шефа на УНМИК преговорите по статута на Косов могат да започнат в средата на 2005 г. 
					28/09/2004
					 
						 БЕЛГРАД, Сърбия-Чрена Гора -- Според шефа на УНМИК Сьорен-Йесен Петерсен преговорите по уреждане на окончателния статут на Косово могат да започнат в средата на 2005 г., се казва в съобщение на информационната агенция Бета от понеделник ( 27 септември). Този въпрос, както и включването на косовските сърби в регионалния диалог, бяха определени като централна тема на разговорите по време на срещите му с представители на ООН, НАТО и ОССЕ в Ню Йорк миналата седмица. Контактната група ще се срещне във Виена във вторник с участието и на представители на Белград и Прищина. 
						Също във вторник Върховиният представтел на ЕС по въпросите на сигурността Хавиер Солана ще направи кратко посещение в Прищина, където се очаква той да повтори призивите си към косовските сърби да участват в парламентарните избори на 23 октомври. В понеделник вечерта бяха нанесени щети върху сръбска къща по време на нападение с граната в Митровица. Силите на КФОР детонираха втора граната, която не бе избухнала. (Ройтърс - 28/09/04; Бета, Б92, Танюг - 27/09/04)
