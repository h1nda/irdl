Албанските партии отново не съумяха да се договорят за изборите
					06/10/2006
					 
						ТИРАНА, Албания -- Дванадесетте партии, представени в парламента, отново не успяха да постигнат споразумение за датата на следващите местни избори и по законопроекта за избирателна реформа по време на кръгла маса в четвъртък (5 октомври), организирана от президента Алфред Мойсиу. По-късно Мойсиу заяви, че е бил разочарован от факта, че вече почти една година партиите не успяват да преодолеят безизходицата, в която е изпаднала избирателната реформа. Ако те не действат, каза Мойсиу, той сам щял да избере датата на изборите. 
						Също в четвъртък опозицията и правителството си размениха остри реплики по въпроса за националната сигурност. Опозицията настоява, че кабинетът и по-специално вътрешният министър Сокол Олдаши трябва да обяснят как турски пътнически самолет, излитащ от Летище Тирана, е бил отвлечен по-рано тази седмица. (Албейниън Нюз - 06/10/06)
