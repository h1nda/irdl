Словения позволи на Хърватия да възобнови преговорите си с ЕС
					15/09/2009
					 
						ЗАГРЕБ, Хърватия -- Словенският външен министър Самуел Збогар заяви в понеделник (14 септември), че Любляна ще свали блокадата си върху 11 от всичките 14 преговорни глави по време на присъединителната конференция Хърватия-ЕС по-късно този месец или в началото на октомври. В петък хърватският министър-председател Ядранка Косор и словенският й колега Борут Пахор постигнаха споразумение за решаване на отдавнашния граничен спор между страните, който блокираше процеса на присъединяване към ЕС. В петък Хърватия се съгласи да изтегли всички документи, представени в Европейската комисия, които могат да предопределят изхода на граничния спор. (ХИНА, Дневник, ХРТ, Вечерни Лист, СТА - 14/09/09)
