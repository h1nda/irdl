Сърбия и Хърватия ще подпишат споразумение за екстрадиция
					21/06/2010
					 
						БЕЛГРАД, Сърбия -- Министърът на правосъдието Снежана Малович каза в неделя (20 юни), че Сърбия и Хърватия ще подпишат по-късно този месец споразумение за екстрадиция, обхващащо лицата, които са били задържани по обвинения в корупция и организирана престъпност. Тя добави по-късно, че Сърбия ще изиска екстрадирането на Сретко Калинич, член на престъпната групировка "Земунски клан", който бе арестуван в Хърватия този месец, след като бе прострелян от друг член на групировката. През 2007 г. Калинич бе осъден задочно на 30 години затвор за убийството на сръбския премиер Зоран Джинджич. (РТС, Бета, Б92 - 20/06/10)
