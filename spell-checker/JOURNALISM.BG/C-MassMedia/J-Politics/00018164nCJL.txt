Президентите на Македония и Сърбия смятат, че не е нужно ново споразумение за границата
					06/04/2006
					 
						БЕЛГРАД, Сърбия и Черна гора -- Сръбският президент Борис Тадич се срещна в сряда (5 април) в Белград с македонския си колега Бранко Цървенковски. Двамата са се съгласили, че не е нужно да се изготвя ново споразумение за междудържавната граница. Според Цървенковски двамата са потвърдили, че въпросът за демаркацията на границата меджу Македония и Сърбия е решен по силата на споразумението от 2001 г., подписано от Скопие и Белград и признато от ООН, и той не трябва да се повдига отново. Що се отнася до Косово, Цървенковски каза, че демаркацията на общата граница между Македония и провинцията е технически въпрос, при чието решаване трябва да участват Скопие, Белград, Прищина и ЮНМИК. (Бета, Макфакс, Телма ТВ - 05/04/06)
