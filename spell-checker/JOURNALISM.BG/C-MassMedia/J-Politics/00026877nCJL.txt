Сръбският парламент не успя да си избере председател
					25/06/2008
					 
						БЕЛГРАД, Сърбия -- Депутатите не успяха да изберат председател във вторник (24 юни) главно поради това, че Сръбската радикална партия и колицията Демократическа партия - "Нова Сърбия" протестираха срещу начина, по който бе свикано заседанието. Те заявиха, че изпълняващият длъжността председател на парламента Йован Къркобабич не се е консултирал първо с лидерите на парламентарните групи. Заседанието ще продължи в сряда. 
						Междувременно във вторник сръбският президент Борис Тадич, лидер на Демократическата партия, не обяви името на кандидата за министър-председател, както се очакваше. Лидерите на партиите са обсъждали различни кандидатури за поста. (Данас, РТС, Дневник, Политика - 25/06/08; Б92, Блиц, Бета - 24/06/08)
