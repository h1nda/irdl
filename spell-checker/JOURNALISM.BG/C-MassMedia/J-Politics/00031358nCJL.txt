В Сърбия ще бъде регистрирана нова партия
					20/08/2009
					 
						БЕЛГРАД, Сърбия -- В началото на следващата година ще бъде регистрирана нова политическа партия, съобщи в сряда (19 август) Душан Янич от НПО “Клуб 21”. Той я описа като модерна лява партия, която трябва да бъде алтернатива на Социалистическата партия на Сърбия. До момента 12 по-малки партии са изразили интерес да се присъединят към новата партия, а преговорите с други продължават, допълни Янич. (Данас, Новости - 20/08/09; РТС, Б92, Бета - 19/08/09)
