Румънският президент призовава обществеността да обяви война на рушветчийството
					28/09/2005
					 
						БУКУРЕЩ, Румъния -- Президентът Траян Бъсеску призова във вторник (27 септември) обществеността да обяви война на рушветчийството. "Моля всички румънци още от утре да спрат да предлагат подкупи, а да изискват от всеки държавен служител, митничар, лекар, от всеки, в това число и от частните фирми, спазване на закона," каза Бъсеску в обръщение към конференцията "Европейската мрежа" в Букурещ. Той подчерта, че за промяна на представата за Румъния като за корумпирана страна е необходимо колективно усилие. (Ромпрес, Найн о'клок - 27/09/05)
