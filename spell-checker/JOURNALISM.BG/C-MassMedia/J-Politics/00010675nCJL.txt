Генералният секретар на НАТО посети Македония и поздрави новоизбрания президент Цървенковски
03/05/2004
 
СКОПИЕ, Македония -- Генералният секретар на НАТО Яп де Хоп Схефер поздрави Бранко Цървенковски в неделя (2 май) за победата на балотажа за президент миналата седмица. Схефер изрази задоволство от напредъка на армейската реформа и плана за модернизация.
Междувременно опозиционната партия ВМРО-ДПМНЕ продължава да оспорва изборните резултати и сега заплашва да привлече независими експерти от ЕС и САЩ за проверка на тези резултати. ВМРО-ДПМНЕ е подала десетки жалби пред Държавната избирателна комисия, съдържащи твърдения за нарушения, довели до поражението на техния кандидат Сашко Кедев. (МИА, А1 ТВ - 02/05/04)
