Рен ще посети Сараево за официалното откриване на преговорите по ССА в петък
					23/11/2005
					 
						САРАЕВО, Босна и Херцеговина (БиХ) -- Правителството потвърди във вторник (22 ноември), че еврокомисарят по разширяването Оли Рен ще посети Сараево за официалното откриване на преговорите по Споразумението за стабилизация и асоцииране между БиХ и ЕС в петък. 
						Също във вторник ЕС обяви, че Европейската инвестиционна банка е отпуснала заем от 65 млн. евро на БиХ за съвместно финансиране на изграждането на участъка от магистралата между Баня Лука и Градишка, както и на нов мост над р. Сава. Проектите трябва да бъдат изпълнени до 2011 г.
						Други новини -- Във вторник съдът на БиХ осъди двама членове на организирана престъпна мрежа - ръководителя Ферид Окич и участника в мрежата Васия Февзи. Окич бе обявен за виновен за контрабанда на незаконни вещества, незаконна употреба на оръжие и отвличане. Февзи бе осъден за контрабанда на наркотици и незаконен внос на сребро от Турция в БиХ. (Фена, Уеб-сайт на ЕС, НТВ Хаят - 22/11/05)
