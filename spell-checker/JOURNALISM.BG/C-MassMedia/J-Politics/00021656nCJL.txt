Председателите на хърватския и на черногорския парламент очакват правителствата да се договорят по въпроса за военните обезщетения
					20/02/2007
					 
						ПОДГОРИЦА, Черна гора -- Председателят на парламента Ранко Кривокапич и гостуващият в страната председател на хърватския парламент Владимир Шекс казаха в понеделник (19 февруари), че очакват правителствата на двете страни да постигнат споразумение за военните обезщетения, които трябва да бъдат изплатени на Хърватия във връзка с боевете около Дубровник през 1991 г. На съвместна пресконференция Шекс каза, че срещата му с Кривокапич е потвърдила взаимната готовност за решаване на проблема в духа на диалога и добросъседските отношения. (Вести, Вечерни лист - 20/02/07; МИНА, ХИНА, ХРТ - 19/02/07)
