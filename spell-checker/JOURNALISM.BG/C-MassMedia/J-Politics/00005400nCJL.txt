Мехмед Агар става лидер на Партията на верния път в Турция
16/12/2002
 
АНКАРА, Турция -- В неделя (15 декември), Мехмед Агар беше избран с категорично мнозинство за нов лидер на Партията на верния път (ПВП). Резултатът дойде след като бившата министър-председателка Тансу Чилер обяви, че няма да се кандидатира повторно. ПВП беше главна опозиционна партия в предишния парламент, но поради малкото получени гласове не успя да премине 10-процентовата бариера в изборите за парламент. Агар беше избран като независим кандидат и ще представлява партията в парламента. Той е бил министър на правосъдието и министър на вътрешните работи в правителствата на ПВП в средата на 90-те години. (Търкиш дейли нюз - 16/12/02)
