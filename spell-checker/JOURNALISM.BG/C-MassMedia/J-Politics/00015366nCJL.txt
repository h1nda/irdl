Албанските демократи завършиха първия кръг от преговорите с потенциалните коалиционни партньори
					24/07/2005
					 
						ТИРАНА, Албания -- Албанската демократическа партия (ДП) съобщи в петък (22 юли), че е завършила първия кръг от преговорите с потенциалните коалиционни партньори. В заявление на партията се казва, че подробностите за преговорите остават поверителни, но се изразява удовлетворение от досегашните резултати. ДП, която спечели последните парламентарни избори, проучва възможността да сформира нов коалиционен кабинет с Християн-демократическата партия, Новата демократическа партия, Републиканската партия и Съюза за човешки права. (Албейниън Нюз - 23/07/05)
