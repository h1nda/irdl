Хърватският парламент одобри кабинета на Косор
					07/07/2009
					 
						ЗАГРЕБ, Хърватия -- След продължително обсъждане парламентът одобри в понеделник (6 юли) новия кабинет, който ще бъде оглавяван от Ядранка Косор от по-голямата управляваща партия Хърватски демократичен съюз (ХДС).
						Съставът е много сходен с този на кабинета на Иво Санадер, който неочаквано подаде оставка от поста министър-председател на 1 юли. Ключова разлика е добавянето на ново министерство на администрацията, оглавявано от Даворин Млакар. Ще има и нов министър без портфейл, Бианка Маткович. Радован Фукс ще бъде новият министър на образованието, науката и спорта, заменяйки на поста Драган Приморац, представителя на ХДС, който подаде оставка заедно със Санадер. Депутатът от ХДС Томислав Илич ще бъде министър на семейството, ветераните от войните и солидарността между поколенията. (ХРТ, ХИНА, АФП, Ютарни Лист - 06/07/09)
