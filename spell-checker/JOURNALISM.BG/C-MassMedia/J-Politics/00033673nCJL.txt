Косовският премиер Тачи изключи възможността за преговори със Сърбия за статута на Косово
					07/03/2010
					 
						ПРИЩИНА, Koсово -- Премиерът Хашим Тачи потвърди в събота (6 март), че независимостта на Косово е необратима. В интервю за информационната агенция "Бета" Тачи заяви, че "Териториалната цялост на Косово е недосегаема, международно призната и гарантирана и Косово в рамките на тези граници ще се интегрира в НАТО и ЕС". Премиерът посочи, че Косово е готово да провежда преговори за подобряване на отношенията със Сърбия, но подчерта, че Косово няма никога да приеме да участва в преговори за своя статут. "Ние можем да говорим като две независими държави по конкретни въпроси, които представляват интерес и за двете страни", каза Тачи. Той изрази надежда, че решението на Международния съд ще потвърди легитимността на независимостта на Косово. (Бета, Блиц, Б92,
AФП - 06/03/10)
