Партийните лидери от БиХ ще се срещнат с Инцко
					25/06/2009
					 
						САРАЕВО, Босна и Херцеговина (БиХ) -- В четвъртък (25 юни) върховният представител Валентин Инцко призова за организирането на среща с лидерите на основните политически партии в страната. Милорад Додик от Алианса на независимите социалдемократи в Република Сръбска и Драган Чович от Хърватския демократичен съюз на БиХ потвърдиха своето участие, но Сюлейман Тихич, ръководител на Партията на демократичното действие, отклони поканата. Така той протестира срещу националистическата риторика и действията на Додик, които Тихич смята за насочени срещу Дейтънското споразумение. Той не участва в разговорите с Чович и Додик на 14 юни по същата причина. (РТРС, Дневни Аваз, СРНА, Онаса - 24/06/09)
