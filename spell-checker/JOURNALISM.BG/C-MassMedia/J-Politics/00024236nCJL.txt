Президентските избори в Сърбия по-всяка вероятност ще бъдат отложени
					16/10/2007
					 
						БЕЛГРАД, Сърбия -- По всяка вероятност президентските избори ще бъдат отложени за 2008 г., съобщиха местните медии, позовавайки се на изявление от понеделник (15 октомври) на Нада Колунджия от Демократическата партия. Тя заяви, че нейната партия е съгласна със своя коалиционен партньор, Демократическата партия на Сърбия (ДПС), водена от министър-председателя Воислав Кощуница. ДПС застъпва позицията, че изборите не трябва да съвпадат със заключителната фаза от преговорите за статута на Косово, които трябва да завършат на 10 декември. (Блиц - 16/10/07; Б92, РТС, Танюг - 15/10/07)
