България регистрира наблюдатели за изборите
					29/06/2009
					 
						СОФИЯ, България -- Централната избирателна комисия е регистрирала 19 наблюдатели от Парламентарната асамблея на Съвета на Европа (ПАСЕ) за парламентарните избори на 5 юли, съобщиха медиите в неделя (28 юни). По-рано този месец ПАСЕ протестира срещу неиздаването от страна на българските власти на покани за участието й като международен наблюдател, отбелязвайки, че по сега съществуващите правила това е нейно неотменно право. ПАСЕ предупреди също така, че липсата на сътрудничество от страна на която и да било държава може да доведе до налагането на санкции. (Агенция София нюз, БГНЕС, БНР - 28/06/09)
