Официален представител на ЕК отново призовава Македония да гарантира честни и демократични избори
					03/03/2005
					 
						СКОПИЕ, Македония -- Директорът на Европейската комисия (ЕК) за Западните Балкани, Райнхард Прибе, отново подчерта в сряда (2 март), че ЕС очаква честни и демократични местни избори на 13 март. Той бе в Скопие по повод началото на процеса за наблюдение на реформите в страната от ЕК. Македония подаде молба за статут на официален кандидат за членство в ЕС миналия месец. Прибе окачестви предстоящия общински вот като първия сериозен тест за македонските институции. (A1 TВ - 02/03/05)
