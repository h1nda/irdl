Ръководителят на делегацията на ЕК Дьожер каза, че преговорите между ЕС и Хърватия протичат нормално
					25/09/2007
					 
						ЗАГРЕБ, Хърватия -- Преговорите за присъединяване между ЕС и Хърватия протичат нормално, каза в понеделник (24 септември) ръководителят на делегацията на Европейската комисия в Хърватия Венсан Дьожер след среща с португалския посланик в Хърватия Луиш Барейрош. Португалия понастоящем е ротационен председател на ЕС. Дьожер подчерта, че неотдавнашният доклад за правосъдието и вътрешните работи е бил предназначен главно за сегашните членки на ЕС, а не толкова за оценка на готовността на Хърватия за отваряне на тази преговорна глава от европейското законодателство. До момента Хърватия е отворила 12 от 33-те глави от законодателството на общността и условно е затворила две от тях. (Пословни Дневник - 25/09/07; Вечерни лист, ХРТ, ХИНА - 24/09/07)
