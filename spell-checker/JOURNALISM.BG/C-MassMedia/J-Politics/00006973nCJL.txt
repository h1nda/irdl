БиХ подписа със САЩ споразумението за Международния наказателен съд
18/05/2003
 
САРАЕВО, Босна и Херцеговина (БиХ) -- Босна и Херцеговина е третата балканска страна след Румъния и Албания, подписали споразумението със САЩ за предотвратяване предаването на американски граждани на новосъздадения Международен наказателен съд. Зам.-министърът на отбраната на САЩ Пол Улфовиц присъства на церемонията по подписването в петък (16 май). Американският посланик Клифорд Бонд каза пред репортери, че споразумението ще способства за продължаване на военното сътрудничество между двете страни с оглед включването на БиХ в програмата Партньорство за мир. Европейската комисия в Сараево изрази съжаление във връзка с решението на правителството на БиХ. (Радио БиХ - 17/05/03; АП, Ройтерс, АФП, Би Би Си - 16/05/03)
