Турският парламент ще обсъди законопроекта за социално осигуряване в четвъртък
					26/03/2008
					 
						АНКАРА, Турция -- Министърът на труда и социалната сигурност Фарук Челик каза във вторник (25 март), че парламентът възнамерява да започне обсъждането на важния законопроект за социалното осигуряване в четвъртък. Съобщението бе направено след разговори с представители на опозиционните Републиканска народна партия, Партия на националистическото действие и Партия за демократично общество. 
						Челик отбеляза, че няколко от членовете на закона ще влязат в сила веднага след като парламентът ги одобри, а други от м. май. Повечето от разпоредбите ще влязат в сила - поне частично - до края на август, в резултат на което целият закон ще влезе в сила през тази година, както бе препоръчано от МВФ. Профсъюзите обаче са обезпокоени от закона и заплашиха с обявяване на обща стачка. (Заман - 26/03/08; НТВ - 25/03/08)
