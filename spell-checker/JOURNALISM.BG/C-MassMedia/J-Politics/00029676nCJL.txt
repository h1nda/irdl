СКОПИЕ, Македония - Избирателните секции бяха отворени в 7 ч. сутринта в неделя (22 март) за президентските и местни избори. Около 1,6 милиона македонци се очаква да гласуват, като предварителните резултати се очаква да бъдат оповестени след като избирателните секции бъдат затворени в 7 ч. вечерта. От седемте кандидати за президент Георге Иванов от ВМРО-ДПМНЕ е фаворит според последното проучване с 29%, следван от опозиционния кандидат на СДСМ Любомир Фръчковски. Изборите се очаква да приключат с балотаж на 5 април.
					22/03/2009
					 
						Междувременно за 85 кметски места в местните избори кандидатите са общо 365. Почти 7000 македонски и около 500 чуждестранни наблюдатели следят вота. Едновременното провеждане на двата вида избори е решаващо за аспирациите на страната за присъединяване към ЕС и НАТО. Властите осигуриха засилена сигурност, но изразиха загриженост, че обилният снеговалеж може да наруши изборния процес. (MИА, Maкфакс, A1, Бета, Taнюг, AП, AКИ, AФП - 21/03/09)
