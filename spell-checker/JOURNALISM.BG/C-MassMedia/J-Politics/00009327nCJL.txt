Представител на МВФ заяви, че Република Сръбска е нарушила стендбай споразумението
14/12/2003
 
БАНЯ ЛУКА, Босна и Херцеговина (БиХ) -- Ръководителят на мисията на МВФ в БиХ Питър Дойл заяви в петък (12 декември), че правителството на Република Сръбска е нарушило стендбай споразумението с фонда. Той каза, че правителството не е спазило два от принципите на споразумението, когато е решило "да забави изплащането на пенсиите за минали месец и дължими части от заплатите на бюджетните служители, преди да приеме план за решаване на въпроса за всички неизплатени суми".
В други новини, в събота в Сръбски Брод бе открит масов гроб, в който се предполага, че са заровени сръбски граждани, съобщи Марко Грабовац, ръководител на общинската асоциация за откриване на военнопленници и изчезнали граждани. Той каза, че асоциацията разполага с информация за още два масови гроба в общината и се опитва да установи месторазположението им. (Осведомителна агенция на федерацията, СРНА - 13/12/03; Онаса - 12/12/03)
