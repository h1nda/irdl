Румънският президент ще посети САЩ в края на юли 
					07/07/2006
					 
						БУКУРЕЩ, Румъния -- Президентът Траян Бъсеску ще направи тридневно официално посещение в Съединените щати, което ще започне на 26 юли, съобщиха от канцеларията му в четвъртък (6 юли). Освен с президента на САЩ Джордж Буш, Бъсеску ще се срещне още с министъра на отбраната Доналд Ръмсфелд и с членове на Конгреса. Целта на посещението е да се засили двустранното сътрудничество, най-вече в областта на информационните технологии, инфраструктурата и енергетиката. В разговорите ще бъде обсъден и приносът на Румъния към мисиите на НАТО. (Ромпрес - 06/07/06)
