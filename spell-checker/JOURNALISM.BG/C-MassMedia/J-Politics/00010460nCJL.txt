Македонците гласуват за президент
14/04/2004
 
Процесът срещу шест лица, обвинени в убийството на сръбския премиер Зоран Джинджич, бе подновен в белградския специален съд във вторник (13 април). Главният заподозрян в убийството от 12 март 2003 г. Звездан Йованович (вдясно) седи зад преграда от бронирано стъкло. [АФП]
СКОПИЕ, Македония -- Гласоподавателите се отправиха към урните в цяла Македония в сряда (14 април), за да изберат президент. Четирима кандидати се съревновават за поста, но нито един от тях вероятно няма да премине 50-процентната бариера. Евентуален балотаж между първите двама ще се проведе след две седмици. Премиерът Бранко Цървенковски от управляващите социалисти и Сашко Кедев от опозиционната ВМРО-ДПМНЕ се считат за фаворити. Гезим Острени е кандидатът на Демократичния съюз за интеграция, а Зуди Джелели е номиниран от Демократичната партия на албанците.
Други новини: Македония ще получи доклад в сряда, съставен от властите в Босна и Херцеговина относно фаталната самолетна катастрофа на президента Борис Трайковски, която стана на 26 февруари близо до Мостар. Не са публикувани никакви официални подробности, но съобщения в медията сочат, че като причина за катастрофата се определя грешка на пилота. (АФП, Блумбърг, Утрински вестник, Дневник - 14/04/04; Дойче Веле, АП, Макфакс, А1 ТВ - 13/04/04)
