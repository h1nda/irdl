Управляващата партия в Турция прие пакет от мерки за демократизация
					09/04/2008
					 
						АНКАРА, Турция -- Във вторник (8 април) управляващата Партия на справедливостта и развитието (ПСР) прие стратегията, която ще следва в предстоящите месеци, за да отклони опита за закриването й. Главният прокурор Абдуррахман Ялчънкая започна дело за забрана на ПСР по обвинения в подкопаване на светския характер на Турция. В отговор ПСР лансира широк пакет от мерки за демократизация, който ще бъде последван от промяна в конституцията, която би попречила на Конституционния съд да взема решения за закриването на партии. ПСР планира да потърси подкрепа и от опозиционните партии. Представители на ЕС продължават да критикуват делото срещу ПСР за закриване на партията - ръководителят на външната политика Хавиер Солана каза във вторник, че това излага на опасен риск кандидатурата на Турция за ЕС. (Радикал, Сабах, Заман - 09/04/08; Ройтерс - 08/04/08)
