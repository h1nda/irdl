Сръбската избирателна комисия обяви окончателните резултати от балотажа на президентските избори
					14/02/2008
					 
						БЕЛГРАД, Сърбия -- Републиканската избирателна комисия обяви късно вечерта в сряда (13 февруари) окончателните резултати от балотажа на президентските избори, проведен десет дни по-рано. Настоящият президент Борис Тадич от Демократическата партия печели 50,31 % от гласовете срещу 47,97 % за Томислав Николич, заместник-председател на Сръбската радикална партия. Всички останали гласове са обявени за невалидни. Комисията трябваше да обяви резултатите преди десет дена, но се забави поради повторение на гласуването в една от избирателните секции. Встъпването в длъжност на Тадич се очаква да стане в четвъртък или петък. (Политика - 14/02/08; Бета, Б92, Блиц - 13/02/08)
