Румънският парламент прие нов закон за НАП
					29/04/2010
					 
						БУКУРЕЩ, Румъния -- Нужни бяха две гласувания вместо едно, но в сряда (28 април) парламентът успя да приеме закон за преструктуриране на Националната агенция за прозрачност (НАП), основния антикорупционен орган. Конституционният съд неотдавна излезе с решение, че НАП няма право да проверява точността на имуществените декларации, подавани от висши държавни служители, или да конфискува незаконно придобита собственост. Това лиши НАП от нейните правомощия. Законопроектът, предложен от правителството, прехвърля някои от функциите на агенцията на националната агенция по приходите, АНАФ, а други - на прокуратурата. (Котидианул, Евениментул Зилеи, Журналул Национал, Гъндул - 29/04/10; Медиафакс - 28/04/10)
