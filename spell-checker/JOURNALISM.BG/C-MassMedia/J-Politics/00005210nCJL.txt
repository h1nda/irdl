Кощуница отказва обвързващата подкрепа на партията на Джинджич
27/11/2002
 
БЕЛГРАД, Югославия -- Сръбският кандидат за президент Воислав Кощуница отказва да приеме подкрепата на Демократическата партия (ДП) на министър-председателя Зоран Джинджич, заради поставените условия. Настоящият югославски президент Кощуница заяви във вторник (26 ноември), че няма смисъл да се говори за условия, тъй като той е представил програмата си на общите избори през септември 2000 г. и няма намерение да прави компромиси с нея. Джинджич беше обещал подкрепа от ДП в изборите на 8 декември, ако Кощуница обещае неговата партия да сътрудничи с управляващата коалиция Демократическа опозиция на Сърбия. (Б92, Блиц - 26/11/02)
