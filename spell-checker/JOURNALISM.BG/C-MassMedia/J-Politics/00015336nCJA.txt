Парламентарният имунитет спира усилията за борба с корупцията в Турция 
		21/07/2005
		Свалянето на имунитета от законотворците се смята от мнозина за важно условие за намаляване на корупцията в Турция. Въпреки предизборните обещания от страна на двете партии в парламента, досега не са били предприети действия в тази насока.
		ИЗТОЧНИК
 
		 
			
Турският премиер Реджеп Таийп Ердоган има парламентарен имунитет. [АФП]
			Въпреки предизборните обещания на партиите в парламента да лишат от имунитет депутати, за да ускорят борбата срещу корупцията, необходимите за това закони все още не са приети. Управляващата Партия на справедливостта и развитието (ПСР) и Републиканската народна партия все още не са постигнали споразумение по въпроса. Междувременно са спрени около 208 дела, заведени срещу 117 депутати. 
			Корупцията се смята от мнозина за един от най-сериозните проблеми, пред които е изправена Турция. Според съществуващата процедура е трудно да се търси отговорност от лидери, членове на кабинета и законодатели за неправомерни действия, докато са все още на власт. Въпреки че управляващата партия заяви, че ще отстрани този недостатък, Парламентарната комисия по имунитета, в която преобладават членове на ПСР реши миналата година да отложи всякакви действия в тази насока, докато се осъществят реформи в турската съдебна система. 
			На 1 юни влезе в сила нов Наказателен кодекс, след което жени депутатки от РНП започнаха кампания, за да принудят ПСР да вдигне имунитета от определени депутати, за да могат да бъдат подведени под съдебна отговорност. 
			"Не приемеме хора, които се крият зад привилегиите си," заяви ръководителката на клона на РНП в Анкара по проблемите на жените Небихе Мани. На прес конференция тя заяви, че кампанията е събрала милиони подписи в подкрепа на свалянето или ограничаването на имунитета. 
			Ако това се случи, много ключови фигури от двете партии ще се озоват на подсъдимата скамейка заради обвинения в корупция. Сред тях са премиерът Реджеп Таийп Ердоган, външният министър Абдуллах Гюл, вътрешният министър Абдулкадир Аксу, министърът на отбраната Вечди Гонул, лидерът на РНП Дениз Байкал и неговият заместник Сефа Сирмен. Не е ясно дали обвиненията са основателни. Но при съществуването на парламентарен имунинет, няма никакъв шанс това да бъде установено. 
			Общественото доверие в турските политици не се повишава от неуспешното решаване на проблема. Отлагането поражда подозрението, че депутатите спират търга от страх да не бъдат замесени. Според слухове, някои законотворци са се впуснали в кариера на депутати, за да избегнат обвинения в измама. Според експерки, промлемът трябва да бъде решен чрез широк национален консенсус -- и колкото по-скоро, толкова по- добре.
