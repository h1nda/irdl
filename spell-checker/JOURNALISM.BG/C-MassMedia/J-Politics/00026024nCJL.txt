Парламентът на БиХ отложи с една седмица обсъждането на реформата в полицията
					04/04/2008
					 
						САРАЕВО, Босна и Херцеговина (БиХ) -- Дебатът в парламента за мерките за реформиране на полицията бе отложен с една седмица. Обсъждането трябваше да започне в четвъртък (3 април), но председателят на долната Камара на представителите Милорад Живкович каза, че една седмица би трябвало да е достатъчна за допълнителни консултации, които ще включват и Службата на върховния представител. Одобряването на пакета от закони за реформата е главното условие, което БиХ трябва да изпълни, за да подпише своето Споразумение за стабилизация и асоцииране с ЕС, вероятно по-късно този месец. (Дневни Аваз, Фена, РТРС, СРНА - 03/04/08)
