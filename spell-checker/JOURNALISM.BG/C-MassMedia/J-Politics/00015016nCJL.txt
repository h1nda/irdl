Председателството на БиХ призовава за политически разговори за решаване на кризата в Съвета на министрите 
					23/06/2005
					 
						САРАЕВО, Босна и Херцеговина (БиХ) -- Председателството на БиХ призова в сряда (22 юни) премиера Аднан Терзич да се консултира незабавно с представители на основните партии в БиХ за решаване на кризата в Съвета на министрите. Спорът е свързан с оставката на външния министър на БиХ Младен Иванич. По-рано този месец след спор по административните назначения Терзич прие оставката на Иванич, която последният бе подал през декември. Иванич обаче отказа да се оттегли, заявявайки, че действието на премиера е незаконно. Парламентът на БиХ все още не е взел решение по върпоса. (Дневни аваз, Независне новине, Ютарние новине - 23/06/05; Фена, РТРС - 22/06/05)
