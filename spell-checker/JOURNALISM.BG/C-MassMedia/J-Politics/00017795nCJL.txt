КОРЕПЕР одобрява започването на преговори с Хърватия и Турция по главата "Наука и изследвания"
					05/03/2006
					 
						БРЮКСЕЛ, Белгия -- Комитетът на постоянните представители на ЕС (КОРЕПЕР) одобри започването на официалните преговори с Хърватия и Турция по главата "Наука и научни изследвания" според съобщение в петък (3 март). Двете страни-кандидатки и Европейската комисия сега се очаква да представят своите преговорни позиции по проблема. 
						От своя страна Загреб съобщи в петък, че скринингът на ЕС за равнището на хармонизация между хърватската социална политика и законите на заетостта с тези на ЕС ще започне в понеделник. Тридневните преговори ще се състоят в Брюксел. (ХИНА ХРТ - 03/03/06)
