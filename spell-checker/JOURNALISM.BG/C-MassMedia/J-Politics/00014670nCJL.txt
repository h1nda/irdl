Черногорският президент обсъжда референдума за независимост
					24/05/2005
					 
						БЕЛГРАД, Сърбия и Черна гора -- В коментар относно евентуалния референдум за независимост черногорският президент Филип Вуянович заяви в понеделник (23 май), че законовите разпоредби за провеждане на такова допитване няма да бъдат изменени и че настоящото изискване за 50 % плюс един гласували, за да бъде допитването валидно, ще остане в сила. В интервю за медиите Вуянович отново намекна, че най-вероятно референдумът ще се проведе през февруари 2006 г., дори и ако Сърбия се съгласи с искането на Подгорица за преразглеждане на споразумението за федералния съюз и за по-хлабава конфедерация. (Б92 - 23/05/05)
