Албанският премиер Бериша призова опозиционните партии за компромис по избирателния закон
					18/12/2008
					 
						ТИРАНА, Албания -- Премиерът Сали Бериша призова в сряда (17 декември) лидера на основната опозиционна Социалистическа партия (СП) Еди Рама да си сътрудничи със Социалистическото движение за интеграция, за да се постигне компромис по новоприетия избирателен кодекс. Спорният законопроект предизвика политическа криза през ноември, когато малките опозиционни партии протестираха срещу изключването на техни представители от избирателните комисии. Управляващата Демократическа партия на Бериша и СП приеха кодекса в парламента. Президентът Бамир Топи обаче отказа да ратифицира законопроекта и помоли депутатите да преразгледат една от клаузите. (Топ Чанъл, BalkanWeb, Телеграфи, Клан, Алсат - 17/12/08)
