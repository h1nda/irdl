Преизбраха Ахмети за лидер на главната етническа албанска партия в Македония
		20/11/2005
		 
			ТЕТОВО, Македония -- Али Ахмети бе преизбран за лидер на главната етническа албанска политическа формация в Македония, Демократичния съюз за интеграция, на партийния конгрес в Тетово в събота (19 ноември). В изявление след преизбирането му Ахмети подчерта, че политическата стабилност на страната остава негов главен приоритет. 
			В други новини се съобщава, че трима македонски и двама гръцки граждани са били задържани за контрабанда на наркотици в съвместна операция на македонската и гръцка полиция, съобщи в събота Министерството на вътрешните работи на Македония. Петимата били арестувани, след като се опитали да внесат нелегално 10,5 кг кокаин през граничния пункт при Ново село. (A1 ТВ, Телма ТВ, Макфакс - 19/11/05)
