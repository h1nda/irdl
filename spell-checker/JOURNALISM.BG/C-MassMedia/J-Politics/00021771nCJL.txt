Румънският парламент отхвърли предложението за въвеждане на мажоритарна избирателна система
					02/03/2007
					 
						БУКУРЕЩ, Румъния -- Парламентът отхвърли в четвъртък (1 март) с малко мнозинство искането на президента Траян Бъсеску за референдум по въвеждането на мажоритарна избирателна система. В местните медии обаче се появиха репортажи, според които Бъсеску би могъл да започне подготовката за референдум, дори и парламентът да се противопоставя на това. Той е поканил различните партии на поредица от разговори идната седмица за обсъждане на въпроса с надежда да промени начина, по който биват избирани членовете на Камарата на депутатите и Сената. (Зиуа - 02/03/07; Ромпрес, Медиафакс, Фокус - 01/03/07)
