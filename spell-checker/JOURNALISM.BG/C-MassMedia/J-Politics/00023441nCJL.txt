Новият парламент на Турция положи клетва, докато армията уволни 23 офицери
					05/08/2007
					 
						АНКАРА, Турция -- Двайсет и трима офицери от турските въоръжени сили бяха уволнени поради проислямистки "(реакционни" дейности или липса на дисциплина, съобщиха военните в събота (4 август). Уволненията бяха одобрени на четиридневното заседание на Висшия военен съвет на Турция, което приключи в събота и бе председателствано от премиера Реджеп Тайип Ердоган. Съветът също назначи адмирал Метин Атач за командващ турския флот и генерал Айдоган Бабаоглу за командващ военновъздушните сили на страната. 
						Също в събота новият турски парламент положи клетва. Първата сесия бе председателствана от най-старият депутат, 83-годишният Сукру Елекдаг от опозиционната Републиканска народна партия. Той ще председателства парламента до избирането на нов председател. Управляващата Партия на справедливостта и развитието, която спечели решителна победа на предсрочните избори на 22 юли има 341 от общо 550 места в парламента. (AФП, Ройтерс, AП, Интърнешънъл Хералд Трибюн, Гълф Таймс, Алджазира, Дойче Веле, Фокус - 04/08/07)
