Парламентът на РС иска промени в дирекцията по реформата в полицията на БиХ
					11/05/2006
					 
						БАНЯ ЛУКА, Босна и Херцеговина (БиХ) -- В сряда (10 май) парламентът на Република Сръбска (РС) прие документ за бъдещата структура на полицията в БиХ, който отчасти включва и препоръка за промени в дирекцията по реформата в полицията на БиХ. Документът посочва, че органът трябва да се трансформира, защото сегашният му състав не отговаря на постигнатото миналата година политическо споразумение. Парламентът направи това няколко седмици, след като премиерът на РС Милорад Додик за първи път постави под въпрос легитимността на дирекцията. (Независне Новине - 11/05/06; Фена, РТРС - 10/05/06)
