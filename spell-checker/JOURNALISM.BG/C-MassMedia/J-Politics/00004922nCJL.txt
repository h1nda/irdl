Турският прокурор иска забрана за водеща партия
28/10/2002
Главният прокурор на Турция призова конституционният съд да обяви за незаконна Партията за справедливост и развитие (AKP), безспорният лидер в предсрочните общи избори на 3 ноември.
(Ню Йорк таймс - 25/10/02; AП, EurActiv.com, Анадолска новинарска агенция, Dnevnik.bg - 24/10/02; Ройтерс, ББС, CNN - 23/10/02)
 
 
Главният прокурор на Турция призова конституционният съд да обяви извън закона Партията за справедливост и развитие (ПСР), която неотдавнашно проучване сочи за вероятен победител в предстоящите общи избори, насрочени за 3 ноември. Мярката може да навреди на шансовете на партията, въпреки че няма вероятност тя да бъде одобрена преди изборите.
На 23 октомври, главният прокурор Сабих Канадоглу обвини ПСР, че нарушава законите за учредяване и функциониране на политически партии. "И най-малкото отклонение от правилата, изисквани от закона" може да застраши демокрацията в Турция, заяви прокурорът.
Близки до ЕС наблюдатели предупредиха обаче, че обявяването на партията извън закона най-вероятно ще разгневи Европейската комисия, която вече критикува Турция за решението й миналия месец да забрани на лидера на ПСР, Реджеп Таип Ердоган да участва в изборите. Това решение не е в противоречие с демократичните стандарти на ЕС, заявиха от комисията.
Сформирана миналата година, ПСР привлече много бивши членове от Партията на добродетелта, която конституционният съд забрани през юни 2001 г. за "дейности, противоречащи на принципите на светската република". За последното десетилетие Турция е забранила много други ислямски партии.
Ердоган, бивш кмет на Истанбул, не беше допуснат до изборите, тъй като през 1998 г. е бил осъден за прочитане на публично място на поема, която според съдиите подстрекава към религиозна омраза. Съгласно постановлението, той трябваше да се откаже от лидерската позиция в ПСР и да оттегли името си от списъка с членовете основатели. Ердоган премахна името си, но остана лидер на ПСР.
"Отказването от позицията на основател на партията и в същото време оставането на лидерска позиция ... е ясен знак за нарушаване на закона", заяви Канадоглу в обвиненията си срещу партията.
Според дипломат в Анкара, мярката на главния прокурор може да затвърди "подкрепата сред десетте процента най-ревностни ислямски привърженици на партията", въпреки че може изплаши много консервативно настроени гласоподаватели. ''Като цяло, смятам че това може да по-скоро да навреди на ПСР, отколкото да помогне'', заключи дипломатът.
Неотдавна проведено проучване на общественото мнение сочи, че ПСР е привлякла около 30 процента от турските избиратели, като значително изпреварва другите основни участници. Според турските закони, за да влезе в парламента, партията трябва да спечели поне 10 процента от гласовете.
Говорителят на партията Мурат Мерджан каза, че съдебното преследване по-скоро ще разгневи турските избиратели, отколкото да навреди на ПСР. "Турският народ, все пак, няма да сметне този акт за благоразумен", каза Мерджан, като добави че "то дори би могло да увеличи гласовете за партията".
