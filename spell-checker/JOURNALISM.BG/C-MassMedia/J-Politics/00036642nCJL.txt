Продължават преговорите за обединяване на Кипър
					08/11/2010
					 
						НИКОЗИЯ, Кипър -- Президентът Деметрис Христофиас и кипърският турски лидер Дервиш Ероглу се срещнаха в понеделник (8 ноември) за нов кръг от преговори, насочени към обединяване на разделения остров. Очаква се дискусиите да се съсредоточат върху сложния проблем с имотите. Двамата лидери ще се срещнат с генералния секретар на ООН Бан Ки Мун в Ню Йорк на 18 ноември. Пет дни по-късно специалният съветник на ООН за Кипър Александър Даунър ще запознае Съвета за сигурност на ООН с развитието на преговорите, според медийни репортажи от неделя от Никозия. (Си Ен Ей - 08/11/10; Сайпръс Мейл, Си Ен Ей - 07/11/10)
