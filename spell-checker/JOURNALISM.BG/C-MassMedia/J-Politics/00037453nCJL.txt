Румънският президент Бъсеску заяви, че е необходима промяна в стила на управление 
					16/02/2011
					 
						БУКУРЕЩ, Румъния -- Стилът на управление се нуждае от промяна, за да се засили общественото доверие в кабинета, заяви президентът Траян Бъсеску след среща във вторник (15 февруари) с депутати от по-големия член на управляващата коалиция, Либералдемократическата партия (ЛДП). Бъсеску каза, че през последните три дни е провел разговори с представители на парламентарните групи на управляващата коалиция във връзка с мерките за възстановяване на доверието в правителството и управляващите партии. Той отклони спекулациите за възможна смяна на министър-председателя Емил Бок. Телевизионната станция „Антена 3” съобщи, че Бъсеску иска да смени Бок, но се е отказал от намерението си, когато управляващата коалиция се е противопоставила. (Зиаре, Гъндул, Евениментул Зилеи, Ромъния Либера - 16/02/11; Антена 3 - 15/02/11)
