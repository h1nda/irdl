Албанският президент Топи официално преназначи Бериша
					10/09/2009
					 
						ТИРАНА, Албания -- Президентът Бамир Топи в сряда (9 септември) подписа указ за назначаването на досегашния министър-председател Сали Бериша за нов мандат начело на новоизбраното правителство на страната. Бериша, чиято Демократическа партия (ДП) спечели общите избори на 28 юни, обяви своите министри, включващи четири нови имена и трима министри от новия стратегически съюзник на ДП - Социалистическата партия за интеграция. Единственият министър жена, Майлинда Брегу, ще оглави министерството на интеграцията. (Шекули, Топ Ченъл, Balkan Web, Ора Нюз - 09/09/09)
