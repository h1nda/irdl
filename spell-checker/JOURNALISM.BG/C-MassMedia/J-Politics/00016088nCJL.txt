Гръцкият кабинет предлага специален дебат за външната политика и Турция
					28/09/2005
					 
						АТИНА, Гърция -- След заседание на кабинета във вторник (27 септември) външният министър Петрос Моливиатис обяви, че правителството ще иска специален парламентарен дебат по въпросите на външната политика и главно по започването на преговорите за членство между ЕС и Турция на 3 октовмри. Моливиатис отново подчерта гледната точка на правителството, че преговорите с Турция трябва да започнат по график. Той отбеляза още, че в преговорната рамка за Турция са изложени позициите както на Гърция, така и на Кипър. (AНA, MПA - 27/09/05)
