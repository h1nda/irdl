Гюл заявява, че Турция очаква ЕС да насрочи дата за започване на присъединителните преговори 
					02/12/2004
					 
						ЛЮБЛЯНА, Словения -- Турският външен министър Абдула Гюл заяви в сряда (1 декември), че неговото правителство вярва, че по време на срещата на върха на ЕС на 17 декември ще бъде насрочена дата за започване на присъединителните преговри с Анкара. Той изрази увереност, че Турция рано или късно ще стане член на съюза, но предупреди, че преговорите, особено за селското стопанство, ще бъдат трудни и продължителни. Гюл се срещна с настоящия си словенски колега Иво Вайгъл, както и с Димитрий Рупел, на когото предстои да поеме външното министерство след полагането на клетва от новото словенско правителство. 
						Други новини: Германският канцлер Герхард Шрьодер и белгийският премиер Ги Верхофщад заявиха, че се противопоставят на предложенията за даване на статут на привилегирован партньор на Турция вместо пълноправно членство. Верхофщад бе в Берлин за преговори с германския си колега. (НТВ - 02/12/04; AФП, Анадолска агенция - 01/12/04)
