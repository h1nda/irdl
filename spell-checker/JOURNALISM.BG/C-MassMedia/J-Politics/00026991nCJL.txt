Сръбският парламент ще гласува за новото правителство.
					07/07/2008
					 
						БЕЛГРАД, Сърбия -- Председателят на парламента Славица Джукич-Деянович свика в понеделник (7 юли) заседание за гласуване на новото правителство на Сърбия. Представителят на Демократическата партия (ДП) и бивш финансов министър Мирко Цветкович ще оглави правителството. За да бъде одобрено, са нужни най-малко 126 от 250-те гласа в парламента. Съгласно приетото миналата седмица законодателство правителството ще се състои от 27 членове - премиер, 24 министри, четирима вицепремиери, трима от които ще оглавяват министерства, и един министър без портфейл. 
						ДП ще има 13 представители в правителството, "Г17 Плюс" ще има шест, Сръбската социалистическа партия (ССП) ще има четирима, а партията на обединените пенсионери на Сърбия (ПОСС), Социалдемократическата партия (СДП), Сръбското движение за обновление (СДО) и Партията за демократично действие (ПДД) ще имат по един. 
						В неделя ръководството на ССП номинира своите кандидати за министерски постове. Лидерът на ССП Ивица Дачич се кандидатира за първи вицепремиер и министър на вътрешните работи, Милутин Мърконич за министър на инфраструктурата, Зарко Обрадович за министър на образованието и Петър Шкундрич за министър на минното дело и енергетиката. (Бета, Танюг, Блиц, РИА Новости, Студио Б, РТРС - 07/07/08; РТС - 06/07/08)
