Министърът на отбраната на Сърбия и Черна гора обсъди новия закон за военна амнистия
					18/04/2006
					 
						БЕЛГРАД, Сърбия и Черна гора -- В понеделник (17 април) федералният министър на отбраната Зоран Станкович каза, че новият закон за военна амнистия, приет от сръбския парламент по-рано същия ден, ще анулира обвиненията в криминално престъпление, но не и задължението за военна служба. Амнистията засяга около 2500 души, които от 7 октомври 2000 г. досега не са се явили на задължителна военна служба. Много от тях са напуснали страната, за да се спасят от наказателно преследване. Станкович каза, че този въпрос може да се реши чрез планираното трансформиране на армията на федералния съюз в напълно професионална армия до 2010 г. 
						Също в понеделник девет полицейски кадети бяха ранени при експлозия по време на учение в Земун. Седем души са приети в болница. Властите разследват случая. (Политика - 18/04/06; Танюг, Бета - 17/04/06)
