Посланикът на САЩ в София изрази разочарование от промените на избирателния закон в последната минута 
					30/04/2009
					 
						СОФИЯ, България -- Промените в последната минута на спорния нов избирателен закон са разочарование, каза в сряда (29 април) посланикът на САЩ в България Нанси Макелдауни по време на лекция в Софийския университет. Промените въведоха избирането на 31 мажоритарни кандидати и удвоиха избирателния праг за влизане в парламента за коалициите от 4 на 8 %. Макелдауни изрази разочарованието на Вашингтон, че законът не включва мерките, предложени от неправителствени организации и насочени към засилване на прозрачността. С това тя имаше предвид инициатива от страна на девет асоциации за предотвратяване на купуването на гласове с въвеждането на регионални преброителни центрове и прозрачност на финансирането на предизборната кампания. Въпреки че всички партии в парламента подкрепиха споразумението, много малко от текста си проправи път до закона, който беше приет неотдавна. (Сега - 30/04/09; Медиапул, БНТ - 29/04/09)
