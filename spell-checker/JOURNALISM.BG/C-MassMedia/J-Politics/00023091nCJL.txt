Турският министър Гюл разкритикува ЕС за присъединителните преговори 
					02/07/2007
					 
						АНКАРА, Турция -- Външният министър Абдула Гюл разкритикува в неделя (1 юли) ЕС, като обвини Съюза, че си играе със страната му. Той имаше предвид решението от миналата седмица за отлагане на откриването на присъединителните преговори по глава "Икономика". В свое изказване в рамките на предизборната кампания преди общите избори в Турция на 22 юли Гюл се оплака, че на ЕС му липсва визия да прозре стратегическите ползи от членството на Турция. 
						Португалският премиер Жозе Сократиш обеща в неделя да поддържа хода на преговорите за членство на Турция с ЕС въпреки опозицията на Франция. Той каза, че Съюзът трябва да изпълни ангажиментите, които е поел при откриването на преговорите с Турция преди две години. В отделно изявление португалският външен министър Луиш Амаду посочи, че вместо това страната му ще се съсредоточи върху приемането на европейската конституция.
						Други новини -- В събота швейцарската полиция арестува двама турци, заподозрени в нарушаване на законите на страната срещу дискриминацията. Двамата мъже организирали конференция в предградие на Цюрих, за да отрекат, че убийствата на арменци през Първата световна война са равносилни на геноцид. Същият закон се прилага за онези, които отричат Холокоста. (Хюриет, Заман - 02/07/07; AП, Ройтерс, АФП -- 01/07/07)
