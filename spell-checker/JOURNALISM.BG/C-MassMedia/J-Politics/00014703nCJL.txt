Премиерът и президентът на Гърция се срещат за обсъждане на резултатите от посещение в САЩ
					26/05/2005
					 
						АТИНА, Гърция -- Премиерът Костас Караманлис запозна в сряда (25 май) президента Каролос Папуляс с резултатите от неотдавнашното си посещение във Вашингтон и разговорите си с американския президент Джордж У. Буш. Според официалното комюнике от Атина Караманлис е изразил задоволство от пътуването си и е казал, че срещата с Буш е завършила с уверения от двамата държавници, че ще работят за засилване на двустранните връзки и сътрудничество.
						Също в сряда Папуляс и Караманлис отдадоха последна почит на почетния председател на Гръцката комунистическа партия Харилаос Флоракис, който почина в неделя на 91 г. Възпоменателна служба бе проведена в централата на партията в Атина. (AНA, MПA - 25/05/05)
