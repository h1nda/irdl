Министрите на отбраната от НАТО призоваха за гъвкавост в преговорите за статута на Косово
					09/06/2006
					 
						БРЮКСЕЛ, Белгия -- В четвъртък (8 юни) министрите на отбраната от НАТО призоваха за гъвкавост в хода на преговорите за статута на Косово. Те призоваха Белград и Прищина да си сътрудничат конструктивно със специалния пратеник на ООН Марти Ахтисаари. На срещата си в Брюскел министрите съобщиха също, че мироопазващата мисия на НАТО в Косово, която включва 17000 войници, ще остане там, докато е необходимо, и ще се противопостави на всяка заплаха за сигурността в провинцията. НАТО реши също значително да увеличи Международните сили за поддържане на сигурността (ИСАФ) в Афганистан. Това означава, че повечето страни от Югоизточна Европа трябва да обмислят увеличаване на участието си в ИСАФ. Македонският министър на отбраната Йован Манасиевски каза, че контингентът на страната му вероятно ще бъде утроен. (Танюг, Макфакс - 08/06/06)
