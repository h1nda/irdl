Партиите от ФБиХ отново не успяха да постигнат споразумение за сформирането на нов кабинет на автономната област
					06/02/2007
					 
						САРАЕВО, Босна и Херцеговина (БиХ) -- Четирите основни партии във Федерация БиХ (ФБиХ) - Партията за демократично действие (ПДД), Партията за БиХ, Хърватският демократичен съюз на БиХ (ХДС БиХ) и ХДС 1990 - в понеделник (5 февруари) отново не успяха да постигнат споразумение за нов кабинет на автономната област. Лидерът на ПДД Сюлейман Тихич говори пред репортери след среща на партийните ръководители в Сараево. Според Тихич те били близо до сключване на окончателно споразумение. Местните медии посочват, че засега споразумението е осуетено от пояснение, поискано в последната минута от лидера на ХДС БиХ Драган Чович. (Дневни аваз - 06/02/07; Pincom.info - 05/02/07)
