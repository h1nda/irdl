Българският президент Първанов върна избирателния закон в парламента за преразглеждане
					16/04/2009
					 
						СОФИЯ, България -- Както беше обещал, в сряда (15 април) президентът Георги Първанов върна спорния избирателен закон в парламента за преразглеждане. В понеделник депутатите приеха промените, които увеличават избирателния праг за коалиции на 8 % от сегашните 4 % за всички партии. Като се има предвид обаче, че Българската социалистическа партия, Движението за права и свободи и партията "Ред, законност и справедливост", формация, която напоследък набира сили, не възнамеряват да променят мярката, тя ще стане закон. Президентът може да върне законопроект за преразглеждане само веднъж, което означава, че Първанов ще трябва да подпише законопроекта независимо от своите възгледи. (Стандарт, Дарик, Дневник, Новинар, 24 часа, Труд - 15/04/09)
