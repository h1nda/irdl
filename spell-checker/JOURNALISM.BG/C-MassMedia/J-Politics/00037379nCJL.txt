Кипърските лидери се договориха да ускорят преговорите за обединение 
					10/02/2011
					 
						НИКОЗИЯ, Кипър -- В сряда (9 февруари) президентът Деметрис Христофиас и кипърският турски лидер Дервиш Ероглу се договориха да ускорят преговорите за обединение на разделения остров. Отсега нататък двамата лидери ще се срещат веднъж седмично, а техните специални представители ще провеждат срещи по два пъти на седмица. Съобщението дойде след разговори между Христофиас и Ероглу в Никозия, част от продължаващите усилия за намиране на решение на отдавнашния кипърски въпрос. (Си Ен Ей, Анадолска информационна агенция, Хюриет - 09/02/11)
