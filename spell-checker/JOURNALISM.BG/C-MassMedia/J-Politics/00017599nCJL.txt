СВП и НАТО не одобряват новото предложение за промяна в законите за отбраната на ФБиХ
					15/02/2006
					 
						САРАЕВО, Босна и Херцеговина (БиХ) -- Службата на върховния представител (СВП) и НАТО изразиха категоричното си неодобрение на новото предложение за промяна в законите за реформа в отбраната на Федерация БиХ (ФБиХ). Говорителят на СВП Марио Бъркич каза на пресконференция във вторник (14 февруари), че ако бъдат приети, проектоизмененията, внесени от партията БОСС, всъщност ще възстановят министерството на отбраната на ФБиХ, което бе закрито в рамките на реформите в отбраната с цел да се консолидира секторът и да се създаде единна военна структура в БиХ, която да съответства на стандартите на НАТО.
						Също във вторник премиерът на БиХ Аднан Терзич пристигна в Загреб на двудневно неофициално посещение. Основна тема на разговорите ще бъдат въпроси, свързани с границите и свободната търговия. (Дневни аваз, Нови лист - 15/02/06; Фена, Източници на СВП - 14/02/06)
