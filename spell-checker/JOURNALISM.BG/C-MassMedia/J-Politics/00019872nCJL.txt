Участниците в преговорите по децентрализацията на Косово не успяха да обхванат целия дневен ред и дискусиите ще бъдат възобновени следващата седмица
					08/09/2006
					 
						ВИЕНА, Австрия -- Участниците в преговорите по децентрализацията на Косово в четвъртък (7 септември) не успяха да обсъдят всички въпроси от дневния ред и се договориха да продължат дискусиите във Виена на 15 септември. Слободан Самарджич, координатор за сръбската делегация заяви, че преговарящите трябва да обсъдят главния въпрос: точния брой и границите на сръбските общности в Косово. Той, както и Люфти Хазири, ръководител на преговарящия екип на Прищина, заявиха, че срещата е преминала в позитивен дух. Преговорите в петък са засегнали въпроси, свързани със защитата на културното и религиозно наследство и правата на етническите общности. (Политика, Блиц - 08/09/06; Танюг, РТС - 07/09/06)
