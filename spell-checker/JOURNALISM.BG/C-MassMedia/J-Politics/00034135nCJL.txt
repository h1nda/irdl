Гръцкият премиер Папандреу подкрепи преговорите в Кипър
					13/04/2010
					 
						НИКОЗИЯ, Кипър -- В понеделник (12 април) гръцкият министър-председател Георгиос Папандреу призова правителството в Никозия да продължи преговорите, имащи за цел обединението на разделения остров, независимо от резултатите от предстоящите президентски избори в доминираната от турците северна част на острова. Напредъкът, постигнат по време на изминалите 19 месеца на преговори, не трябва да бъде загубен, дори и ако сегашния кипърски турски лидер Мехмет Али Талят загуби изборите в неделя от твърдолинейния Дервиш Ероглу, каза Папандреу след среща с кипърския президент Деметрис Христофиас в Никозия. Последните проучвания на общественото мнение сочат, че в надпреварата води Ероглу, който подкрепя решение на проблема чрез създаване на две държави. Папандреу отново подчерта подкрепата на Атина за преговорите въпреки икономическите трудности, които преживява неговата страна. (АП, Си Ен Ей - 12/04/10)
