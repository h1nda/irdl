Председателят на албанския парламент е на посещение в България
26/07/2004
 
СОФИЯ,България -- Председателят на албанския парламент Сервет Пелумби пристигна в неделя (25 юли) на двудневно официално посещение в София по покана на своя български колега Огнян Герджиков. Според Пелумби тази визита е важна не само за двустранното и регионалното сътрудничество, но и за усилията на страните от Западните Балкани, които са насочени към по-бърза интеграция в ЕС и НАТО. Пелумби ще се срещне с българския външен министър Соломон Паси, както и с вицепремиера Пламен Панайотов. (news.bg - 26/07/04; ATA - 25/07/04)
