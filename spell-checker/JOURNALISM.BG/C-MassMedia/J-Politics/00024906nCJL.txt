Полицията арестува лидера на главната прокюрдска партия в Турция
					18/12/2007
					 
						АНКАРА, Турция -- В понеделник (17 декември) полицията арестува лидера на главната прокюрдска партия в Турция по обвинение в използване на фалшив документ за инвалидност, за да се отклони от военна служба. Нуретин Демирташ, лидер на Партията за демократично общество (ПДО), бе задържан на летище "Есенбога" в Анкара при завръщането си от Германия. Той отрече обвиненията.
						Лидерът на групата на ПДО в парламента Ахмет Тюрк окачестви ареста като "не много елегантен политически акт". Това трябва да се разглежда като политическо решение. Между другото, ако целта му (на Демирташ) е била да избяга, той никога нямаше да се завърне", каза Тюрк. (Сабах, Заман, Ватан, Милиет - 18/12/07; Анадолска информационна агенция, Си Ен Ен Търк, АФП, Ройтерс, АП - 17/12/07)
