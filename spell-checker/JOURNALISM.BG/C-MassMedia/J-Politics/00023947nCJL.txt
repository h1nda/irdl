Не се съобщава за никакъв напредък след края на втория кръг от преговорите за реформа в полицията на БиХ
					19/09/2007
					 
						САРАЕВО, Босна и Херцеговина (БиХ) -- Вторият кръг от преговорите по новото предложение за реформа в полицията, изготвено от върховния представител Мирослав Лайчак, приключи без напредък във вторник (18 септември). Официални представители съобщиха, че сръбските и босненските политици остават на диаметрално противоположни позиции по всички ключови въпроси. До момента единствено хърватските партии са дали знак, че одобряват предложението на Лайчак. Съобщава се, че единственият компромис, постигнат до момента, е свързан с граничната полиция и Държавната агенция за разследване и охрана. Преговорите ще продължат в понеделник. (Независне Новине, Дневни Аваз - 19/09/07; РТРС, Фена, Уебсайт на СВП - 18/09/07)
