Премиерът на Хърватия Косор очаква подписването на споразумението със Словения да стане следващата седмица
					30/10/2009
					 
						БРЮКСЕЛ, Белгия -- Хърватският премиер Ядранка Косор изрази в четвъртък (29 октомври) очакванията си, че следващата седмица би могло да бъде подписано арбитражното споразумение със Словения за решаване на граничния спор между двете страни, ако то получи достатъчно подкрепа в парламента. Косор смята, че изказаните от опозицията опасения могат да бъдат преодолени и че на среща в петък ще бъде постигнат консенсус. Опозиционните партии заявиха, че някои от разпоредбите може да навредят на интересите на Хърватия. Поддръжниците му обаче отбелязват, че перспективата за споразумението е дала възможност кандидатурата за присъединяване на Хърватия към ЕС да набере скорост. (ХИНА, Нова ТВ, Вечерни Лист, Пословни - 29/10/09)
