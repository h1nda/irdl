Албанският президент Мойсиу призова за по-независима съдебна власт 
					05/10/2006
					 
						ТИРАНА, Албания -- Президентът Алфред Мойсиу призова за по-силна и по-независима съдебна власт по време на реч пред регионален форум в Тирана в сряда (4 октомври). Той предупреди да се сложи край на продължаващата политическа намеса и на опитите да се влияе на решенията на съда. 
						В четвъртък президентът отново се опита да накара лидерите на 12-те основни партии да се споразумеят за дата за местните избори тази година. Основната опозиционна партия, Социалистическата, иска изборите, които по закон трябва да се проведат между 20 декември и 20 януари, да се отложат заради традиционно тежките снегове, които ще повлияят на избирателната активност в планинските райони. (Албейниън Нюз - 05/10/06; Уеб сайт на албанския президент, Кориери - 04/10/06)
