Следващата седмица България и Ирак ще проведат преговори за евентуален износ на оръжие 
					06/01/2005
					 
						СОФИЯ, България -- Министърът на отбраната Николай Свинаров заяви в сряда (5 януари), че следващата седмица в София се очаква да пристигнат иракски представители за обсъждане на евентуален износ на български оръжия за Ирак. Свинаров каза, че всички решения, свързани с продажбата на военно оборудване на Ирак, ще бъдат взети от междуведомствена комисия, оглавявана от заместник-премиера и министър на икономиката Лидия Шулева.
						Също в сряда министърът на труда и социалните грижи Христина Христова се срещна с представители на общини, работодатели и профсъюзи. Христова обеща, че правителството ще работи за решаване на проблемите, произтичащи от планираното намаляване на социалните програми, предизвикало широки протести по-рано тази седмица. (Сега, Труд - 06/01/05; бТВ, Медиапул, БНT - 05/01/05)
