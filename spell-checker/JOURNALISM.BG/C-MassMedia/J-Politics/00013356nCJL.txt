Българска опозиционна партия твърди, че членове на кабинета са замесени в нелегален износ на цигари 
					24/01/2005
					 
						СОФИЯ, България -- Народната представителка Емилия Масларова, влиятелен член на Българската соцалистическа партия, обвини публично членове на сегашния кабинет, че са замесени в операция по контрабанден износ на цигари. В интервю за местна радиостанция от понеделник (24 януари) Масларова каза, че има доказателства за това, че държавното предприятие Благоевград-БТ е извършило незаконен износ на цигари. Тя обвини вицепремиерите Лидия Шулева и Пламен Панайотов, както и транспортния министър Николай Василев, че участват в схемата. (Инфорадио - 24/01/05)
