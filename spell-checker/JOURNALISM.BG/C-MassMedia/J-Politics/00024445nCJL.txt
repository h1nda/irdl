Българите гласуват във втори кръг на местните избори
					04/11/2007
					 
						СОФИЯ, България -- В неделя (4 ноември) се провежда вторият кръг от местните избори за кметове на 162 общини, 33 райони в София, Пловдив и Варна и 1243 кметства. Изборният ден обаче бе помрачен от арестуването на шест души, заподозрени в купуване на гласове. Те могат да получат присъди до три години затвор. Осъдените, че са продали гласовете си, могат да получат до една година затвор.
						Други новини - Българската гранична полиция спря камион с гръцка регистрация в петък и откри 25 нелегални иракски имигранти в ремаркето. Според официални представители в ремаркето не е имало вентилация и иракчаните вероятно са щели да се задушат. Твърди се, че имигрантите са платили на гръцките трафиканти по 5000 евро, за да ги закарат до Германия. (БГНЕС, Фокус, Дарик - 03/11/07; Aктуално, Дарик, Фокус, ДПА - 02/11/07)
