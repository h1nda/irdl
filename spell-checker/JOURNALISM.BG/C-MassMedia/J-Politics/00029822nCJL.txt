Румънският министър Джоана обяви, че ще се кандидатира за президент
					03/04/2009
					 
						БУКУРЕЩ, Румъния -- Лидерът на Социалдемократическата партия (СДП) Мирча Джоана обяви в четвъртък (2 април) решението на управляващата партия да го избере за президентски кандидат за изборите наесен. Джоана ще бъде официално номиниран на партийния конгрес през пролетта и според източници вече е започнал разговори с бъдещия си заместник на поста лидер на СДП. Той ще се изправи срещу двама сериозни опоненти на президентските избори, но изрази увереност и обяви, че той ще бъде следващият президент на Румъния. Очаква се настоящият президент Траян Бъсеску да се кандидатира за втори мандат, но той все още не е обявил официално решението си. Крин Антонеску, новият лидер на Националлибералната партия (НЛП), също се очаква да се включи в надпреварата. (Адевърул, Медиафакс, Агерпрес, Хотнюз, Зиаре - 02/04/09)
