Нов бомбен атентат в Косово срещу сръбска партия и министерството на бежанците
					05/07/2005
					 
						ПРИЩИНА, Косово, Сърбия и Черна гора -- В понеделник (4 юли) бомба избухна пред сградата, в която се намира косовското министерство по проблемите на бежанците и централата на Сръбската демократическа партия. Властите казаха, че няма ранени, макар сградата да е сериозно засегната. Министерството се оглавява от Славица Петкович, който е и председател на партията, която се намира в същата сграда. Той е единственият министър сърбин в косовския кабинет. Това е поредният атентат след взривовете през уикенда, насочени срещу сгради на ООН, ОССЕ и косовското правителство. Върховният представител на ЕС по въпросите на сигурността Хавиер Солана и еврокомисарят по разширяването Оли Рен в понеделник излязоха с отделни изявления чрез своите говорители, в които осъдиха атентатите и отбелязаха, че те ще бъдат взети под внимание при оценката на прилагането на стандартите в Косово. (АП - 05/07/05; Бета, РТС, KosovaLive - 04/07/05)
