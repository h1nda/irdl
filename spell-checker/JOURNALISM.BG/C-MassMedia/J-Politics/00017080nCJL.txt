Турция разследва член на Европейския парламент
					28/12/2005
					 
						АНКАРА, Турция -- Мярката, която може още повече да обтегне отношенията на Турция с ЕС е разследването, започнато от прокурори относно изявление, направено от член на Европейския парламент Йоос Лагендик, холански депутат, който оглавява Комисията на Европейския парламент за Турция, за което го обвиняват, че съдържа внушения, отправени към журналисти, че турските военнослужещи може би са провокирали сблъсъци с кюрдски бунтовници в опит да докажат своята значимост. Група адвокати националисти искат Лагендик да бъде съден за обида на военнослужещи, което се смята за престъпление според новия Наказатален кодекс на Турция. 
						Други новини - Кипърският външен министър Йоргус Якову предупреди, че Турция ще има проблеми с кандидатурата си за членство в ЕС, ако продължава да забранява кипърски кораби и самолети да преминават през нейна територия. Анкара обеща да отмени забраната, когато започна преговори за присъединяване с ЕС през тази година. 
						Също във вторник турският президент Ахмет Недждет Сезер завърши двудневното си посещение в Кайро с подписването на двустранно споразумение за свободна търговия с Египет. Споразумението, което се подготвя от десет години, цели утрояване на настоящия обем на търговията от 1 милиард долара. (НТВ - 28/12/05; AП, Ройтерс, Turks.US, TurkishPress.com - 27/12/05)
