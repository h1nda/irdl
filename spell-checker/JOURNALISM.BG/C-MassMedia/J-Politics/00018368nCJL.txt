Българският президент посети Белград и обсъди икономическите връзки
					26/04/2006
					 
						БЕЛГРАД, Сърбия и Черна гора -- Подобряването на двустранните икономически връзки бе централна тема на посещението на българския президент Георги Първанов в Сърбия и Черна гора, което започна във вторник (25 април). По време на срещите му с неговия сръбско-черногорски колега Светозар Марович, с черногорския президент Филип Вуянович и със сръбския премиер Воислав Кощуница, Първанов подчерта, че двустранните политически отношения са отлични, но добави, че по отношение на икономическото и търговското сътрудничество може да се направи повече. Той призова също за подобряване на положението на българското малцинство в Сърбия. В сряда Първанов се срещна със сръбския си колега Борис Тадич в Димитровград (Цариброд). (РТС - 26/04/06; БНР, БТА - 25/04/06)
