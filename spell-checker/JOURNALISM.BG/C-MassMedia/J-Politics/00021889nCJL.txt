Политическата комисия на ПАСЕ подкрепи присъединяването на Черна гора към СЕ
					13/03/2007
					 
						СТРАСБУРГ, Франция -- Политическата комисия на Парламентарната асамблея на Съвета на Европа (ПАСЕ) прие в понеделник (12 март) проектодекларация в подкрепа на присъединяването на Черна гора към Съвета на Европа. Документът е изготвен от специалния докладчик на ПАСЕ за Черна гора Жан-Шарл Гардето. Наред с високата оценка за политическата воля за реформи комисията е подчертала и необходимостта от изпълнение на поетите ангажименти, като приемането на нова конституция в едногодишен срок. Тя е призовала и за конкретни мерки за увеличаване на административния капацитет на добилата неотдавна независимост страна, укрепване на съдебната система и борба с корупцията. (Вести - 13/03/07; Уебсайт на СЕ - 12/03/07)
