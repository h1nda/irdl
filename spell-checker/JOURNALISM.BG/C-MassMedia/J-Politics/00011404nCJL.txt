Албанският парламент създава Избирателна комисия
07/07/2004
 
ТИРАНА, Албания -- Парламентът одобри създаването на комисия за усилване на избирателния кодекс, се казва в съобщение от сряда (7 юли) на Албейниън дейли нюз. Управляващите и опозиционните партии в страната са се споразумели по това решение миналата седмица, което се оценява от международната общност като политическа зрелост. Някои законодатели от управляващата Социалистическа партия (СП) обаче поставят под въпрос законността на договореността между СП и Демократическата партия, които създадоха Комисията. Те са поискали от Конституционния съд да се произнесе по въпроса. (Албейниън Дейли Нюз - 07/07/04)
