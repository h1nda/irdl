Руският специален пратеник заяви, че няма да има Дейтънско споразумение за Косово
					11/10/2007
					 
						БЕЛГРАД, Сърбия -- Няма да има ново споразумение от типа на Дейтънското за определяне на окончателния статут на Косово, заяви пред "Вечерне Новости" в четвъртък (11 октомври) Александър Боцан-Харченко, представител на Русия в международната "тройка", която посредничи в преговорите за статута на Косово. Харченко каза, че такава конференция би имала за резултат механизъм, който би позволил на Запада да наложи своите виждания. През цялото време Москва и Белград настояват, че статутът на Косово трябва да бъде решен чрез преговори в рамките на Съвета за сигурност на ООН. (Вечерне Новости, БТА, Actualno.com - 11/10/07; РТРС, СРНА, Танюг - 10/10/07)
