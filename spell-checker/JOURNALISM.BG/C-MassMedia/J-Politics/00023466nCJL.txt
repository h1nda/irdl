В Хага бе възобновен съдебният процес срещу бившия сръбски президент Милутинович
					07/08/2007
					 
						ХАГА, Холандия -- Съдебният процес срещу бившия сръбски президент Милан Милутинович бе възобновен в понеделник (6 август) в Трибунала на ООН за военни престъпления. Във встъпителната си пледоария адвокатът на защитата Юджийн О'Съливан каза, че Милутинович е невинен и винаги е настоявал проблемът в Косово да бъде решен по мирен път и чрез преговори. Бившият президент, каза О'Съливан, подкрепяше идеята за даване на автономия на Косово и осигуряване на мирно съжителство на всички етнически общности там. 
						Във вторник първият свидетел на защитата - професорът по конституционно право Ратко Маркович - ще заеме свидетелската скамейка. Защитата смята да призове още само двама свидетели. Милутинович, заедно с бившият вицепремиер Никола Саинович и генералите Драголюб Ойданич, Небойша Павкович, Владимир Лазаревич и Сретен Лукич, е обвинен в депортиране, убийство и преследване на около 800 000 косовски албанци през първата половина на 1999 г. (РТС, Б92, Бета, МРТ - 06/08/07)
