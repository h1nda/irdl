Кандидатът за президент на САЩ Обама подкрепя независимо Косово
					23/09/2008
					 
						ВАШИНГТОН, Съединени щати -- Кандидатът на Демократическата партия Барак Обама каза, че подкрепя независимостта на Косово. В писмо до Националния албано-американски съвет, връчено по време на церемония в петък (19 септември), на която преговарящият от страна на САЩ Франк Уизнър и конгресменът Елиът Енгъл получиха награди за тяхната подкрепа за албанската общност, Обама заяви: "Аз подкрепям независимостта на Косово и неговото желание да се придвижи напред към пълен суверенитет. Аз вярвам, че Съединените щати трябва да помогнат за изграждането на силна демокрация в Косово, която ще бъде гарантирана чрез прилагането на закони, защитаващи правата на всички хора. Аз подкрепям интеграцията на Косово в евро-атлантическите институции." (Коха Диторе, Ню Косова Рипорт, Нетпрес, Политика, Б92 - 23/09/08)
