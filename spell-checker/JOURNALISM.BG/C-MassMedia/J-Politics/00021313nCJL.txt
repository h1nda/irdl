Конфликт между президента и премиера на Румъния вещае предсрочни избори
					19/01/2007
					 
						БУКУРЕЩ, Румъния -- Остър конфликт между президента и премиера доведе Румъния до ръба на предсрочни избори. Късно в сряда (17 февруари) президентът Траян Бъсеску показа на журналисти бележка, написана от премиера Калин Попеску Търичану през 2005 г., в която иска от Бъсеску да се застъпи пред прокуратурата за виден бизнесмен, обвинен в укриване на данъци и измама. "Премиерът предложи партньорство с олигарсите за оказване на натиск върху съдебната система, което бе неприемливо за мен," каза Бъсеску. 
						На свой ред Търичану обвини президента, че лъже и че е "обграден от лобистки групи, контролиращи държавните поръчки." Той обвини още президента, че се опитва да унищожи правителството и партията на Търичану. Демократите на Бъсеску са в коалиционно партньорство с Националлибералната партия на Търичану. Сега експертите очакват, че може да бъдат насрочени избори, които да съвпаднат с тези за Европейския парламент през май. 
						Опозиционната Социалдемократическа партия (СДП) настоява за оставките и на премиера, и на президента. Тя заплаши, че ще задейства процедура по дискридитиране срещу Бъсеску и вот на недоверие срещу Търичану, ако те откажат да направят това. (Зиуа, Адевърул, Котидианул - 19/01/07; БиБИСи, АФП, Ромпрес, Медиафакс - 18/01/07)
