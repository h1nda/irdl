Сърбите гласуват на местните избори 
					19/09/2004
					 
						БЕЛГРАД, Сърбия-Черна гора – Избирателните секции започнаха работа в 7:00 часа в неделя (19 септември) за провеждане на местните избори. Гражданите ще гласуват за кметове и общински съветници в 148 общини в републиката, както и за членове на местното събрание на Войводина. Проучванията на общественото мнение непосредствено преди изборите поставят Демократическата партия на Кощуница на трето-четвърто място, а прореформистките демократи и ултранационалистичните радикали – на първите две места.
						Мисията на ОССЕ в Сърбия-Черна гора оказа финансова помощ на местния Център за свободни избори и демокрация (ЦСИД), който е наблюдател на изборите. Със съдействието на ОССЕ ЦСИД е изпратил 300 доброволци в 150 избирателни секции в Белград, както и 150 доброволци в 50 мобилни екипа в 17 общини в Войводина и Санджак. (АФП, Танюг, Бета - 19/09/04; Би Би Си, Бета - 18/09/04; Уебсайт на ОССЕ – 17/09/04)
