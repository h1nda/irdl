Югославия и БиХ подписват споразумение за двойното гражданство
30/10/2002
 
БЕЛГРАД, Югославия -- Югославия и Босна и Херцеговина (БиХ) подписаха във вторник (29 октомври) споразумение, уреждащо двойното гражданство. Според него, жителите, които вече са се сдобили с гражданство в двете държави, ще могат да го запазят. Освен това, двойно гражданство ще се придобива и в случаите, когато едно лице прекарва повече от три години във всяка от страните, или една година, ако брачният партньор е местен жител. Министерството на външните работи на БиХ не подкрепя споразумението. Според източници от министерството, висшите ръководители предпочитат да се извършат поправки към закона за гражданството. (Танюг, ББС, ФЕНА - 29/10/02)
