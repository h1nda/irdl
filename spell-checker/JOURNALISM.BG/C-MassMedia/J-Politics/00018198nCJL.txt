Президентът на РС заяви, че пакетът от конституционни реформи е добър компромис
					10/04/2006
					 
						БАНЯ ЛУКА, Босна и Херцговина (Бих) -- Президентът на Република Сръбска (РС) Драган Чавич, лидер на Сръбската демократическа партия, заяви че проектопакетът от конституционни реформи е добър компромис, постигнат между основните политически сили в БиХ. В интервю за броя от края на миналата седмица на ежедневника Независне Новине той каза, че се надява парламентът на БиХ да одобри измененията, целящи подобряване на функционалността на държавните институции и повишаване на взаимодействието между държавата и двете автономни области -- РС и Федерация БиХ. 
						Други новини -- Австрийският посланик в БиХ Вернер Алмхофер, чиято страна заема ротационното председателство на ЕС, също изрази подкрепа за промените. В свое изказване от неделя (9 април) той заяви, че по-ефективните държавни структури ще дадат възможност на БиХ да води по-добре преговорите си с ЕС по Споразумението за стабилизация и асоцииране. (Дневни Аваз, Независне Новине - 10/04/06; ПБС БиХ - 09/04/06; Независне Новине - 08/04/06)
