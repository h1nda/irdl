Парламентът на РС отхвърли решението на Инцко за чуждестранни магистрати
					29/12/2009
					 
						БАНЯ ЛУКА, Босна и Херцеговина (БиХ) -- Парламентът на Република Сръбска (РС) отхвърли в понеделник (28 декември) като неконституционно и антидейтънско решението на върховния представител Валентин Инцко да удължи мандатите на чуждестранните съдии и прокурори, които работят в съдилища в БиХ. Депутатите решиха, че ще бъде свикан референдум по въпроса, след като бъде приет новият закон за референдумите. След разгорещен дебат те решиха, че гражданите на РС ще бъдат призовани да дадат мнението си само за последното решение на Инцко по отношение на чуждестранните магистрати, а не по отношение на всички негови неотдавнашни решения, както искаше опозицията. Премиерът на РС Милорад Додик заяви, че референдумът може да се проведе през март. 
						В други новини в от понеделник се съобщава, че правителството на РС е одобрило проектозакон за провеждане на преброяване на населението в областта и го внесе в парламента за дебат. Ако законът бъде гласуван, преброяването на населението може да се проведе през април 2011 г. (РТРС, Срна, Фена, Онаса, Дневни Аваз - 28/12/09
