Парламентът на БиХ приема два от петте закона, включени в пакета от законопроекти за военните престъпления 
					01/10/2004
					 
						САРАЕВО, Босна и Херцеговина (БиХ) -- Камарата на народите на БиХ прие в четвъртък (30 септември) два от петте закона в пакета от законопроекти за военните престъпления, с които се дава възможност за разглеждане на дела за военни престъпления от местните съдилища. Това бяха промени в наказателния кодекс и в закона за защита на заплашваните и застрашени свидетели. Парламентаристите също така подкрепиха на първо четене закона за прокуратурата на БиХ. Конституционно-юридическата комисия все още проучва двата останали законопроекта. 
						Други новини: Международната общност изпраща 220 наблюдатели на местните избори в БиХ в събота. Те ще следят за прозрачността на избирателния процес. (Фена - 30/09/04)
