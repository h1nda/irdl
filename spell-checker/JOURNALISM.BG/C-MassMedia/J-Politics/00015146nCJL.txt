Според социологическо проучване радикалите водят пред другите партии в Сърбия
					05/07/2005
					 
						БЕЛГРАД, Сърбия и Черна гора -- Според социологическо проучване, проведено наскоро от агенция "Partner.ms", ултранационалистическата Сръбска радикална партия (СРП) се радва на най-голяма подкрепа от всички партии в Сърбия. Според резултатите, публикувани в понеделник (4 юли), 31,5 % от участниците са казали, че ще гласуват за СРП, ако изборите се проведат сега. Демократическата партия на президента Борис Тадич е втора с 25,7 %, следвана от "Силата на Сърбия" -- движение, ръководено от бизнесмена Боголюб Карич -- с 15,9 %. Управляващата Демократическа партия на Сърбия е четвърта с 11,2 %. (Б92, Бета - 04/07/05)
