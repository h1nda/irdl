Българският президент назначава бивш началник на Генщаба за посланик в Македония
		11/08/2005
		 
			СОФИЯ, България -- Президентът Георги Първанов е назначил бившия шеф на Генералния щаб на армията Михо Михов за посланик на България в Македония, гласи съобщение от сряда (10 август). Михов бе началник на ГЩ на българските въоръжени сили от 1997 до 2002 г., след което бе съветник по въпросите на военната сигурност на президента Първанов. Михов ще замести досегашния посланик в Македония Александър Йорданов.
			Според други новини в сряда, Първанов е издал указ, с който насрочва извънредни избори за кметове в няколко града, включително и в София, на 29 октомври. Провеждането на изборите се налага, тъй като някои кметове бяха избрани за народни представители в парламентарните избори в края на юни, преди да им изтече мандата. (Сега - 11/08/05; Медиапул - 10/08/05)
