Македонският парламент одобри промените в кабинета
09/11/2003
 
СКОПИЕ, Македония -- Македонският парламент одобри в петък (7 ноември) назначенията на четирима министри след първите промени в кабинета на премиера Бранко Цървенковски. Председателят на парламента Никола Поповски ще оглави министерството на финансите; Стефче Йекимовски ще бъде министър на икономиката; Иджет Мемети и Агрон Буджаку ще поемат съответно министерствата на правосъдието и на транспорта. Опозиционната ВМРО-ДПМНЕ и Демократическата партия на албанците гласуваха против промените.
В други новини, македонският президент Борис Трайковски заяви в събота, че всички граждани, които предадат незаконно притежаваните оръжия, ще бъдат приветствани дори ако направят това след изтичане на крайния официален срок на кампанията за събиране на оръжията 15 декември. Трайковски отказа да коментира вероятността от успех на кампанията, но отбеляза, че резултатите до момента са по-високи от тези при подобни инициативи в съседни страни. (Макфакс, A1 TВ - 08/11/03; AФП - 07/11/03)
