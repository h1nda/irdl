Турският парламент отхвърли президентското вето върху поправките в конституцията
27/12/2002
 
АНКАРА, Турция -- В петък (27 декември) парламентът гласува в полза на промените в конституцията, които ще позволят на лидера на Партията на справедливостта и развитието Реджеп Тайип Ердоган да участва в специалните избори. Ако спечели място на изборите в провинция Сиирт през февруари, Ердоган ще може да бъде избран за премиер. Той не беше допуснат да се кандидатира на ноемврийските парламентарни избори поради присъда, получена през 1999 г. Президентът Ахмед Недждет Сезер попречи на предишния опит да се промени конституцията с аргумента, че законът не трябва да се променя заради един човек. Той не може да наложи вето за втори път, но може да го оспори пред Конституционния съд или да свика референдум. Според местните политически коментатори битката ще бъде тежка, тъй като дори единствената опозиционна партия в парламента - Републиканската народна партия, подкрепя поправките. (Ройтерс, AП, AФП - 27/12/02; Анадолска агенция, ТРТ, Дюня, AФП - 26/12/02)
