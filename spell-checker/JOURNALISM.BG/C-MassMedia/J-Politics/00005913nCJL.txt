Джинджич: преговорите за статута на Косово трябва да започнат през юни
06/02/2003
 
БЕЛГРАД, Сърбия и Черна гора -- Сръбският министър-председател Зоран Джиджич заяви в сряда (5 февруари), че ще настоява пред международната общност да бъдат започнати преговори за определяне на статута на Косово най-късно през юни. Джинджич обвини международната общност, че е дала възможност на етническото албанско мнозинство в провинцията да придобие по-голяма власт. Местните медии цитират източници, според които косовските албанци искат Белград да бъде изолиран от процеса по определяне на статута. САЩ и ООН смятат, че е много рано да се обсъжда този въпрос. (Радио 21, Б92, ФоНет, Танюг - 05/02/03)
