Сръбският президент желае да присъства на церемониите по отбелязване на годишнината от Сребреница
					13/06/2005
					 
						БЕЛГРАД, Сърбия и Черна гора -- Сръбският президент Борис Тадич заяви в неделя (12 юни), че има желание да присъства на церемониите идния месец по повод 10-ата годишнина от клането в Сребреница, Босна и Херцеговина. Тадич каза, че Сърбия трябва да приеме последиците от неотдавнашното излъчване на видеозапис от 1995 г., показващ екзекуции на босненци от Сребреница от военизираната част "Скорпиони". 
						В петък сръбската православна църква разпространи изявление, заклеймяващо извършителите на убийства на босненци в Сребреница, и изказа "своите искрени съболезнования за страданието на невинни граждани". (Танюг, Бета, Фенa - 12/06/05)
