Парламентът на БиХ най-накрая назначи ново правителство на държавно ниво
					21/02/2008
					 
						САРАЕВО, Босна и Херцеговина (БиХ) -- В сряда (20 февруари) Камарата на представителите официално назначи правителството на държавно ниво на министър-председателя Никола Спирич, като всички министри и заместник-министри положиха клетва за встъпване в длъжност след гласуването. Спирич подаде оставка миналия ноември в знак на протест срещу промените, предложени от върховния представител Мирослав Лайчак, които имаха за цел улесняване на вземането на изпълнителни решения. Шестпартийната управляваща коалиция номинира отново Спирич, след като успя да постигне съгласие по новите правила за гласуване в парламента и в Съвета на министрите. Коалицията постигна и съгласие по ключовата реформа в полицията.
						На своето заседание в сряда долната камара одобри на първо четене и законопроекта за реформа в полицията. Приемането на пакета от закони ще позволи на БиХ да подпише Споразумение за стабилизация и асоцииране с ЕС. Долната камара одобри също законопроекта за бюджета за 2008 г. (Дневни Аваз, Фена, НТВ Хаят, Назависне Новине, БиХРТ, РТРС, СРНА - 20/02/08)
