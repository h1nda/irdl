Руският президент разкритикува Бан за решението за преструктуриране на ЮНМИК
					03/07/2008
					 
						МОСКВА, Русия -- Новият президент Дмитрий Медведев разкритикува генералния секретар на ООН Бан Ки Мун за неговото еднолично решение за преструктуриране на ЮНМИК, като по този начин той бил допуснал по-голяма роля на полицейската и съдебна мисия на ЕС, носеща името ЮЛЕКС. В интервю на своя официален уебсайт в четвъртък (3 юли) Медведев заявява, че мисли, че Бан е превишил правомощията си. "Най-малкото това са решения, които генералният секретар не трябва да взема самостоятелно. Те трябва да се вземат от Съвета за сигурност на ООН. И е доста странно, когато Съветът за сигурност не е изказал никакво мнение, а генералният секретар говори по въпроса". Той отново подчертава позицията на Русия, че независимостта на Косово създава опасен прецедент, който ще даде началото на сепаратистки движения в целия свят. (Ройтерс, Гардиън, Б92, Бета - 03/07/08)
