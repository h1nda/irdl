Албанският парламент одобри промени в конституцията
					22/04/2008
					 
						ТИРАНА, Албания -- Късно вечерта в понеделник (21 април) с голямо мнозинство парламентът прие няколко промени в конституцията. Гласовете бяха 115 на 17, с трима въздържали се. Министър-председателят Сали Бериша каза пред депутатите, че реформата ще предотврати криза в политическата система на страната. С промените избирателната система става регионално-пропорционална, президентът ще бъде избиран с мнозинство от 70+1 гласа от парламента, а мандатът на главния прокурор става петгодишен. В понеделник президентът Бамир Топи разкритикува промените, като заяви, че осъществяването им ще отнеме време. (Шекули, Шкип, Панорама, Коха Йоне, Газета Шкиптаре - 22/04/08; Топ-Ченъл - 21/04/08)
