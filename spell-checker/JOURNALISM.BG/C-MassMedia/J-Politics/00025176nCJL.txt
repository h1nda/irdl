Черна гора ще проведе президентски избори през април
					18/01/2008
					 
						ПОДГОРИЦА, Черна гора -- Президентските избори ще се провдат на 6 април, обяви председателят на парламента Ранко Кривокапич в четвъртък (17 януари). Това ще бъдат първите президентски избори, след като Черна гора стана независима държава. Кривокапич призова избирателите да участват в изборите и покани ЕС и други международни организации да изпратят свои наблюдатели.
						По-късно същия ден управляващата Демократична партия на социалистите (ДПС) обяви, че настоящият президент Филип Вуянович ще се бори за преизбиране. Опозиционното Движение за промени номинира своя лидер Небойша Медоевич за надпреварата, а опозиционната Сръбска народна партия ще номинира Андрия Мандич. (РТЧГ, Антена М, АП, ДПА - 17/01/08)
