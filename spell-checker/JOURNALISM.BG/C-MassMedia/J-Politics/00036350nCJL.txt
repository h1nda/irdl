Koсово иска САЩ да бъдат посредник в преговорите със Сърбия
					13/10/2010
					 
						ПРИЩИНА, Koсово -- Действащият президент Якуп Красничи заяви във вторник (12 октомври) преди посещението на държавния секретар на САЩ Хилари Клинтън в Прищина, че Косово ще настоява Съединените щати да бъдат сред посредниците в бъдещите преговори със Сърбия. След среща с председателството на парламента, Красничи, който също е и председател на парламента, добави, че ще съобщи скоро датата за предсрочните избори, след като бившият президент Фатмир Сейдиу подаде оставка миналия месец. Той посочи, че оптималното време за провеждане на предсрочни избори е първата половина на февруари. И така преките преговори между Белград и Прищина могат да започнат през март, след като новото косовско правителство встъпи в длъжност, каза той. (Taнюг, Б92, ФоНет, Блиц, Коха Диторе - 12/10/10)
