Спорен законопроект за медиите може отново да блокира работата на албанския парламент
					20/06/2006
					 
						ТИРАНА, Албания -- Полемиките относно спорен законопроект за медиите може отново да попречи на работата на парламента, след като опозиционната Социалистическа партия (СП) заплаши да замрази отношенията си с управляващата Демократическа партия (ДП) по този повод. В понеделник (19 юни) парламентарното мнозинство, водено от ДП, отхвърли молбата на президента Алфред Мойсиу да ревизира клауза в законопроекта за медиите, която забранява на собствениците на дялове в частни медии да участват в търгове за приватизация или търгове за обществени поръчки за държавни компании. Мойсиу е казал, че е обезпокоен, че така ще се наруши гарантираната от конституцията свобода на предприемаческата дейност, като това мнение се споделя и от СП. 
						Също в понеделник албанската гранична и криминална полиция започна операция "Чисто море" за борба срещу нелегалния трафик. Над 100 полицаи участват в операцията, която включва обиски на мотели, автомобили и плавателни съдове в окръзите Дуръс и Кавая. (Албейниън Нюз, Уеб сайт на албанския президент - 20/06/06)
