Бившият министър на транспорта на Румъния напусна парламента заради корупционен скандал
					04/09/2008
					 
						БУКУРЕЩ, Румъния -- Бившият министър на транспорта Мирон Митреа обяви в сряда (3 септември), че напуска долната камара на парламента, за да може да се даде ход на разследването на твърдения, че е замесен в корупция. Депутатът от Социалдемократическата партия заяви, че е решил да се оттегли, след като долната камара отхвърли искането на прокуратурата да започне наказателно разследване срещу него и бившия премиер Адриан Нъстасе. Митреа заяви, че оставката му е единственият начин да излезе "с чест" вместо да се "крие зад депутатския имунитет". Прокурорите го обвиниха, че е давал подкупи и незаконно е получавал строителни материали за два имота, когато е бил министър на транспорта между 2001 и 2004 г. (Евениментул Зилеи, Найн O'клок - 4/09/08; Meдиафакс, Зиаре, Реалитатеа ТВ - 03/09/08)
