Албанската ЦИК ще повтори изборите в Елбасан
					23/04/2007
					 
						ТИРАНА, Албания -- Централната избирателна комисия (ЦИК) на страната реши в неделя (22 април) местните избори в 21 района да бъдат повторени на 6 май. Става въпрос за местните избори в Елбасан от 18 февруари. ЦИК реши, че поради факта, че гласуването в един от районите е било обявено за невалидно, изборите трябва да се повторят във всички райони. Социалистическата партия обеща да оспори решението и обвини ЦИК, че иска да й открадне победата в изборите (Албейниън Нюз, Шекули, Коха Йоне - 23/04/07; Гласът на Америка, A1ТВ - 22/04/07)
