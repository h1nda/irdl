В Сърбия се провеждат президентски избори
					20/01/2008
					 
						БЕЛГРАД, Сърбия - Сръбските избиратели се отправиха към избирателните секции в неделя (20 януари), за да гласуват в президентски избори в решаващ момент за историята на страната. Главните съперници се очаква да бъдат настоящият президент реформист Борис Тадич и заместник-председателят на ултранационалистическата Сръбска радикална партия (СРП) Томислав Николич. Социологическите проучвания показват, че нито Тадич, нито Николич ще получат повече от 50% от гласовете, което ще доведе до балотаж на 3 февруари. 
						Върховният съд на Сърбия реши в неделя, че наблюдатели за изборите от САЩ и Обединеното кралство трябва да бъдат допуснати на изборите. Централната избирателна комисия преди това заяви, че няма да разреши на представители на двете страни, които открито подкрепят независимостта на Косово, да наблювадат вота, докато продемократическите групировки в страната твърдят, че забраната вреди на имиджа на Сърбия в чужбина. (ЮПИ, ДВ, Би Би Си, Танюг, Б92, Бета, AП, AФП, Ройтерс, ДПА, РТС - 20/01/08; Макфакс, Ð&#144;1 - 19/01/08; Евронюз, MИГнюз, AП, ИТАР-TAСС - 18/01/08)
