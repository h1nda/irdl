В преговорите между Пакистан и Афганистан с посредничеството на Турция бе постигнато споразумение
					01/05/2007
					 
						АНКАРА, Турция -- Президентите на Афганистан и Пакистан - Хамид Карзай и генерал Первез Мушараф постигнаха споразумение в понеделник (30 април) да обединят усилията си срещу тероризма. В общо изявление след срещата двамата лидери заявиха единодушно, че "ще отказват убежище, обучение и финансиране на терористи и на субекти, замесени в подривна и антидържавна дейност в страните си и ще предприемат незабавни действия за размяна на разузнавателна информация в това отношение". Президентите също изразиха загриженост по отношение на отглеждането на мак и връзката между търговията с наркотици и тероризма. Турският президент Ахмет Недждет Сезер бе домакин на срещата. (Заман, Милийет - 01/05/07; AП, Ройтерс - 30/04/07)
