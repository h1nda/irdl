Социалистическата партия се жалва във връзка с решения на албанската ЦИК 
					19/04/2011
					
						ТИРАНА, Албания -- В понеделник (18 април) съд отмени три решения на Централната избирателна комисия (ЦИК), свързани с бюлетините за местните избори на 8 май. Съдебна колегия реши, че изписването на управляващите Алианс за гражданите и Алианс за бъдещето трябва да бъде направено по азбучен ред и трябва да бъде променено. Друго решение, произтичащо от жалба на опозиционната Социалистическа партия, засяга включването на имената на партиите, участващи в изборите в рамките на коалиции. Отделните опозиционни партии бяха пропуснати в предложената изборна бюлетина, а беше упоменато само името на коалицията, в която участват. Съдиите решиха, че съкратените наименования на партиите трябва да се впишат до наименованието на всяка от коалициите. Третата промяна засяга размера на изборната бюлетина. (Топ Чанъл, Balkan Web, Лаймифундит - 18/04/11)
