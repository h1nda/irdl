Очаква се управляващата турска АКП да спечели местните избори
23/03/2004
Анализатори прогнозират голяма победа на Управляващата Партия на справедливостта и развитието на местните избори в Турция на 28 март
От Фатих Баран за Southeast European Times в Истанбул - 23/03/04
 
 
Според проучване на АНАР прокюрдската Народно-демократичната партия би била третата по сила формация, ако вземе участие в местните избори в неделя. [АФП]
Управляващата в Турция Партия на справедливостта и развитието (АКП) ще има възможност по време на изборите в неделя (28 март) да получи обратна връзка за качеството на своите действия. Партията е на власт след общите избори, проведени на 3 ноември 2002 г., когато спечели 34,1 % от гласовете.
Според предвижданията двете партии с най-големи шансове за успех на изборите са Партията на справедливостта и развитието (ПСР) и Републиканската народна партия (РНП). АКП има предимството, че по време на управлението й икономиката е стабилизирана и инфлацията и лихвените проценти спадат. Проучванията показват, че партията вероятно ще бъде възнаградена в неделя. Независимо че е фаворит, АКП даде ход на една стегната кампания с цел да укрепи своя мандат.
Партиите на власт по традиция се радват на предимства за сметка на опозицията по време на местни избори. Мнозина турци смятат, че кандидатите на управляващата партия предоставят по-добри услуги в общините. Избирателите обикновено носят в себе си това убеждение, когато се явяват пред урните.
Според последните данни на АНАР, една от водещите социологически агенции в Турция, обществената подкрепа за АКП се повишава - 41,3 % от 2086-те интервюирани са заявили, че биха гласували за управляващата партия, ако парламентарни избори се проведат днес. Около 59,1 % казват, че действията на правителството през декември са били успешни.
Изследванията сочат, че НРП получава одобрение от 11,7 %, лек спад в сравнение с момента на изборите през ноември 2002 г. Една от важните констатации в изследването е това, че прокюрдската Народно-демократична партия се радва на поддръжката на 5,1 % от избирателите и би заела трето място, ако участваше в изборите.
НРП, която пое ролята на защитник на светската система в новия турски политически пейзаж, разочарова привържениците на тази система, противопоставяйки се на управляващата АКП. Макар че АКП има своите корени в политическия ислям, тя се определя като консервативна демократична партия. Това не попречи на НРП да се опита да използва религиозните връзки на АКП като довод срещу нея по време на кампанията.
