Топи и чужди посланици призоваха за демократични избори в Албания 
					17/03/2011
					 
						ТИРАНА, Албания -- Способността за провеждане на демократични избори трябва да бъде доказана на 8 май, когато Албания ще проведе своите местни избори, заяви пред чуждите посланици президентът Бамир Топи. Той се срещна в сряда (16 март) с ръководителя на ОССЕ Ойген Волфарт, посланика на САЩ Александър Арвизу и ръководителя на мисията на Европейската комисия в Албания Еторе Секуи. Източници съобщават, че Топи и посланиците са се обединили около мнението, че подготовката и провеждането на успешни избори би било знак за политическа зрялост. Уважението към институциите е от решаващо значение за процеса на интеграция на страната в ЕС, заявиха официалните представители. (Топ Ченъл, Нюз 24, ТВШ, Клан, Телеграфи - 16/03/11)
