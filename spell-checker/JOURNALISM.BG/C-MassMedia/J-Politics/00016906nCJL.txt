Посещението на председателя на македонския парламент в София завърши
		11/12/2005
		 
			СОФИЯ, България -- Тридневното посещение на председателя на македонския парламент Люпчо Йордановски в София завърши в петък (9 декември). Йордановски се срещна с председателя на българския парламент Георги Пирински, с президента Георги Първанов и с премиера Сергей Станишев. На разговорите бяха обсъдени перспективите за главните регионални инфраструктурни проекти, като Коридор № 8, както и регионалната стабилност и въпроса за окончателния статут на Косово. Йордановски получи уверения за българската подкрепа за кандидатурата на неговата страна за членство в ЕС и НАТО. (Дневник, Утрински вестник - 10/12/05)
