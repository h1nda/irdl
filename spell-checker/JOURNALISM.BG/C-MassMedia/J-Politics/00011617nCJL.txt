Според Бебич местните избори в Хърватия вероятно ще се проведат през април
27/07/2004
 
ЗАГРЕБ, Хърватия -- Шефът на парламентарната група на управляващия Хърватски демократичен съюз (ХДЗ) Лука Бебич заяви в понеделник (26 юли), че според него местните избори вероятно ще бъдат насрочени за април 2005 г. Това, изглежда, противоречи на съобщенията, че президентските и местните избори ще се проведат едновременно. По закон президентските избори трябва да се състоят до края на януари, когато изтича мандатът на сегашния президент Стипе Месич. Местната медиа продължава да съобщава, че много официални членове на ХДЗ поддържат идеята за едновременно провеждане на двата вида избори. (ХИНА - 26/07/04)
