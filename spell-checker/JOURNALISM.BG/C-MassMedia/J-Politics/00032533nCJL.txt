Инцидент с хвърлени обувки прекъсна работата на сръбския парламент
					27/11/2009
					 
						БЕЛГРАД, Сърбия -- Депутатка от Сръбската радикална партия (СРП) бе глобена 336 евро за хвърляне на обувките си по заместник-председателя на парламента Гордана Комич в четвъртък (26 ноември). В парламента се водеше дебат по законопроекта за предоставяне на повече правомощия на провинция Войводина, нещо, на което СРП силно се противопоставя. Гордана Поплазич обясни, че е хвърлила обувките си, след като Комич отказала да разреши на друг представител на СРП да направи изявление. След това заседанието бе прекратено за кратко, след като Поплазич отказа да напусне залата. (Бета, Танюг, Б92, РТС, Би Би Си, ДПА - 26/11/09)
