Хърватия и ЕС одобриха споразумение за социална интеграция
					06/03/2007
					 
						ЗАГРЕБ, Хърватия – В понеделник (5 март) правителството и ЕС одобриха меморандум за целите на социалната интеграция - стъпка, която в крайна сметка трябва да доведе до пълноправно участие в политиката на ЕС в тази област. Част от споразумението, изработено съвместно за последните 18 месеца, очертава главните предизвикателства, стоящи пред Хърватия в насърчаването на социалната интеграция и модернизирането на социалната защита. Според правителството споразумението предвижда мерки за поощряване на заетостта, подобряване на качеството на здравеопазването и образованието, както и поощряване на равенството между половете. (Пословни дневник - 06/03/07; Уебсайт на ЕС, ХИНА - 05/03/07)
