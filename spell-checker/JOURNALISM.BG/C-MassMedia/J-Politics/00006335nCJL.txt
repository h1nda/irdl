Турският парламент може да гласува в четвъртък предоставянето на въздушно пространство за САЩ и техните съюзници
20/03/2003
 
АНКАРА, Турция -- Парламентът вероятно ще гласува в четвъртък (20 март) предложението на правителството за разрешение на американските и съюзническите войски да използват въздушното пространство на Турция в ударите срещу Ирак. Премиерът Реджеп Тайип Ердоган подчерта обаче, че предложението не включва гласуване за разполагането на американски войски на турска територия. Няма да бъде позволено също самолетите да се приземяват или да презареждат с гориво в турските бази. В сряда говорителят на Държавния департамент на САЩ Ричард Баучър заяви, че предоставянето на въздушно пространство няма да е достатъчно за Турция да получи специалната икономическа помощ в размер на милиарди долари. "Пакетът бе предложен на базата на пълното участие и включване на Турция", обясни той. Министърът на икономиката Али Бабаджан призна, че предложението за помощ от 6 млрд долара е оттеглено.
Междувременно САЩ започват съкращаване на дипломатическия си персонал в Турция, с оглед на военните операции в съседната страна. (Анадолска агенциа, Търкиш дейли нюз, AФП - 20/03/03; AП, AФП, Ройтерс, СиЕнЕн, Анадолска агенция, TРT 2, Търкиш дейли нюз, Милиет - 19/03/03; AФП, Ройтерс - 18/03/03)
