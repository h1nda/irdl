Партиите във ФБиХ не успяха да постигнат договореност за ново правителство 
					17/03/2011
					 
						САРАЕВО, Босна и Херцеговина (БиХ) -- Нов кръг от преговори между основните партии във Федерация Босна и Херцеговина (ФБиХ) за сформирането на правителство приключи без никакъв резултат в сряда (16 март). Представители на Социалдемократическата партия, Партията на демократичното действие, ХДС БиХ и ХДС 1990 се срещнаха в Службата на върховния представител преди учредителната сесия на Камарата на народите на ФБиХ в четвъртък. На срещата присъстваха посланиците на страните от Съвета за прилагане на мира, които подкрепиха усилията на СВП да посредничи за постигането на споразумение. (Фена, БХРТ, Независне Новине - 16/03/11)
