Черногорският парламент обсъди датата на президентските избори
					15/01/2008
					 
						ПОДГОРИЦА, Черна гора -- Председателят на парламента Ранко Кривокапич се консултира в понеделник (14 януари) с лидерите на парламентарните партии относно датата за следващите президентски избори. По закон тя трябва да бъде определена най-късно до 21 януари. Самото гласуване трябва да стане между 20 март и 20 април. Мандатът на сегашния президент Филип Вуянович изтича на 22 май. Очаква се той да се кандидатира за нов мандат. Главната опозиционна партия "Сръбска листа" в неделя номинира своя лидер Андрия Мандич за кандидат-президент. (Виести -15/01/08; РТЧГ, Фокус - 14/01/08)
