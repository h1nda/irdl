Сръбският министър Илич призова за провеждане на президенски избори през есента на 2008 г.
					20/09/2007
					 
						БЕЛГРАД, Сърбия -- Президентските и местните избори трябва да се проведат по някое време през есента на следващата година, каза в сряда (19 септември) пред всекидневника "Вечерне Новости" министърът на инфраструктурата Велимир Илич, който оглавява партията "Нова Сърбия" (НС). Повтаряйки думите на своя най-близък съюзник, министър-председателя Воислав Кощуница от Демократическата партия на Сърбия, Илич заяви, че няма нищо по-важно от това да се запази Косово в границите на Сърбия. Той не изключи възможността неговата партия да бойкотира президентските и местните избори, ако те бъдат насрочени, преди да се реши въпросът за статута на Косово тази година. Илич възнамерява да се кандидатира за президент и очаква подкрепа от страна на Кощуница. (Вечерне Новости, Танюг - 19/09/07)
