Николич бе официално изключен от Сръбската радикална партия
					15/09/2008
					 
						БЕЛГРАД, Сърбия – Сръбската радикална партия (СРП) официално изключи в петък (12 септември) своя бивш заместник-председател Томислав Николич заедно със 17-те депутати, които се присъединиха към новосформираната от него парламентарна група „Напред Сърбия”. Генералният секретар на СРП Александър Вучич също подаде оставка и се очаква скоро официално да се присъедини към новата формация на Николич. „Ще изработим програма и устав на партията. Всичко, свързано с регистрацията на партията, трябва да е готово до края на седмицата,” каза той. (Б92, Танюг, РТРС, СРНА - 14/09/08)
