Лидерът на основната опозиционна партия в Турция призовава за провеждане на извънреден конгрес 
					05/01/2005
					 
						АНКАРА, Турция -- Дениз Байкал, лидер на основната опозиционна Народно-републиканска партия (НРП), призова във вторник (4 януари) за свикване на извънреден конгрес на НРП до края на януари, за да се избере нов председател и се обсъди корупцията в рамките на партията. Призивът на Байкал дойде след като Висшият дисциплинарен съвет на партията отказа да изключи Мустафа Саригюл, който ръководи Съслъ, един от най-богатите райони на Истанбул, и се счита за един от основните съперници на Байкал в надпреварата за поста председател на НРП.
						Други новини: Анкара обяви във вторник, че планира от следващата седмица да започне разполагането на 1421 военнослужещи в Афганистан. Турция потвърди ангажимента си към мироподдържащите и стабилизиционни операции в рамките на ръководената от НАТО коалиция там. (НТВ - 05/01/05)
