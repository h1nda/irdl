Турският президент Гюл присъства на чествания по случай независимостта на Кувейт
					28/02/2011
					 
						КУВЕЙТ СИТИ, Кувейт - Турският президент Абдула Гюл присъства на честванията в събота (26 февруари) в Кувейт по случай 50-ата годишнина от независимостта на арабската страна и други специални случаи. В рамките на посещението си той се срещна с редица световни лидери, за да обсъди ситуацията в региона, начините за укрепване на връзките и различни международни въпроси. 
						По време на среща с иракския президент Джалал Талабани Гюл обсъди двустранните отношения и сътрудничеството в борбата срещу тероризма. "Искаме да сме в добри отношения с нашите съседи. Но има елементи, които тровят атмосферата. Необходими са усилия за изкореняването на тези елементи," каза пред репортери Гюл по-късно. Той се срещна и с пакистанския си колега Асиф Али Зардари, за да обсъди начините за укрепване на двустранното сътрудничество, като двамата се договориха за улесняване на връзките между частните сектори в някои ключови сфери. (Заман, Търкиш Прес - 27/02/11; AПП, Уърлд Булетин - 26/02/11)
