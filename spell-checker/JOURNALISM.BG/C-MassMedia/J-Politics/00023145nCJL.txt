Албанският парламент ще гласува за президент в неделя
					06/07/2007
					 
						ТИРАНА, Албания -- Лидерите на управляващата Демократическа партия и основната опозиционна Социалистическа партия се срещнаха при закрити врати в четвъртък (5 юли), за да обсъдят продължаващия застой в избора на кандидат за президент. Те се договориха да проведат третия и последен тур на гласуването в парламента в неделя. Ако и той се провали, както първите два тура, парламентът ще бъде разпуснат и страната ще се озове пред предсрочни избори. Мандатът на настоящия президент Алфред Мойсиу изтича на 24 юли. (Шекули, Коха Йоне, Шкип, Панорама - 06/07/07; Топ-Чанъл, АП - 05/07/07)
