Според ЮНМИК сръбските общи избори обхващат и Косово
23/12/2003
 
ПРИЩИНА, Косово, Сърбия-Черна Гора -- ЮНМИК заяви в понеделник (22 декември), че жители на Косово могат да участват в предстоящите общи избори в Сърбия, отменяйки по този начин декларацията, приета по-рано през деня от парламента, в която се казва, че сръбски избори не могат да се провеждат в провинцията. ЮНМИК категорично заявява, че жители на Косово могат да участват в изборите в неделя на територията на провинцията, а не само в същинска Сърбия.
Други новини: президентът на Косово Ибрахим Ругова обяви в понеделник, че е помолил папа Йоан Павел Втори да използва своя авторитет за каузата на независимо Косово. Във Ватикана Ругова освен това изрази благодарност за беатификацията на майка Тереза. (Б92, Би Би Си - 22/12/03)
