Черна гора и ЕС подписаха двустранно споразумение за присъединяване към СТО
					16/04/2008
					 
						ПОДГОРИЦА, Черна гора -- ЕС и Черна гора подписаха във вторник (15 април) двустранно споразумение, което ще позволи на Черна гора да се присъедини към Световната търговска организация (СТО), като ЕС стана първият член на СТО, подписал такова двустранно споразумение. Еврокомисарят по разширяването Оли Рен определи това като "добра новина, която показва напредъка на Черна гора по пътя й към ЕС". 
						Заместник министър-председателят Гордана Джурович подписа споразумението, като каза, че Подгорица възнамерява да увеличи усилията си за приключване на двустранните преговори с другите страни членки и се надява да се присъедини към СТО преди края на годината. (РТЧГ, Ройтерс, АП, АФП - 15/04/08)
