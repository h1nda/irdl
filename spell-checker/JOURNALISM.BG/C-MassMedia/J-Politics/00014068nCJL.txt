Турция потвърждава плановете си да подпише разширено споразумение за Митнически съюз с ЕС 
					30/03/2005
					 
						АНКАРА, Турция -- Външният министър Абдула Гюл заяви във вторник (29 март), че правителството е изпратило писмо до Европейската комисия, в което потвърждава съгласието си да подпише разширен Протокол за Митнически съюз с ЕС, включващ и Кипър. Според него писмото бележи официалното начало на процеса. Комисарят на ЕС по разширяването Оли Рен потвърди, че е получил писмото в Брюксел и даде висока оценка на Турция за това, че демонстрира воля да изпълни ангажиментите, които е поела пред ЕС. Анкара обеща да подпише споразумение за Митнически съюз до 3 октомври, когато се очаква да започнат присъединителните й преговори със Съюза. (НТВ, TurkishPress.com, Блумбърг - 29/03/05)
