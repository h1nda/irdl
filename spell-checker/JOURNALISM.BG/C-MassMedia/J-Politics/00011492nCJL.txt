Македонските партии постигат споразумение по децентрализацията
15/07/2004
 
СКОПИЕ, Македония -- Партньорите в управляващата коалиция постигнаха споразумение относно децентрализация след преговори късно в сряда (14 юли). Пакетът от проектозакони ще бъде четен и дискутиран по време на правителственото заседание в четвъртък; за ключови се считат мненията на премиера Хари Костов и министъра на местното самоуправление Александър Гещаковски. Приемането на законите от правителството и одобрението им от парламента трябва да бъдат осъществени доста бързо, за да могат местните избори да протекат наесен според начертания график.
Други новини: Парламентът назначи в сряда Дане Илиев за председател на македонския Върховен съд. Главната опозиционна партия ВМРО-ДПМНЕ се противопостави на назначението на Илиев и напусна залата преди гласуването. (MИA, Утрински весник - 15/07/04)
