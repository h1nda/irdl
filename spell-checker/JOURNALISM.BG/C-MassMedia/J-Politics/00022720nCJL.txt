Румънският министър на правосъдието ще предложи промени в новия закон против корупцията 
					29/05/2007
					 
						БУКУРЕЩ, Румъния -- В понеделник (28 май) министърът на правосъдието Тудор Киуариу каза, че ще внесе в правителството предложение за промени в наскоро приетия закон за създаване на Национална агенция за прозрачност (НАП), които имат за цел поставянето на повече случаи под контрола на НАП. Законът, приет от парламента по-рано този месец, предвижда надзор от страна на НАП върху имуществените декларации на всички държавни служители, включително и членовете на парламента, с цел разследване на нарушения на стойност над 20 000 евро. Киуариу каза, че иска да промени този праг на 10 000 евро.
						Също в понеделник той каза, че няма опасност ЕС да задейства предпазни клаузи срещу Румъния, когато Европейската комисия публикува своя пореден доклад за оценка за усилията в борбата с корупцията следващия месец. (Найн o'клок - 29/05/07; Медиафакс - 28/05/07)
