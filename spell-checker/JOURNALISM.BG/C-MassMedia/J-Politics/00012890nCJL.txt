Сръбският президент Тадич се извинява на босненския народ 
					07/12/2004
					 
						САРАЕВО, Босна и Херцеговина (БиХ) -- Сръбският президент Борис Тадич поднесе извинение на народа на БиХ в понеделник (6 декември) в първия ден от тридневната си визита. "Извинявам се на всички, които пострадаха от престъпленията, извършени от името на сръбския народ," каза той след срещата си с членове на тристранното президентство на страната. Той добави, че престъпленията се извършват от индивиди, а не от нации и че сръбският народ също е бил жертва на военни престъпления. "Мисля, че всички ние дължим извинение едни на други," Тадич каза. Той бе първият сръбски президент, посетил БиХ, след като тази страна получи независимост от бивша Югославия. (Независне новине, Дневни аваз, Бета - 07/12/04; Би Би Си, AФП, Б92, ПБС БиХ - 06/12/04)
