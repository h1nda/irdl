Албанският президент проведе нови разговори във връзка с изборите
					19/06/2005
					 
						ТИРАНА, Албания -- Президентът Алфред Мойсиу се срещна в петък (17 юни) с представители на местните граждански асоциации и организации, които ще разположат наблюдатели по време на парламентарните избори на 3 юли. Според заявление на неговата канцелария, Мойсиу е отбелязал важността на участието на албански и международн наблюдатели от Офиса за демократични институции и човешки права към ОССЕ и Съвета на Европа, като е казал, че това ще развие позитивна традиция в страната. Мойсиу, който през последните седмици се срещна с всички групи, имащи отношение към изборния процес, отново призова за пълно прилагане на новия избирателен кодекс. (Албейниън нюз - 18/06/05; Уебсайт на албанското президентство - 17/06/05)
