Според съобщенията ЕК преценява дали да замрази преговорите за присъединяване с Хърватия във връзка с предложената риболовна зона
					14/12/2007
					 
						ЗАГРЕБ, Хърватия -- Европейската комисия (ЕК) може да замрази преговорите за присъединяване по пет до шест глави от европейското законодателство заради плана на Хърватия да установи защитена екологична риболовна зона (ЗЕРЗ) в Адриатика от 1 януари. Италия и Словения остро се противопоставят на ЗЕРЗ. Изданието на "Вечерни Лист" от петък (14 декември) се позовава на източници от Брюксел, които казват, че Словения, която поема ротационното председателство на ЕС от януари, ще свика извънредна среща на министрите на земеделието от ЕС на 7 януари, за да се реши дали да бъдат блокирани преговорите в областите, свързани с риболова. Това може потенциално да забави присъединяването към ЕС. Министър-председателят Иво Санадер се опита да омаловажи съобщението, като заяви, че Словения не е насрочила такава среща. (Вечерни Лист, Весник - 14/12/07, Сабах - 13/12/07)
