Македонският президент критикува икономическата политика на правителството
10/11/2003
 
СКОПИЕ, Македония -- Президентът Борис Трайковски заяви в събота (8 ноември), че не вижда подобрение на икономическото положение през първата година от мандата на кабинета, допълвайки, че икономическият застой е довел до затваряне на производствени съоръжения и до загуба на работни места. Трайковски призова вече променения кабинет да предприеме решителни стъпки за справяне с проблемите и за подобряване на жизненото равнище. Кабинетът с новите министри на финансите, икономиката, правосъдието и транспорта и съобщенията ще проведе първото си заседание в понеделник .(Утрински весник- 10/11/03; МИА - 08/11/03)
