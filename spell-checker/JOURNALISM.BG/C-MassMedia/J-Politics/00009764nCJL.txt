ПАСОК назначи Папандреу като единствен кандидат за поста председател на партията
08/02/2004
 
АТИНА, Гърция -- Външният министър Георгиос Папандреу бе единодушно назначен в петък (6 февруари) на поста председател на управляващата партия ПАСОК. Обръщайки се към 4500-те делегати на извънредния партиен конгрес, Папандреу им благодари за тяхната подкрепа и заяви, че, ако ПАСОК спечели изборите на 7 март, новото правителство ще бъде по-малко по състав и по-ефикасно от предишните. Негови основни принципи ще бъдат децентрализацията, прозрачността и моралността. Той описа новата ера на политиката, която няма да търпи социалното разделение и ксенофобията. (MПA, AНA - 06/02/04)
