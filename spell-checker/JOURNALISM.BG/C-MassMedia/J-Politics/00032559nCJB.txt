Турция може да промени дипломатическата си политика
					30/11/2009
					Променя ли се ориентацията на турската външна политика? Ориентира ли се Турция от запад на изток? 
					От Ерол Измирли за Southeast European Times в Истанбул -- 30/11/09
 
					 
						
Илхан Танир, водещ рубрика в "Хюриет Дейли Нюз". [Предоставена от Илхан Танир]
						Въпреки че турското правителство отрича да има промяна във външната му политика, промяна в неговите регионални приоритети привлече критичното внимание особено на западания свят. 
						Експертът по външна политика във Вашингтон и колумнист на "Хюриет Дeйли Нюз" Илхан Танир разговаря с кореспондента на SETimes Ерол Измирли за това дали страната променя своя дипломатически курс. 
						
						SETimes: В продължаващия дебат за това дали Турция променя курса си, как ще опишете външната политика на управляващата Партия на справедливостта и развитието (ПСР)? 
						
						Илхан Танир: Първо мисля, че управлението на ПСР трябва да се разглежда главно като прагматично, а не като идеологическо. Дори твърдя, че това е най-прагматичното управление, което Турция е имала някога. С езика на този начин по отношение на външните отношения, понякога ПСР се проявява като най-либералното и най-западното ориентирано правителство в историята на Турция. 
						
						SETimes: Мислите ли, че мотивът зад новата политика е страната да бъде регионална сила или да стане гласът на мюсюлманския свят? 
						
Tурция се стреми към по-добри отношения с кюрдското население в Турция. [Гети Имиджис]
						
						Taнир: Най-голямата причина за тези проактивни политики смятам, че е Турция да заеме позиция на една от регионалните сили, както е в други части на света. Турските външни политици, [външният министър Aхмет] Давутоглу като водеща фигура, очевидно смята, че Турция има достатъчно инструменти, за да играе тази роля. Нейната история, растяща икономика, относително многобройно население, географско разположение - с нейното преимущество или проблеми, религиозна идентичност, както и светското й минало, ги карат да мислят, че Турция наистина е готова за задачата да стане регионална сила. 
						Tурция се опитва да реши историческата безизходица с Армения и се стреми към по-добри отношения с кюрдите в Северен Ирак, както и с кюрдското население в Турция. Тя също подкрепя преговорите за обединение на Кипър, особено по време на референдума през 2004 г... и все още поддържа постоянна позиция за пълно членство в ЕС... Следователно може да се твърди, че Турция се опитва да подобри имиджа си както на изток, така и на запад. 
						Казвайки това, аз вярвам, че това стратегическо мислене и многостранен подход включва много рискове. Ако се злоупоотреби с този дух на самоувереност, някои от последствията може да се окажат доста травматични. 
						
						SETimes: Смятате ли, че самоувереността на Анкара ще предизвика проблеми в отношенията й със Запада? 
						
						Taнир: Взаимоотношенията на Турция с две съседни страни предизвикаха недоумение напоследък - със Сирия и с Иран. В тези два случая Турция получи и все още получава остри критики от много политици и коментатори, както на запад, така и в Турция. 
						По отношение на [връзките й] със Сирия турският външнополитически екип отчете международните обстоятелства и предвиди, че трябва да направи компромис по отношение на твърдата си позиция и политика срещу Сирия. 
						
Сирийският президент Башар ал-Асад (вляво) и турският премиер Реджеп Тайип Ердоган в Истанбул. [Гети Имиджис]
						От друга страна Турция се опитва да приложи същия подход в отношенията си с друга проблемна съседка - Иран. Турция и Иран са двете страни, които се конкурират за регионално влияние от векове... Новата история на отношенията с Иран, особено след идването на ислямисткия режим в Иран преди около 30 години [доведе до по-] напрегнати отношения ... 
						
						SETimes: Охлаждането на отношенията на Турция с Израел също трябва да се отбележи по отношение с настоящите тенденции във външната политика. Как преценявате това? 
						
						Taнир: На пръв поглед протестът на Турция срещу подхода на Израел има смисъл. Обаче когато този подход бъде разгледан отблизо, става ясно, че политическите лидери на Турция правят нещо повече от това да критикуват. Турция прилага някои остри аргументи в международните дипломатически отношения между двете страни, които до неотдавна бяха добри. 
						Tези аргументи многократно се огласяват, очевидно за да ограничат отношенията с Израел. Турските лидери не са намалили критиките си към Израел след срещата на върха в Давос, докато израелската страна, поне няколко пъти протяга маслинени клонки. Едва напоследък израелският премиер отхвърли посредническата роля на Турция със Сирия, [което] официално прекрати съществуващия от десетилетия стратегически съюз. 
						
						&lt;SETimes: Губи ли Западът Турция? 
						
						Taнир: Каква е рецептата да не се изгуби Турция? Това, изглежда, е проблем и главна тема на много дискусии в западните кръгове сред политици и коментатори. Как могат западняците да бъдат уверени в поддържащата роля на Турция, когато и ако дойде този драматичен момент на истината? Страхувам се, че това също зависи повече и от западните страни, отколкото от прагматичната турска администрация. 
						Първите стъпки на тази утвърждаваща западна роля могат да се предприемат, когато [премиерът Реджеп Тайип ] Eрдоган посети Вашингтон в началото на декември. По време на това посещение и в бъдеще, [американският президент Барак] Oбама трябва да направи някои съществени предложения. С други думи, да изложи някои прагматични причини за приближаването на Турция към Западния съюз по отношение на иранския проблем или изобщо, ако той или западният свят искат Турция да бъде с тях.
