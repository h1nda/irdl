Хърватски официален представител каза, че присъединителните преговори с ЕС може да завършат до февруари
					09/07/2010
					 
						ЗАГРЕБ, Хърватия -- Председателят на парламентарната национална комисия за наблюдение на присъединителните преговори с ЕС, Весна Пушич, предсказа в четвъртък (8 юли), че процесът на преговори трябва да завърши до февруари 2011 г., което би позволило на страната да подпише договора за присъединяване по време на срещата на върха на ЕС през март. Тя добави, че повечето от оставащите 13 глави ще бъдат затворени на междуправителствените конференции тази година: в края на юли, през октомври и декември. Преговорите за затваряне на глави "Правосъдие" и "Конкуренция" ще бъдат вероятно най-трудни и сигурно ще продължат да се обсъждат до началото на следващата година. Завършването на преговорите за конкуренцията например ще изисква изпълнението на редица ключови изисквания, включително преструктурирането на корабостроителниците и заводите за стомана. (ХИНА, Нова ТВ, Национал - 08/07/10)
