Румънският президент Бъсеску заяви, че таксата за употребявани автомобили трябва да отпадне
					12/03/2008
					 
						БУКУРЕЩ, Румъния -- Във вторник (11 март) президентът Траян Бъсеску призова министър-председателя Калин Попеску Търичану да отмени таксата, събирана за внос на употребявани автомобили от чужбина при първоначалната им регистрация в Румъния. ЕС също оспори тази такса, като миналата година започна наказателни процедури срещу Румъния във връзка с това. Европейската комисия заяви, че таксата представлява нарушение от страна на Румъния на Договора за присъединяване. "Правителството трябва да изпълнява поетите от него ангажименти към ЕС и затова аз настоявам таксата да бъде незабавно премахната", е посочил Бъсеску в писмо до Търичану. Той е настоял също така лицата, които вече са заплатили тази такса, да бъдат обезщетени. Търичану бе защитил таксата, заявявайки, че Румъния не трябва да се превръща "депо за отпадъци" за старите автомобили на Европа. (АФП, Медиафакс - 11/03/08)
