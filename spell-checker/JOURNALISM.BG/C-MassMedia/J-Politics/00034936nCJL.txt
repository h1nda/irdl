Депутати от ЕП призоваха Брюксел да започне присъединителни преговори с Македония
					14/06/2010
					 
						БРЮКСЕЛ, Белгия -- Докладчикът на Европейския парламент (ЕП) за Македония Зоран Талер и още девет депутати от ЕП призовават ЕС да започне присъединителни преговори с Македония без повече отлагане, предадоха в неделя (13 юни) македонските медии. В писмо до Европейския съвет външните министри от ЕС и върховният представител на ЕС за външната политика Катрин Аштън те предупредиха, че отлагането на решението за кандидатурата на Скопие за ЕС заплашва сигурността на Балканите и би могло да подкопае доверието в блока. Те изразиха увереност, че започването на преговорите с Македония ще засили доверието на инвеститорите както там, така и в региона. (A1, Макфакс, МИА, Алсат М - 13/06/10)
