Дорис Пек от ЕП направи оценка на изборите в Македония и на перспективите за ново многоетническо правителство 
					14/07/2006
					 
						СКОПИЕ, Македония -- Дорис Пек, председател на комисията на Европейския парламент за Югоизточна Европа, приветства начина на провеждане на парламентарните избори на 5 юли в Македония в интервю, излъчено по програмата на македонски език на "Дойче Веле" в четвъртък (13 юли). Тя каза, че липсата на сериозни инциденти, особено сред етническите албански групи, е сигнал за тяхната готовност да възстановят диалога. Пек изрази оптимизъм и по отношение на перспективите за сформиране на ново многоетническо правителство, както и на сътрудничеството между ВМРО-ДПМНЕ, спечелилата вота партия, и партиите на етническите албанци. В Скопие продължават преговорите за сформиране на нова управляваща коалиция. (Вечер, Макфакс - 14/07/06; A1 ТВ - 13/07/06)
