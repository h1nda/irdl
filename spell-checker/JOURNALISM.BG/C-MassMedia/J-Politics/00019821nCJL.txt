Кметът на София ще създаде нова партия през декември
					04/09/2006
					 
						СОФИЯ, България -- Кметът на София Бойко Борисов обяви плановете си в неделя (3 септември) да създаде своя партия. В интервю за националния телевизионен канал бТВ Борисов заяви, че ще регистрира партията си на 3 декември на основата на политическото движение, създадено от него, "Граждани за европейско развитие на България". Той също подчерта, че не проявява интерес да се кандидатира за президентските избори на 22 октомври. 
						Също в неделя бе съобщено, че главният проркурор Борис Велчев се очаква да внесе искане във Върховния съдебен съвет за отнемане на имунитета на още няколко прокурори, обвинени в различни нарушения. Неговият заместник съобщи, че това е резултат от вътрешно разследване, наредено от Велчев. (Монитор, Сега - 04/09/06; бТВ, Медиапул - 03/09/06)
