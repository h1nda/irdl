Рен отново предупреди да не се прекратяват преговорите с Турция за членство в ЕС 
					12/06/2007
					 
						АНКАРА, Турция -- В статия за „Дейли Телеграф” от понеделник (11 юни) еврокомисарят по разширяването Оли Рен отново призова френския президент Никола Саркози да не налага вето на преговорите с Турция за присъединяване към ЕС. Рен отбеляза, че започването на преговорите е било единодушно одобрено от всички страни, членки на ЕС, и подчерта, че ако преговорите бъдат блокирани, това ще предизвика „сблъсък на цивилизациите". Той определи присъединяването на Турция като определящ геополитически въпрос на века. Саркози предлага вместо членство някаква форма на привилегировано партньорство с Турция. (Заман, Сабах, Хюриет, Ватан, Ню Анатолиън, Ройтерс - 12/06/07; ЮПИ, НТВ, АП - 11/06/07)
