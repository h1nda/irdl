Членове на албанската опозиция настояват за предсрочни парламентарни избори
					09/04/2007
					 
						ТИРАНА, Албания -- Общо 22 депутати от главната опозиционна Социалистическа партия (СП) твърдят, че СП трябва да настоява за предсрочни парламентарни избори - въпрос, който ще бъде един от главните в дневния ред на партийния конгрес, започващ в понеделник (9 април). Депутатите смятат, че предсрочните избори са единственият начин да се излезе от политическата криза на ръководеното от Демократическата партия (ДП) правителство. Други в партията обаче се безпокоят от провеждането на нови избори толкова скоро преди президенските избори, които се очаква да бъдат проведени през лятото. Бившият лидер на СП Фатос Нано заяви пред местната Клан ТВ миналата седмица, че той може да се кандидатира за президент. (Шекули, Газета Шиптаре, Кориери, Болкънуеб - 08/04/07; Албейниън Нюз, A1 ТВ, 24-оре - 07/04/07)
