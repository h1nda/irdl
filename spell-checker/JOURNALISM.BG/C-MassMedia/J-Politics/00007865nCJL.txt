Албанската Социалистическа партия започва кампания за местните избори
04/08/2003
 
ТИРАНА, Албания -- Управляващата Социалистическа партия (СП) даде ход на кампанията за местните избори през октомври, като представи в края на седмицата своите кандидати за общински изборни длъжности. Номинациите бяха направени след като СП не успя да формира стратегически съюзи с традиционните си партньори след няколко тура на преговори. Междувременно напрежението в редиците на партийното ръководство се засилва. Бившият външен министър Илир Мета се е обърнал към редовите членове да го подкрепят за отстраняването на премиера Фатос Нано от поста председател на СП. (АТА, Албейниън Дейли Нюз - 03/08/03)
