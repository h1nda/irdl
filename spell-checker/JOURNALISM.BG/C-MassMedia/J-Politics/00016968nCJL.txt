Британски посланик призова за спазване на законите в Албания
					16/12/2005
					 
						ТИРАНА, Албания -- Всички албанци трябва да спазват законите и конституцията и да имат обща национална цел за интеграция в ЕС, каза британският посланик в Тирана Ричард Джоунс. В изказване в четвъртък (15 декември) той заяви, че преследването на теснопартийни, фракционни или лични интереси може само да попречи на усилията за присъединяване към ЕС, като добави, че членството в ЕС трябва да е в основата на всички партийни платформи. Като призна, че Албания има да извърви дълъг път за хармонизиране на законите си с тези на ЕС, той обеща, че международната общност активно ще помага на Тирана в този процес. (Албейниън нюз - 16/12/05)
