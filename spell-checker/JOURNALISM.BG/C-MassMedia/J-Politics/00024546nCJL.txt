Албанската социалистическа партия поиска да изслуша министър-председателя във връзка с доклада за напредъка на ЕК
					13/11/2007
					 
						ТИРАНА, Албания -- Опозиционната Социалистическа партия (СП) реши в понеделник (12 ноември) да поиска провеждането на заседание за парламентарен контрол с участието на министър-председателя Сали Бериша във връзка с доклада за напредъка на Албания, публикуван преди седмица от Европейската комисия. Бериша обсъди доклада за напредъка по време на заседание при закрити врати с депутатите от управляващата Демократическа партия в понеделник. Според съобщенията той е признал, че корупцията остава проблем за албанската съдебна система, и е призовал президента Бамир Топи да я реформира. (Газета Шкиптаре, Шекули, Коха Йоне, Панорама - 13/11/07)
