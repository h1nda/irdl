Албания създаде парламентарна комисия за интегрирането си в НАТО 
					01/06/2007
					 
						ТИРАНА, Албания -- В четвъртък (31 май) парламентът одобри създаването на комисия, която ще се занимава с програмите за прилагане на реформите, свързани с интеграцията в НАТО. Комисията ще се състои от десет члена и ще бъде председателствана съвместно от Башким Фино от опозиционната Социалистическа партия и Фердинанд Джафери от управляващата Демократическа партия. Комисията ще се занимава с преработване и адаптиране на законодателството в съответствие с международните стандарти и с финализирането на свързаните с НАТО реформи и ще работи за засилване на сътрудничеството с другите парламенти в региона. (Коха Йоне, Топ-Ченъл, Шекули - 01/06/07)
