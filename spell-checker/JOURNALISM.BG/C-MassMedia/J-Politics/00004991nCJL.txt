ДСК и ДПК печелят местните избори в Косово
04/11/2002
 
ПРИЩИНА, Косово, Югославия -- Демократичният съюз на Косово (ДСК) на Ибрахим Ругова спечели мнозинство в 11 от 30 общини в Косово, включително в столицата Прищина. Според резултатите, обявени от ОССЕ в неделя (3 ноември) ДСК може да управлява и в няколко други града, ако сформира съюзи с по-малки групи. Поддръжката за партията е спаднала от последните местни избори, когато ДСК спечели властта в над 20 общини. Демократичната партия на Косово на Хашим Тачи ще има мнозинство в четири общини и може да управлява още поне в четири в коалиция с по-малки партии. Алиансът за бъдеще на Косово на Рамуш Харадинай е на трето място, но не спечели мнозинство в никоя община. Сръбските политически партии преобладаваха в пет района. Изборите се проведоха на 26 октомври. (АП, АФП - 03/11/02)
