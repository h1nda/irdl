Албания и Китай подписват споразумения за сътрудничество 
					15/09/2004
					 
						ТИРАНА, Албания -- Албания и Китай подписаха серия от споразумения за сътрудничество във вторник (14 септември). Албанският премиер Фатос Нано и китайският му колега Уен Джибао присъстваха на церемония по повод споразуменията, обхващащи икономическите връзки, образованието, спорта, ефирните медии, правосъдието и отбраната. Те подписаха и комюнике, в което се декларира ангажимента на двете държави за развитие на двустранните връзки. Китай оценява високо ролята на Албания за укрепване на регионалната стабилност, а Албания отбелязва приноса на Китай към международната политика като постоянен член на Съвета за сигурност на ООН. (АТА, Синхуа - 14/09/04)
