Международната общност призова кабинета в БиХ да внесе законопроект за образованието в парламента
24/02/2004
 
САРАЕВО, Босна и Херцеговина (БиХ) -- Международната общност призова Съвета на министрите на БиХ да внесе ключово важния законопроект за висшето образование в парламента. В съвместно заявление, публикувано в понеделник (23 февруари), Службата на върховния представител, ОССЕ, Световната банка, делегацията на Европейската комисия и Съветът на Европа определиха като "тревожен" факта, че ключово важният законопроект не е бил внесен в парламента. Страната рискува да изгуби финансова помощ на обща стойност 42 млн. щ.д. от Световната банка, ако законът не бъде приет до 31 март.
Други новини: висшият военен представител на БиХ Енес Беширбашич каза в понеделник, че държавните институции, които противодействат на тероризма, подобряват работата си с всеки изминал ден. Той говори по време на международна двудневна конференция в Сараево. (Източници на СВП - 24/02/04; Източници на СВП, уеб-сайт на ОССЕ, Pincom.info, ПБС Бих, СРНА, Би Би Си - 23/02/04)
