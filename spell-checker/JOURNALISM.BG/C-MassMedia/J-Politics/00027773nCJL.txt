Румънският Сенат прие законопроект за отнемане на правомощията на президента да назначава прокурори
					17/09/2008
					 
						БУКУРЕЩ, Румъния -- Във вторник (16 септември) Сенатът одобри със 78 на 46 гласа промяна в процедурите за назначаване на прокурори. Според поправката президентът вече няма да назначава главните прокурори в Службата за разследване на корупцията, Отдела за разследване на организираната престъпност и тероризма и прокуратурата на Върховния съд. Вместо това с назначенията ще се занимава Висшият съдебен съвет. Промените предвиждат също главните прокурори и техните заместници да имат минимум десет години стаж. (Медиафакс, Агерпрес, Зиаре - 16/09/08)
