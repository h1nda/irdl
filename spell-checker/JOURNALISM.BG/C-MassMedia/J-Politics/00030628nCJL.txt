Български мафиотски босове бяха освободени от ареста за участие в изборите
					17/06/2009
					 
						СОФИЯ, България -- Във вторник (16 юни) съд в град Кюстендил освободи заподозрените като босове на мафията Пламен Галев и Ангел Христов, известни като "Братя Галеви". Те бяха арестувани по обвинения в организиране на престъпна група, изнудване, нанасяне на телесна повреда, измъчване и рекет. Двамата бяха освободени, след като Централната избирателна комисия им разреши да се кандидатират за предстоящите парламентарни избори на 5 юли. Разпоредбите в изборното законодателство позволяват на граждани, които все още не са осъдени, да се кандидатират за парламента и им предоставят имунитет за времето на предизборната кампания. И двамата ще се кандидатират в едномандатни райони - Галев в Кюстендил, а Христов в Перник.
						Други новини -- Около 2 000 държавни служители излязоха на протест в центъра на София във вторник с искания за по-високи заплати и за да протестират срещу планираното замразяване на заплатите в бюджетния сектор поради икономическата криза. В протеста пред сградата на правителството участваха работници от промишлеността, металургията, миньори, фермери, учители, лекари и студенти. (Дневник, Стандарт - 17/06/09, Агенция София нюз, БНР, Медиапул, Дарик, бТВ, Нова ТВ, Фокус, София ехо, Ройтерс, АП, АФП - 16/06/09)
