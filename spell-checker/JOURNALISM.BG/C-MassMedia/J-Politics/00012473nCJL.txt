Турция ще приеме нови закони преди срещата на върха на ЕС
					29/10/2004
					 
						АНКАРА, Турция -- Външният министър Абдула Гюл, министърът на правосъдието Джемил Чичек и вътрешният министър Абдулкадир Аксу публикуваха изявление в четвъртък (28 октомври), в което обещават да прокарат пет нови закона през парламента преди срещата на върха на ЕС на 17 декември. Новото законодателство ще улесни работата на гражданските сдружения и немюсюлманските религиозни фондации. С него ще се създаде също съдебна полиция и ще се променят наказателните процедури и правила, отнасящи се до излежаването на присъдите. В неотдавна публикуван доклад Европейската комисия призова за приемането на тези мерки. (AФП - 28/10/04)
