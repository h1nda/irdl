Буюканът направи посещение на учтивост при турския президент Гюл 
					11/09/2007
					 
						АНКАРА, Турция -- Началникът на генералния щаб генерал Яшар Буюканът направи в понеделник (10 септември) визита в президентския дворец, за да поздрави президента Абдула Гюл с неотдавнашното му избиране на поста. Буюканът и Гюл се срещнаха на четири очи за около 45 минути, след което се ръкуваха и усмихнато позираха за снимка пред репортерите, очевидно за да демонстрират, че обтегнатите им отношения са се подобрили. Визитата на учтивост се възприема като важен жест на помирение между военните и президентството, тъй като Буюканът се бе противопоставил на кандидатурата на Гюл поради неговото ислямистко минало. 
						Във вторник Гюл започва четиридневна обиколка в пет турски провинции. Той има намерение да посети Ван, Хакари, Сиирт, Шърнак и Диарбекир. (Заман, Сабах, Хюриет - 11/09/07; НТВ, Ройтерс - 10/09/07)
