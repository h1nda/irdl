Спаркс заяви, че ЮЛЕКС ще наложи върховенството на закона в цяло Косово 
					10/02/2011
					 
						ПРИЩИНА, Косово -- Заместник-ръководителят на ЮЛЕКС Анди Спаркс заяви, че мисията желае да наложи върховенството на закона не само в северната част, но и в цяло Косово. Местните медии цитираха думите на Спаркс, който е казал за излизащия в Белград всекидневник "Политика" в сряда (9 февруари), че борбата с корупцията и организираната престъпност е приоритет за ЮЛЕКС. Той съобщи, че през следващите дни и седмици ЮЛЕКС и КФОР ще засилят действията си и от двете страни на р. Ибър, която разделя Митровица. (Клан Косова, РТК, Телеграфи - 09/02/11)
