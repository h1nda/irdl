Сърбия определи Стефанович да води преговорите с Косово
					23/01/2011
					 
						БЕЛГРАД, Сърбия - Екипът за преговори на Сърбия с Прищина ще бъде ръководен от Борислав Стефанович, политически директор в Министерството на външните работи, съобщи правителството в петък (21 януари). Негов заместник ще бъде Владан Йовичич от Министерството за Косово. Министърът за диаспората Сърджан Сречкович заяви на пресконференция, че Белград е напълно готов за преговорите, макар че датата за започването им не е определена. (Б92, РТС, Taнюг - 21/01/11)
