Албанският премиер Бериша отхвърля слуховете за извънредни избори
					12/07/2006
					 
						ТИРАНА, Албания -- Премиерът Сали Бериша, който е лидер на управляващата Демократическа партия (ДП), отхвърли във вторник (11 юли) възможността за извънредни парламентарни избори, за каквито напоследък намеква опозицията. На заседание на парламентарната група на ДП Бериша отхвърли също и внушенията на опозицията, че изборът на нов президент, след като мандатът на заемащия сега поста Алфред Мойсиу изтече догодина, ще се провали. Опозицията твърди, че ако тя не преговаря със сегашното мнозинство, няма да може да бъде постигнат консенсус за кандидата за президент. 
						Петте опозиционни партии в парламента планират митинг в Тирана в сряда вечерта, за да протестират срещу политиката на правителството на ДП. (Албейниън Нюз, Газета Сот, Кориери, Шекули - 12/07/06)
