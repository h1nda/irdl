Главната хърватска опозиционна партия заяви, че ще продължи сътрудничеството по въпроса за членството в ЕС 
					03/04/2005
					 
						ЗАГРЕБ, Хърватия -- Ръководителят на главната опозиционна сила Социал-демократическа партия (СДП) Ивица Рачан заяви в събота (2 април), че СДП ще продължи сътрудничеството си с правителството по въпросите, свързани с присъединяването към ЕС. Рачан каза на среща с местни служители на СДП в Славонски Брод, че партията ще подкрепя и по-нататък проектите, целящи влизането на Хърватия в ЕС, но разкритикува икономическата политика на правителството. 
						В други новини, няколко хиляди души излязоха на улиците в Загреб в петък, след като чуха, че межуднародната футболна федерация е забранила на хърватския национален отбор да участва в световно първенство по футбол. Уебсйатът "Нюз индекс" съобщи, че ФИФА е решила да накаже Хърватия за провала й в залавянето на генерал Анте Готовина. Уебсайтът по-късно призна, че съобщението е първоаприлска шега. (Index.hr, HINA - 02/04/05; Ananova - 01/04/05)
