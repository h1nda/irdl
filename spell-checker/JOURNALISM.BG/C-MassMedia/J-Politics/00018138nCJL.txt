Следващият кръг от преговорите по ССА между Сърбия и Черна гора и ЕС трябва да започне в сряда
					04/04/2006
					 
						БЕЛГРАД, Сърбия и Черна гора -- Вторият кръг от преговорите по Споразумението за стабилизация и асоцииране (ССА) между Сърбия и Черна гора и ЕС ще започне в Белград в сряда (5 април). Очаква се основни теми на разговорите да бъдат човешките права, правата на малцинствата и изпълнението на политическите критерии. Арестът на един от основните издирвани обвиняеми във военни престъпления Ратко Младич бе поставен като условие за провеждането на този кръг от преговорите по ССА, но миналата седмица ЕС реши да удължи срока. (Данас - 04/04/06; Танюг - 03/04/06)
