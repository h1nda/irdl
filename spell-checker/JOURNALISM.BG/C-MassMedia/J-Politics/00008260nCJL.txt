Хърватската партия в БиХ иска нови дебати по образователната реформа
07/09/2003
 
МОСТАР, Босна и Херцеговина (БиХ) -- Бариша Чолак, лидер на Хърватския демократичен съюз (ХДС), каза пред репортери в събота (6 септември), че неговата партия ще настоява за нови дебати по образователната реформа. Чолак заяви, че ХДС е за запазване на обучението на хърватски език в училищата и може да подкрепи призивите за референдум по промените в образователната система.
В други новини, полицията на Федерация БиХ съобщи в събота, че е заловила нови големи количества оръжия в Любушки, западна Херцеговина. Местната полиция, заедно с СФОР, са открили 87 сандъци с артилерийски снаряди, пехотни мини и гранатомети. В четвъртък СФОР обявиха, че са конфискували над четири тона оръжия и муниции в град Приедор в Република Сръбска. (СРНА, ФЕНА, Би Би Си - 06/09/03; AФП - 04/09/03)
