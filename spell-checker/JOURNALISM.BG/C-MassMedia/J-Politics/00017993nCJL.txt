Генералният секретар на НАТО и председателят на ЕК призовават за честни избори в Македония
					22/03/2006
					 
						СКОПИЕ, Македония -- Генералният секретар на НАТО Яп де Хоп Схефер заяви в интервю за медиите, че парламентарните избори в Македония по-късно през годината ще бъдат основен тест за кандидатурата на страната за членство в Пакта. В декларация, огласена по време на излъчваната на македонски език програма на "Гласът на Америка", Де Хоп Схефер подчерта, че се очаква изборите да бъдат "110 %" честни и демократични. Македонският премиер Владо Бучковски ще се срещне в сряда в Брюксел с генералния секретар на НАТО и с високопоставени представители на ЕС. 
						Междувременно в писмо до Бучковски председателят на Европейската комисия Жозе Мануел Барозу също е подчертал важността на провеждането на изборите в съответствие с европейските стандарти. (Уеб сайт на македонското правителство - 22/03/06; Макфакс, Уеб сайт на НАТО - 21/03/06)
