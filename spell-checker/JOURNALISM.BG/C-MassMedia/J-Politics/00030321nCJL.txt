Хърватският премиер Санадер не е взел решение за кандидатирането си за президент
					20/05/2009
					 
						ЗАГРЕБ, Хърватия -- Министър-председателят Иво Санадер, който оглавява управляващия Хърватски демократичен съюз (ХДС), каза във вторник (19 май), че все още не е взел решение дали да се кандидатира за президентския пост по-късно през годината. С това той отговори на спекулации в медиите, че планира да се кандидатира в светлината на силното представяне на ХДС на местните избори в неделя. ХДС си осигури солидни позиции в райони, доминирани от неговия основен противник, опозиционната Социалдемократическа партия. Санадер каза, че е малко вероятно да се вземе окончателно решение за кандидата на ХДС преди септември, с което се предоставя време за обсъждане през цялото лято. (ХИНА, ХРТ - 19/05/09)
