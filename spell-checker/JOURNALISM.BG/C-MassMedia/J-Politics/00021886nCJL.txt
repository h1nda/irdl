Управляващата коалиция в Македония и ДСИ положиха основата на процес на преговори 
					13/03/2007
					 
						СКОПИЕ, Македония -- Представители на управляващата коалиция в Македония и на най-голямата албанска етническа партия, Демократичния съюз за интергация (ДСИ), се срещнаха в понеделник (12 март), което бе поредната стъпка към възобновяване на изпадналия в продължителен застой политически диалог. Вътрешния министър Гордана Янкуловска определи първата среща като конструктивна и заяви, че преговорите ще продължат по-късно тази седмица. Тя отбеляза също, че експертите са започнали да изготвят списъка от закони, които трябва да бъдат приети съгласно принципа на Бадинтер, свързан със законопроектите, засягащи малцинствата.
						Други новини -- В понеделник делегация на ДСИ, водена от председателя на партията Али Ахмети, започна работно посещение във Великобритания. По програма членовете на ДСИ трябва да се срещнат с членове на парламента и с министъра по европейските въпроси Джеф Хун, преди да отпътуват за Белфаст.
						Също в понеделник Гьорги Оровчанец, който неотдавна напусна ВМРО-Народна партия, обяви, че сформира нова опозиционна партия, която ще носи името "Нова алтернатива". (Вечер, Дневник - 13/03/07; MИA, Макфакс - 12/03/07)
