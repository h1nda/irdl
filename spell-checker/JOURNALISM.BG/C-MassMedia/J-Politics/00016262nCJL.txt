Прокурорите на МНСБЮ възразиха срещу връщането на Харадинай в политиката
					14/10/2005
					 
						ХАГА, Холандия -- Прокурорите от трибунала на ООН за военни престъпления в Хага ще обжалват решението на съда, което разреши на Рамуш Харадинай, бивш премиер на Косово, да участва отново в политиката. Говорителят на прокуратурата Флорънс Хартман нарече решението безпрецедентно и призова за отмяната му. Председателят на съда Кармел Агиус се присъедини към тези настроения, като каза, че колегите му са дали погрешен знак на другите политици, които очакват да започнат процесите срещу тях в Хага. В решението си от сряда трибуналът даде на ЮНМИК правото да взима решения за политическата дейност на Харадинай за всеки конкретен случай. Харадинай се предаде на трибунала в Хага преди няколко месеца, но бе освободен до започването на процеса срещу него. (Б92, Танюг, Бета, РТС, Ройтерс - 13/10/05)
