Министър-председателят на РС Додик вижда БиХ като федерална асиметрична държава 
					31/08/2007
					 
						САРАЕВО, Босна и Херцеговина (БиХ) -- Министър-председателят на Република Сръбска (РС) Милорад Додик каза, че той вижда бъдещата БиХ като федерална, асиметрична държава и не вярва, че предложението на босненските партии за разделяне на страната на няколко многоетнически региона може да бъде приложим на практика конституционен модел. 
						По време на среща в четвъртък (30 август) с кардинал Винко Пулич, глава на хърватската католическа общност в БиХ, Додик каза, че мисли, че хърватите трябва да имат своя териториална общност в БиХ, и посочи, че РС ще ги подкрепи, ако те поискат трета федерална единица. Върховният представител Мирослав Лайчак призова Додик да се въздържа от подобни коментари. (Независне Новине - 31/08/07; РТРС, НТВ Хаят, ПБС, Фена - 30/08/07)
