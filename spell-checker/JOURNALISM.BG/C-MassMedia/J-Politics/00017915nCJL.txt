Председателят на черногорския парламент подчерта значението на мониторинга на референдума
					15/03/2006
					 
						ПОДГОРИЦА, Сърбия и Черна гора -- Председателят на черногорския парламент Ранко Кривокапич отбеляза важността на щателния мониторинг на референдума за независимост по време на среща с посланиците от Постоянния съвет на ОССЕ в Подгорица във вторник (14 март). Делегацията на ОССЕ посети столицата в рамките на неколкодневно посещение в Сърбия и Черна гора. Кривокапич отново подчерта решимостта на черногорските власти да организират гласуването на 21 май в пълно съответствие с европейските стандарти. (Мина, Танюг - 14/03/06)
