Скопие е домакин на кръгла маса по възможните изменения на избирателните закони
30/06/2004
 
СКОПИЕ, Македония -- Кръгла маса по възможните промени в закона за местните избори и закона за президентските избори бе проведена в Скопие във вторник (29 юни). Експерти, законодатели, преподаватели по право, представители на правителството и на НПО участваха в дебата.
Други новини: президентът Бранко Цървенковски се завърна от срещата на НАТО в Истанбул във вторник, заявявайки, че Македония се надява да получи покана за присъединяване към Алианса през 2006 г и да стане пълноправен член през 2007 г. Той допълни, че всички срещи, на които е присъствал, подсказват формирането на растящ консенсус сред членките на НАТО в полза на присъединяването на държавите, подписали Адриатическата харта - Албания, Хърватия и Македония.(Макфакс, А1 ТВ, Утрински вестник, Дневник - 20/06/04; А1 ТВ - 29/06/04)
