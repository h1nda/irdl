Албанският президент Мойсиу призовава политическите партии да се споразумеят за дата на изборите
					24/03/2005
					 
						ТИРАНА, Албания -- Президентът Алфред Мойсиу отново призова водещите политически сили да се споразумеят за дата на парламентарните избори. Управляващата Социалистическа партия иска те да се проведат в периода между 3 юли и 3 август, а опозиционната Демократическа партия и други партии искат изборите да са през юни. 
						Мойсиу обсъди в сряда изборите с председателят на Конгреса на Съвета на Европа, Джовани ди Стаси. Двамата бяха единодушни, че гласуването трябва да се организира и проведе съобразно европейските стандарти. (Албейниън нюз - 24/03/05; Уеб-сайт на албанското правителство - 23/03/05)
