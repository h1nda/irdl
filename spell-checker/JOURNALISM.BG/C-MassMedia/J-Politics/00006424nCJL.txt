Румъния и Русия подготвят споразумение за икономическо сътрудничество
28/03/2003
 
БУКУРЕЩ, Румъния -- Руският премиер Михаил Касянов посети Букурещ в четвъртък (27 март), за да обсъди проекта на споразумението за икономическо сътрудничество, което вероятно ще бъде подписано през май или юни. Очаква се то да насърчи големите гранични проекти, които включват транзитния пренос на нефт и газ.
В други новини от четвъртък, Хърватска и Словения удължиха с три месеца споразумението си за преминаване на кораби и риболов в общи териториални води. Миналото лято напрежението се покачи след множество инциденти в морето. (Девет часа; Ромпрес - 28/03/03; ХИНА - 27/03/03)
