Албанската опозиционна партия вероятно ще подкрепи Мойсиу за втори мандат
					26/07/2006
					 
						ТИРАНА, Албания -- Социалдемократическата партия (СДП) вероятно ще подкрепи президента Алфред Мойсиу за втори мандат следващата година. В изявление от вторник (25 юли) лидерът на СДП Скендер Гинуши заяви, че позицията и дейността на Мойсиу са допринесли за стабилизацията на Албания. Гинуши също похвали действията на президента в подкрепа на конституционния ред. Мойсиу, който бе избран през юни 2002 г. не е обявил дали възнамерява да се кандидатира за втори мандат. (Албейниън нюз - 26/07/06)
