Трима опозиционни депутати разкритикуваха парламентарния бойкот
					28/01/2010
					 
						БРЮКСЕЛ, Белгия -- Трима депутати от албанската опозиционна Социалистическа партия (СП), които се противопоставят на решението на партията си за бойкотиране на парламента, се срещнаха в сряда (27 януари) в Брюксел с Едуард Кукан, ръководител на делегацията на ЕП на Балканите. Депутатът от СП Бен Блуши каза, че вместо да бойкотира работата на парламента, СП трябва да играе водеща роля в процеса на интегриране на Албания в ЕС. Неговият колега Андис Харасани - към когото се присъедини и неговият съпартиец от СП Кастриот Ислами - каза, че партията скоро ще се завърне в парламента. В Тирана лидерът на СП Еди Рама настоя, че бойкотът ще продължи, докато изборният процес от юни 2009 не бъде разследван. (Шекули, Топ Ченъл, Лаймифундит, Balkan Web, Ора Нюз - 27/01/10)
