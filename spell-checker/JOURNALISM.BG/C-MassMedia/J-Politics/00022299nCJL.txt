Кандидат за президент каза, че албанската правителствена коалиция е в състояние на хаос 
					20/04/2007
					 
						ТИРАНА, Албания – Бамир Топи, заместник-председател на управляващата Демократическа партия (ДП), коментира в четвъртък (19 април), че управляващата коалиция не функционира добре и че ДП трябва да поеме отговорността за това. Той коментира слуховете, че вторият по големина коалиционен партньор, Републиканската партия, ще обяви свой самостоятелен кандидат за президент, докато третият член на коалицията, Партията за човешки права, отказва да подкрепи в парламента новия закон за правна регулация на бизнеса. Топи настоя трите партии да седнат и да намерят решение на различията помежду си, така че правителството да е в състояние да продължи реформите. 
						Също в четвъртък президентът Алфред Мойсиу предупреди, че може да се намеси във връзка с проектозакон за глобите за фирмите. Мойсиу каза, че парламентът трябва да приема закони, които решават проблемите, а не ги създават. (Коха Йоне, Топ-Ченъл - 20/04/07; Макфакс - 19/04/07)
