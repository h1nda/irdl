Посланикът на ЕК в Албания призова спорещите партии да гарантират продължаване на реформите
					29/03/2006
					 
						ТИРАНА, Албания -- Посланикът на Европейската комисия (ЕК) в Тирана, Луц Залцман, призова спорещите политически партии да подновят диалога и да гарантират продължаването на реформите. Пред местния телевизионен канал "Вижън+" по-рано тази седмица Залцман предупреди, че продължаващите спорове между управляващите и опозиционните партии, които са блокирали работата на парламента от няколко седмици, държат страната за заложник и прахосват ценно време, необходимо за прилагане на реформите. Вниманието и усилията трябва да се съсредоточат върху изпълнението на условията за евроинтеграция, каза той. (Албейниън Нюз - 29/03/06)
