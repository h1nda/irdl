Сърбия и САЩ подписаха двустранно споразумение
					09/11/2006
					 
						БЕЛГРАД, Сърбия -- Министърът на отбраната Зоран Станкович и заместник-командващият на Европейското командване на САЩ (ЕУКОМ), генерал Уилям Уорд, подписаха в сряда (8 ноември) в Белград двустранно cпоразумение за доставки и взаимна логистична поддръжка. Двамата дадоха висока оценка на този ход като нова важна стъпка към засилване на двустранното военно сътрудничество. Посланикът на САЩ Майкъл Полт подчерта, че САЩ и НАТО искат Сърбия да се включи в програмата "Партньорство за мир", но подчертаха, че това зависи главно от сътрудничеството на Белград с Трибунала на ООН за военни престъпления. (Данас - 09/11/06; Бета, Танюг - 08/11/06)
