Буш дава висока оценка на румънския президент Илиеску за силната му роля на лидер
29/10/2003
 
ВАШИНГТОН, САЩ -- Президентът Джордж Буш даде висока оценка на своя румънски колега Йон Илиеску за силната му роля на лидер и приветства приноса на Румъния в международната борба срещу тероризма. Двамата президенти проведоха среща насаме в Овалния кабинет във вторник (28 октомври). Прес-секретарят на Белия Дом Скот Маклелън каза, че те са обсъдили двустранните отношения, икономическите реформи в Румъния и сътрудничеството в Ирак и Афганистан. От своя страна Илиеску е заявил, че Румъния е навлязла в нов етап на партньорството със САЩ. (Акт Медиа - 29/10/03; АП, Ромпрес - 28/10/03)
