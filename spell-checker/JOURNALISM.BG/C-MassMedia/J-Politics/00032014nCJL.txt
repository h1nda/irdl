Хърватският парламент ще обсъди имунитета на Рончевич
					16/10/2009
					 
						ЗАГРЕБ, Хърватия -- Очаква се в петък (16 октомври) парламентът да гласува по предложение за сваляне на депутатския имунитет на бившия министър на отбраната Берислав Рончевич от управляващия Хърватски демократичен съюз (ХДС). Парламентарната мандатна комисия направи предложението в четвъртък, с което отстрани пречките за започване на съдебно преследване срещу Рончевич. Прокуратурата иска сваляне на неговия имунитет във връзка с тръжна процедура през 2004 г. за военни камиони. От там твърдят, че договорът е струвал на страната милиони куни. (ХРТ, ХИНА, Дневник - 15/10/09)
