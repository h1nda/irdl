Европейският парламент ще обсъди резолюция за Сърбия 
					28/10/2010
					 
						БРЮКСЕЛ, Белгия -- Комисията по външни отношения на Европейския парламент (ЕП) започва обсъждането на проекторезолюция за Сърбия, съобщиха сръбските медии в сряда (27 октомври). Резолюцията ще поощри постиженията на Сърбия в усилията й за присъединяване към ЕС и ще очертае предизвикателствата, пред които страната е все още изправена. Според докладчика на ЕП за Сърбия Йелко Кацин, който представи проекторезолюцията пред депутатите от ЕП, резолюцията ще призове правителството да увеличи своите усилия в борбата с корупцията и за реформирането на съдебната система, но в същото време ще бъде в голямата си част положителна и ще послужи като катализатор за предприемането на определени реформи. ЕП ще гласува резолюцията на своето следващо заседание през януари. Очаква се също депутатите от ЕП да призоват всички страни, членки на ЕС, да ратифицират Споразумението за стабилизация и асоцииране със Сърбия колкото може по-скоро. (РТС, Танюг, Б92 - 27/10/10)
