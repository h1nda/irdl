Посещението на президента Илиеску в Китай е знак за засилване на икономическите връзки
22/08/2003
 
ПЕКИН, Китай -- Визитата на румънския президент Йон Илиеску в Китай е знак за по-добрите двустранни икономически отношения, се казва в съобщения на румънската и китайската преса. По време на срещите си в Пекин Илиеску и неговият китайски колега Ху Джинтау са подписали съвместна декларация за засилване на двустранното сътрудничество. Съобщава се също така, че Румъния и Китай планират да създадат съвместно предприятие за стационарни телефонни услуги. Румънската Постелеком и китайската Зи Ти И Корпорейшън са подписали споразумение на стойност 89 млн. евро в четвъртък ( 21 август) за доставка на оборудване за Румъния. Зи Ти И ще закупи и 29% от дела на румънските пощи в Постелеком. Двете страни са се споразумели и за интензифициране на двустранното сътрудничество в областта на информационните технологии. (Ромпрес, Синхуа Икон Инфо - 22/08/03)
