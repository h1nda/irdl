Управляващата партия в Косово предложи избори през ноември
					01/06/2009
					 
						ПРИЩИНА, Косово -- Якуп Красничи, генерален секретар на управляващата Демократическа партия на Косово (ДПК), каза в събота (30 май), че най-подходящият месец за провеждане на местните избори би бил ноември. „От 1999 г. насам изборите винаги са се провеждали през ноември и никога не сме имали проблеми,” каза Красничи. Опозиционните партии настояват за октомври и притискат президента Фатмир Сейдиу да насрочи датата за изборите възможно най-скоро. ОССЕ предложи да осигури консултации и техническа помощ.
						Други новини -- ЕС е призовал Косово и Македония да поддържат добросъседски отношения, според репортаж в местна медия от неделя. Президентът на Косово Фатмир Сейдиу отмени посещението си в Македония миналата седмица, след като Скопие понижи характера на посещението му от „официално” на „работно”. (Коха Диторе - 01/06/09; Косова Сот, Експрес, Кога Диторе, Зери, Кохавижън, ТВ21 - 31/05/09)
