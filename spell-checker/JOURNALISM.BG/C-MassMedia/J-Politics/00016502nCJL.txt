Парламентът на Сърбия и Черна гора одобрява споразумение с НАТО
		06/11/2005
		 
			БЕЛГРАД, Сърбия и Черна гора -- Парламентът на Сърбия и Черна гора гласува в петък (4 ноември) за споразумението на правителството с НАТО, което ще разреши преминаването на съюзническите войски през страната. Депутатите одобриха споразумението, въпреки опозицията от страна на социалистите на Слободан Милошевич и ултранационалистите радикали. 
			Според други новини, главнокомандващият войските на НАТО за Югоизточна Европа е пристигнал в Косово в петък за разговори с местни и международни високопоставени лица. Това е четвъртото посещение в провинцията, направено от адмирал Хари Улрих, главнокомандващ обединените сили на НАТО в Неапол. (Данас - 05/11/05; АП, Бета, Танюг - 04/11/05)
