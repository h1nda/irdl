Ново напрежение между Грегорян и сръбските партии в РС
					14/01/2008
					 
						САРАЕВО, Босна и Херцеговина (БиХ) -- Отношенията между заместник върховния представител Рафи Грегорян и основните сръбски партии се влошиха отново миналата седмица, след като Грегорян заяви пред няколко НПО, че в Република Сръбска (РС) няма свобода на печата. Той добави, че "медиите в РС са забулени в мрак и изопачават истината". В петък (11 януари) управляващият Съюз на независимите социалдемократи (СНСД) в РС призова всички сръбски партии и административни субекти да прекратят връзките си с Грегорян. Според СНСД твърденията на Грегорян са "типичен опит да се организира нов удар срещу РС". В изказване пред в. "Дневни Аваз" в неделя Грегорян настоя, че само се опитва да бъде конструктивен. (Дневни Аваз, Независне Новине, РТРС - 13/01/08)
