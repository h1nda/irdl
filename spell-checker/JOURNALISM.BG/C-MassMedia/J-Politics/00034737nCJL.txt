Хърватия и Сърбия ще подпишат споразумение за сътрудничество в отбраната
					28/05/2010
					 
						БЕЛГРАД, Сърбия -- Министърът на отбраната Драган Шутановац заяви в четвъртък (27 май) за сръбския седмичник "Нин", че следващия месец в Загреб ще бъде подписано "историческо споразумение" с Хърватия в областта на отбраната. "След всички войни сръбската и хърватската армия ще се срещнат двустранно за първи път, за да подпишат споразумение [за сътрудничество]," каза Шутановац. Договорът ще обхваща "възможността за съвместни учения, обучение, образование, обмяна на опит и информация," добави той. (Танюг, Б92, РТС - 27/05/10)
