Посланикът на САЩ призова партиите от БиХ да приключват преговорите по конституционната реформа
					03/03/2006
					 
						САРАЕВО, Босна и Херцеговина (БиХ) -- Много е важно процедурата за избор на президент и двама вицепрезиденти на БиХ да се договори възможно най-скоро, тъй като времето е малко, каза посланикът на САЩ в четвъртък (2 март) на пресконференция. След последния кръг от преговори в сряда политическите лидери на БиХ се договориха да се консултират по въпроса с Венецианската комисия, орган на Съвета на Европа, който се занимава с правните въпроси. Междувременно започна изготвянето на вече договорените конституционни промени, за да може те да бъдат внесени в парламента веднага след решаването на останалите въпроси. (Независне Новине, Дневни Аваз - 03/03/06; Фена, РТРС - 02/03/06)
