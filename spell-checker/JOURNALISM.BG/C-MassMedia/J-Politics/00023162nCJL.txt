Новият кръг от преговори по реформите в съдебната система се провали в Македония
					08/07/2007
					 
						СКОПИЕ, Македония -- Лидерите на управляващите и опозиционните партии се срещнаха в петък (6 юли), за да възобновят спрените реформи в съдебната система, но разговорите завършиха без резултат поради липсата на единодушие по отношение на мандата на държавните прокурори. Премиерът Никола Груевски, лидер на управляващата ВМРО-ДПМНЕ заяви, че главният проблем продължават да бъдат критериите за назначаване и преизбиране на прокурорите. Преструктурирането на съдебната система е главното условие, поставено, както от НАТО, така и от ЕС за присъединяване. (Утрински Весник, Дневник, Вечер - 07/07/07; МИА, A1 ТВ - 06/07/07)
