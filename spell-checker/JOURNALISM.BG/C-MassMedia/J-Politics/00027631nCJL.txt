Турският президент ще направи историческо посещение в Армения
					04/09/2008
					 
						AНКАРА, Турция -- Президентът Абдула Гюл ще бъде първият турски държавен глава, който ще посети Армения в събота (6 септември). Той прие поканата на своя арменски колега Серж Саркисян и ще пътува до Ереван, за да наблюдава квалификационния мач за Световното първенство по футбол 2010 между Турция и Армения. Посещението "може да създаде нов климат на приятелство в региона", се казва в изявление от неговата канцелария. Очаква се двамата лидери да обсъдят спора Нагорно-Карабах и предложението на Турция за създаване на платформа за кавказко сътрудничество и стабилност, съобщават медиите.
						Решението на Гюл да посети Армения вече предизвика противоречиви реакции, тъй като Анкара не е установила дипломатически отношения със своята съседка, след като Армения се отдели от Съветския съюз през 1991 г. Турция се противопоставя на окупацията на Армения на Нагорно-Карабахския район на Азербайджан и на опитите на Ереван да окачестви като геноцид убийството на 1,5 милион арменски цивилни лица от отоманските турци през Първата световна война. (Радикал, Хюриет, Ватан, AФП, РИА Новости, Ройтерс, AП - 03/09/08)
