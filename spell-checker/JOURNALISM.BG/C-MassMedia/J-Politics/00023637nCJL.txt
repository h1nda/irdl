България подписа споразумение за сътрудничество по програмата на ЕК за борба с престъпността 
					22/08/2007
					 
						СОФИЯ, България -- Министърът на вътрешните работи Румен Петков подписа във вторник (21 август) първото споразумение за сътрудничество по програмата на Европейската комисия (ЕК) "Предотвратяване и борба с престъпността" за периода 2007-2010 г. БТА цитира източници от министерството, които са казали, че целта на програмата е да се изгради партньорство между държавите, членки на ЕС, и да се разработят общи стратегии срещу престъпността, като се засили сигурността. 
						Също във вторник "Труд" съобщи, че проектодокументите за новата национална агенция за сигурност са готови и ще бъдат внесени в парламента в началото на септември. Проектът, иницииран от премиера Сергей Станишев, обединява функциите на Националаната служба за сигурност от вътрешното министерство, военното контраразузнаване от министерството на отбраната и Бюрото за финансово разузнаване от финансовото министерство. Рационализирането на процеса може да помогне за предотвратяване на дублирането на дейности и закъсненията, породени от огромната документация. (БTA, БНР, Труд - 21/08/07)
