Гръцкият парламент започна да обсъжда бюджета за 2010 г.
					20/12/2009
					 
						АТИНА, Гърция -- Парламентът започна обсъждането на бюджета на страната късно в събота (19 декември) с цел да се намери изход от сегашната финансова криза. "Тази първа стъпка е един от най-сложните моменти в нашата нова история... В момент на безпрецедентната криза, в която се намира страната, ние се нуждаем от национално единство между партиите, държавните институции, бизнеса и работниците", заяви премиерът Георгиу Папандреу. Той заяви, че рейтинговите агенции, които са снижили оценките си за платежоспособността на Гърция, подкопават усилията на правителството да стабилизира икономиката. През декември "Стандард енд Пуър" и "Фич" намалиха рейтинга на Гърция поради огромния бюджетен дефицит на страната и държавния дълг. 
						В изявление в Копенхаген в рамките на конференцията на ООН за промените в климата миналата седмица Папандреу призова испанския премиер Хосе Луис Родригес, чиято страна ще поеме ротационното председателство на ЕС през януари, да разгледа политиката на рейтинговите агенции. (AФП, РИА-Новости, Ройтерс, AНА-МПА - 19/12/09; РИА-Новости - 18/12/09)
