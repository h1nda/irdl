Черногорска парламентарна комисия прие проект за конституция
					09/03/2007
					 
						ПОДГОРИЦА, Черна гора -- Парламентарната комисия по конституционни въпроси прие в четвъртък (8 март) проекта за нова конституция на Черна гора и многобройни алтернативи. Очаква се парламентът да обсъди проекта на 26 март, след което той ще бъде предложен за обществен дебат. Съгласно процедурата за приемането на новата конституция парламентарната комисия трябва да приеме окончателното предложение след обществения дебат. Ако то не бъде одобрено с мнозинство от 2/3 от парламента, ще бъде проведен референдум, на който, за да бъде прието, предложението трябва да получи одобрението на повече от 50 % от гласувалите. Черна гора, която стана независима държава през 2006 г., трябва да приеме нова конституция, за да стане член на Съвета на Европа. (Виести - 09/03/07)
