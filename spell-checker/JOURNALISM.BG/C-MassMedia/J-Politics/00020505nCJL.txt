Черногорският президент подписа закон за приемането на нова конституция 
					03/11/2006
					 
						ПОДГОРИЦА, Черна гора -- Президентът Филип Вуянович подписа в четвъртък (2 ноември) за обнародване закон, даващ начало на подготовката за нова конституция. Тя ще изисква отначало одобрението на две трети от депутатите в парламента. Ако това не се случи, ще бъде организиран референдум за конституцията. 
						Също в четвъртък Подгорица бе домакин на кръгла маса за бъдещата конституция, имаща за цел да предложи насоки за принципите, свързани с човешките права и демокрацията. Редица политици и юридически експерти взеха участие в дебата. 
						Други новини -- В. "Виести" съобщи в петък състава на новия кабинет на номинирания за премиер Желко Щуранович, който ще бъде оповестен идната седмица. "Виести" пише, че Милан Рочен е вероятният кандидат за външен министър, Боро Вучинич ще бъде министър на отбраната, а Мираш Радович - министър на правосъдието. (Виести - 03/11/06; МИНА, СРНА - 02/11/06)
