Хърватският парламент разреши депутат да бъде съден за военни престъпления
					23/11/2006
					 
						ЗАГРЕБ, Хърватия -- В сряда (22 ноември) парламентът гласува за снемане на имунитета на депутата Бранимир Главаш, за да може той да бъде съден за военни престъпления. Главаш е обвинен, че е издавал заповеди за екзекутиране на цивилни хърватски сърби в района на Осиек в началото на конфликта от 1991-1995 г. Той бе арестуван на 26 октомври и оттогава е в гладна стачка. Главаш е първият хърватски депутат, арестуван за военни престъпления. 
						Също в сряда сръбският ултранационалист Воислав Шешел отказа да се яви на предварителното заседание в Трибунала на ООН за военни престъпления в Хага. Лидерът на Сръбската радикална партия е от десет дни в гладна стачка, като настоява за неограничени посещения за съпругата си, пълни права да се защитава сам и правото да си назначи свой собствен юридически съветник. (Весник, Вечерни Лист - 23/11/06; ЮПИ, АП, ХИНА, ХРТ - 22/11/06)
