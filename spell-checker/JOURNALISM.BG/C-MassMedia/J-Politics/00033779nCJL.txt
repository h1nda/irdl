Гръцкият президент положи клетва за втори мандат
					14/03/2010
					 
						АТИНА, Гърция -- Президентът Каролос Папуляс положи клетва в петък (12 март) за втори мандат по време на церемония по встъпване в длъжност в парламента, на която присъстваха премиерът Георгиос Папандреу и всички 300 депутати. Папуляс, който е 81-годишен, обеща да спазва конституцията и законите на страната, нейната независимост и цялост, и да работи за благоденствието и интересите на всички гърци. Във връзка с тежката финансова криза той каза: "Предстои ни дълъг път и тежки задачи, но се надявам,че гръцкият народ ще може да погледне смело на това." (Kaтимерини - 13/03/10; AНА-MПА, Синхуа, ДПА - 12/03/10)
