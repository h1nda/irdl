България и Гърция подписаха рамково споразумение за военно сътрудничество
					13/03/2005
					 
						СОФИЯ, България -- Военният министър Николай Свинаров и гръцкият му колега Спилиос Спилиотопулос подписаха в петък (11 март) рамково споразумение за двустранно военно сътрудничество. То очертава основните принципи, финансовите и правните аспекти на сътрудничеството, както и въпросите, свързани със защитата на класифицираната информация. 
						В други новини, българското министерство на отбраната съобщи в петък, че е отменило сделка с израелската фирма Елбит Системс за модернизация на 12 хеликоптера от съветската епоха. Министерството е анулирало контракта поради "провал в изпълнението на определените в търга критерии". (Уебсайт на българското правителство, Сега - 11/03/05)
