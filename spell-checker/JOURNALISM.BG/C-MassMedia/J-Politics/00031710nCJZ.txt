Наука и технологии: Сърбия и МААЕ подписаха споразумение за сътрудничество
					21/09/2009
					МААЕ подписа споразумение с Белград за техническо сътрудничество. Още новини от областта на науката и технологиите: гръцки ученици получават ваучери като помощ в закупуването на лаптопи; турският Съвет за висше образование одобри откриването на кюрдски институт.
					 
						
53-та Генерална конференция на Международната агенция за атомна енергия се проведе във Виена миналата седмица. [Гети Имиджис]
						
						Сръбският вицепремиер Божидар Делич и заместник-генералният директор на Международната агенция за атомна енергия (МААЕ) Ана Мария Чето подписаха споразумение за техническо сътрудничество във вторник (15 септември) във Виена. Делич ръководеше сръбската делегация на 53-та Генерална конфаренция на МААЕ в австрийската столица. 
						*** 
						
						Гръцки ученици първа година в гимназията получиха ваучери за 450 евро, за да си купят лаптопи за новата учебна година. Инициативата е част от проекта за 68 милиона евро на Министерството на икономиката, от който ще се възползват 120 000 ученици. 
						*** 
						
						Турският Съвет за висше образование одобри откриването на кюрдски институт на 11 септември. Съветът разреши на Университета "Мардин Артуклу" в югоизточната част на страната с преобладаващо кюрдско население да открие факултет, в който ще се преподава на кюрдски език. Кюрдският език бе забранен в Турция през 1991 г. 
						*** 
						
						Румънският учен Диана-Андра-Борка-Таскиук получи наградата "ФНН КАРИЕРА" от Фондацията за национална наука (ФНН), която се дава на млади учени и бъдещи лидери в науката. Тя казва, че ще използва парите от наградата -306 000 евро -- за да продължи изследванията си в областта на наночастиците, затоплени от алтернативно магнитно поле. 
						*** 
						Уеб портал, целящ да помогне на младите хора да започнат бизнес, бе рекламиран в Скопие в четвъртък (17 септември). На http://www.pretpriemac.mk/ млади предприемачи могат да намерят полезна информация и съвети. Проектът се осъществява от Организацията на младия предприемач с подкрепата на институт "Отворено общество" и норвежкото посолство в Македония. 
						*** 
						Първият том на сръбска енциклопедия може би ще бъде публикуван до края на годината или в началото на следващата, ако се осигури финансирането, съобщиха издателите на 15 септември. Те изразиха съжаление, че издаването на втория том се е забавило поради недостатъчно финансиране. 
						*** 
						 Журналистът от Вечерни Лист Мирослав Амбрус-Киш ще бъде първият хърватин, който ще полети в космоса в края на следващата година, съобщи всекидневникът от Загреб на 13 септември. Той ще направи 12-часов полет с Небойша Станоевич, телевизионен продуцент от Сараево. Те ще летят благодарение на екипа на Synergy Moon, който се състои от учени, предприемачи и НПО. 
						
						(Различни източници – 14/09/09-21/09/09)
