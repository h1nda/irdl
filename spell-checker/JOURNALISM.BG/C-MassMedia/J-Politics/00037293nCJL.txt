Германският парламент ще ратифицира ССА със Сърбия следващата седмица 
					03/02/2011
					 
						БЕЛГРАД, Сърбия -- Бундестагът ще ратифицира Споразумението за стабилизация и асоцииране (ССА) между Сърбия и ЕС на 10 февруари, каза в сряда (2 февруари) Михаел Щубген, ръководител на германската парламентарна делегация, по време на посещението й в Сърбия. След разговори със заместник министър-председателя, отговарящ за европейската интеграция, Божидар Джелич, той отново подчерта подкрепата на Бундестага за кандидатурата на Сърбия за ЕС, но отбеляза, че страната има да измине дълъг път, преди да се присъедини към блока. Джелич каза, че Сърбия се надява да получи статут на страна, кандидатка за членство, на срещата на високо равнище на ЕС през декември. (РТС, Танюг - 02/02/11)
