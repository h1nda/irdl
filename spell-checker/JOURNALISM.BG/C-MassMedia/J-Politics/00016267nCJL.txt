Председателят на албанския парламент посети Франция 
					14/10/2005
					 
						ТИРАНА, Албания -- Председателят на парламента Жозефина Топали посети в четвъртък (13 октомври) Париж, за да ръководи конференция по въпросите на енергетиката и околната среда в качеството си на председател на Парламентарната асамблея на страните от Черноморското икономическо сътрудничество. Тя представи програмата на новото албанско правителство, която е насочена към борба с корупцията и организираната престъпност и включва мерки за създаване на ефективна и модерна администрация. 
						В четвъртък в Тирана премиерът Сали Бериша призова местните медии да помогнат на кабинета в усилията му за борба с корупцията. Бериша подчерта, че ръководителите на държавните институции трябва незабавно да проверяват истинността на всякакви съобщения в медиите за корупция и да предприемат необходимите мерки, ако те се окажат верни. (Албейниън нюз - 14/10/05)
