Хърватският президент препотвърждава подкрепата си за операции на ООН по поддържане на мира 
					20/09/2004
					 
						ЗАГРЕБ, Хърватия -- Президентът Стипе Месич препотвърди в събота (18 септември) подкрепата си за ръководените от ООН операции по поддържане на мира в целия свят. Той освен това каза, че ръководената от САЩ военна операция в Ирак е помогнала " за сваляне на диктаторския режим и за установяване на мир в тази част на света, която трябва да се демократизира. " Помолен да коментира призива на американския президент Джордж Буш за по-активен ангажимент на Хърватия в Ирак, Месич посочи, че първо ще обсъди въпроса с компетентните институции. (ХИНА, ХРТ - 18/09/04)
