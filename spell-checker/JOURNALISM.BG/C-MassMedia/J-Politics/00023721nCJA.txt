Президентът Гюл одобри новия турски кабинет
		30/08/2007
		Първата задача на новия държавен глава бе да одобри списъка на министрите, който му бе представен от премиера Реджеп Тайип Ердоган.
		От Ахмет Гьормез за Southeast European Times от Анкара - 30/08/07
 
		 
			
Турският премиер Реджеп Тайип Ердоган председателства първото заседание на новия си кабинет в Анкара в сряда (29 август). [Гети Имиджис]
			Първата задача на новия държавен глава на Турция Абдула Гюл след влизането му в президентския дворец бе да одобри новия кабинет. Премиерът Реджеп Тайип Ердоган бе предал списъка две седмици по-рано на предшественика на Гюл, Ахмет Недждет Сезер. Но оттеглящият се президент отказа да го прегледа и заяви, че би било по-добре това задължение да бъде оставено на наследника му на поста. 
			Ден, след като парламентът избра Гюл, неговият близък съратник Ердоган му представи списъка на министрите. Срещата продължи един час. По-късно премиерът заяви, че е предложил кабинет на стабилността. 
			"Избрах моите министри, които ще ни помогнат да изпълним целите си в бъдеще. Идеята ми бе да запазим приемствеността и динамизма," каза Ердоган. "В новата ера ще работим за повече свобода и просперитет. Приоритетът ни ще бъде да запазим стабилността. Заложили сме на силни кадри - бивши и нови министри." 
			Кабинетът ще бъде представен в парламента в сряда (5 септември) за вот на доверие. Правителството се нуждае от обикновено мнозинство, а управляващата ПСР, която спечели изборите на 22 юли с лекота, разполага с 341 от общо 550 места. 
			 Новото правителство на Ердоган е съставено от 24 министри плюс премиера. Осем от министрите в кабинета: Мустафа Язъджъоглу, Мехмет Шимшек, Фарук Челик, Назъм Екрен, Хаяти Язъджъ, Вейсел Ероглу, Зафер Чаглаян и Ертугрул Гюнай, са нови. 
			Али Бабаджан, който в предишното правителство бе държавен министър по икономическите въпроси, е номиниран за нов външен министър на мястото на Гюл. Бабаджан ще продължи и работата си като главен преговарящ между Турция и ЕС. 
			Единствената жена в кабинета, държавният министър по въпросите на жените и децата, Нимет Чубукчу, ще остане на своя пост. Междувременно трима предишни министри: Атила Коч, Абдулкадир Аксу и Осман Пепе, не получиха места в новото правителство на Ердоган. 
			Пълният списък на министрите е както следва: 
			
				Премиер Реджеп Тайип Ердоган
				Вицепремиер и държавен министър Джемил Чичек
				Вицепремиер и държавен министър Хаяти Язъджъ
				Вицепремиер и държавен министър Назъм Екрен
				Държавен министър Мехмет Айдън
				Държавен министър Мурат Башесгиоглу
				Държавен министър Курсад Тузмен
				Държавен министър Нимет Чубукчу
				Държавен министър Мехмет Шимшек
				Държавен министър Саит Язъджъоглу
				Външен министър и главен преговарящ Али Бабаджан
				Министър на отбраната Вежди Гьонюл
				Министър на транспорта Бинали Йълдъръм
				Министър на труда и социалното осигуряване Фарук Челик
				Министър на промишлеността и търговията Зафер Чаглаян
				Министър на здравеопазването Реджеп Акдаг
				Министър на културата и туризма Ертугрул Гюнай
				Министър на благоустройството и населените места Фарук Нафъз Йозак
				Министър на околната среда и горите Вейсел Ероглу
				Министър на правосъдието Мехмет Али Шахин
				Министър на земделието и селските въпроси Мехмет Мехди Екер
				Министър на образованието Хюсеин Челик
				Министър на вътрешните работи Бешир Аталай
				Финансов министър Кемал Унакътан
				Министър на енергетиката и природните ресурси Хилми Гюлер
