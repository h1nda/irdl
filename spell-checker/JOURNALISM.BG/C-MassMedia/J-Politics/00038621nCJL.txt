Според Унгария Хърватия може да приключи присъединителните преговори с ЕС до края на юни
					23/05/2011
					
						БУДАПЕЩА, Унгария -- Министърът ан външните работи Янош Мартони, чиято страна е ротационен председател на ЕС, прогнозира в неделя (22 май), че Хърватия може да приключи присъединителните преговори с ЕС до края на юни. В интервю, качено на уебсайта на унгарското председателство на ЕС, той казва, че проблемът ще се обсъди от официални представители на ЕС по време на работна вечеря в понеделник. Той каза, че следващите дни ще бъдат решаващи за определяне на дата за присъединяването на Хърватия към Съюза. Загреб трябва да затвори още четири глави, включително двете най-проблематични - за съдебната система и за конкуренцията. 
						Други новини -- В неделя ново проучване сочи, че подкрепата за членство в ЕС се е увеличила след спада през април в очакване на края на присъединителните преговори. Мнозинството 52% от гражданите биха гласували в подкрепа на присъединяването към ЕС, ако днес се проведе референдум според проучването, проведено от агенция "Хендал" за ХТВ. Миналия месец подкрепата се понижи до най-ниските си нива от пет години насам, 44,6%, след като Хагският трибунал осъди бившите хърватски генерали Анте Готовина и Младен Маркач за военни престъпления. (ХТВ, SEEbiz, tportlal.hr, Taнюг, eu2011.hu - 22/05/11)
