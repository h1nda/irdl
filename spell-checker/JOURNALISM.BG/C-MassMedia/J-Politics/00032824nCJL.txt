Турция отвори нова глава от преговорите за присъединяване с ЕС
					22/12/2009
					 
						БРЮКСЕЛ, Белгия -- Турция отвори в понеделник (21 декември) нова глава от своите присъединителни преговори с ЕС, с което отворените глави стават 12 от общо 35. Шведският външен министър Карл Билд, чиято страна е настоящият ротационен председател на ЕС, каза, че отварянето на главата за околната среда показва, че „Турция предприема качествено нова стъпка към изпълнения с повече предизвикателства етап от преговорите”. Турският външен министър Ахмет Давутоглу каза, че Анкара се е надявала „да включи повече глави в преговорите”, но добави, че „отварянето на тази глава днес показва нашата решимост да продължим напред." (Анадолска информационна агенция, ДПА - 21/12/09)
