Лайчак отказа да включи в конституцията на БиХ възможност за отделяне на РС
					31/01/2008
					 
						САРАЕВО, Босна и Херцеговина (БиХ) -- Върховният представител Мирослав Лайчак отхвърли възможността за включване на опция за отделянето на Република Сръбска (РС) в новата конституция на БиХ, стана ясно от изявление, публикувано в сряда (30 януари). Министър-председателят на РС Милорад Додик беше заявил, че неговата партия ще потърси за РС право на самоопределение, особено в светлината на събитията в Косово, където се очаква етническите албанци да обявят независимост до седмици. "БиХ е международно призната държава, нейната териториална цялост е гарантирана от Дейтънското мирно споразумение и нейното съществуване не може да бъде поставяно под въпрос. Република Сръбска няма правото да се отцепва от БиХ; в същото време никой няма правото едностранно да анулира съществуването на Република Сръбска", подчерта Лайчак. Той добави, че преговорите за конституционните реформи, които се очаква да започнат по-късно тази година, имат за цел превръщането на БиХ в по-ефикасна и по-ефективна за всички свои граждани, а не да разделят страната. (Дневни Аваз, Фена, Уебсайт на СВП, РТРС - 30/01/08)
