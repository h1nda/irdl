Преговорите за обединяване на Кипър бяха възобновени
					11/09/2009
					 
						НИКОЗИЯ, Кипър -- Президентът Деметрис Христофиас и кипърският турски лидер Мехмет Али Талят се срещнаха в четвъртък (10 септември), за да обсъдят обединяването на разделения остров за първи път след едномесечното лятно прекъсване през август. Този път основна тема бе управлението и разпределението на властта, включително "изборът на президент и вицепрезидент на... обединената република," каза специалният пратеник на ООН Александър Даунър. Преговорите бяха възобновени седмица след заплануваното, тъй като кипърските турци отказаха разрешение на кипърски гръцки православни богомолци да присъстват на църковна служба в северната част на острова. (AП, ДПА - 10/09/09)
