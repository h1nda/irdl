Демократическата партия на албанците се завърна в македонския парламент
11/09/2003
 
СКОПИЕ, Македония -- Демократическата партия на албанците (ДПА) обяви в сряда (10 септември), че ще се завърне в парламента с оглед на неотдавнашните събитията и в частност на засиленото напрежение в северозападната част на страната. ДПА заяви, че иска да вземе участие в дискусиите, засягащи сигурността в настоящата обстановка. Партията бе обявила бойкот в продължение на месеци заради бавното според нея изпълнение на Охридското мирно споразумение.
Пак в сряда правителството одобри проектоизмененията на закона за предотвратяване на прането на пари. Измененията имат за цел да засилят мерките против финансирането на тероризма в съответствие с международните практики. (Утрински весник - 11/09/03; МИА, Макфакс - 10/09/03)
