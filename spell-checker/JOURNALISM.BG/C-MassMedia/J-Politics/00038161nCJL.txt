Македонският парламент избра Кондарко за председател на ДИК 
					13/04/2011
					
						СКОПИЕ, Македония -- Във вторник (12 април) парламентът избра Борис Кондарко за председател на Държавната избирателна комисия (ДИК). Неговото назначаване беше подкрепено от 80 от 120-те депутати. Кондарко беше номиниран от опозиционната партия СДСМ, която не присъства на гласуването поради парламентарния бойкот, който провежда. Избирането на председател на ДИК беше последното условие, което парламентът трябваше да изпълни за провеждането на предсрочни избори, тъй като депутатите вече бяха приели промените в изборния кодекс. Парламентът ще бъде разпуснат в четвъртък в очакване на предстоящите на 5 юни избори. (МИА, Макфакс, Телма, Сител - 12/04/11)
