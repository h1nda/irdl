Преговорите за Кипър продължават четвърти ден в Ню Йорк
12/02/2004
 
НЮ ЙОРК, Съединени щати -- Преговорите между лидера на кипърските турци Рауф Денкташ, президента на Кипър Тасос Пападопулос и генералния секретар на ООН Кофи Анан трябваше да продължат в четвъртък (12 февруари), след среща в сряда, продължила 90 минути. Никой от участниците не даде коментар по преговорите. Турските медии обаче съобщават, че Денкташ е предложил нов график, който цели да развърже възела на мирните преговори и да позволи на обединения отново остров да се присъедини към ЕС на 1 май. В общи линии графикът включва предложения, вече направени от Анан и съдържа обещание за провеждане на референдум за окончателното споразумение на 21 април. (Ройтерс - 12/02/04; AП, Ройтерс, AФП, Хюриет, Миллиет, Анадолска агенция, СНA, НТВ - 11/02/04)
