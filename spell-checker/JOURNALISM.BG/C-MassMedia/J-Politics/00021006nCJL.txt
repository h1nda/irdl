Бошич бе избран за временен лидер на основната опозиционна партия в РС, СДП 
					18/12/2006
					 
						ДОБОЙ, Босна и Херцеговина (БиХ) -- Основната опозиционна партия в Република Сръбска (РС), Сръбската демократическа партия (СДП), избра в събота (16 декември) Младен Бошич за временен партиен лидер до следващия конгрес на СДП през май 2007 г. Преди гласуването конгресът на СДП единодушно одобри оставката на председателя Драган Чавич, който напусна в разгара на вътрешнопартийни спорове, възникнали след неуспеха на СДП в общите избори на 1 октомври. В неделя Бошич заяви, че основната му цел ще бъде да стабилизира партията, така че тя да може да се съсредоточи върху подготовката си за местните избори през 2008 г. (Дневни Аваз - 18/12/06; Независне Новине - 17/12/06; ПБС БиХ - 16/12/06)
