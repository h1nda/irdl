Група за анализи твърди, че Македония, БиХ и Сърбия представляват най-голям политически риск в Европа
12/11/2003
 
СКОПИЕ, Македония -- Македония, Босна и Херцеговина и Сърбия-Черна Гора са страните, представляващи най-голям политически риск в Европа, се казва в доклада "Карта на риска -2004", публикуван във вторник (11 ноември). Консултантската група за оценка на международния бизнес риск "Контрол Рискс Груп" проучва 130 държави по поръчка на повече от 5,300 инвеститори.
Също във вторник експерти, участващи в кръгла маса в Скопие, постигнаха съгласие, че Македония се нуждае от нов закон за управление на кризи, който да очертае ясно ролята на македонската армия при извънредни ситуации. На правителството ще бъде представен съответен законопроект. (Дневник, БТА - 12/11/03; уеб сайт на Контрол Рискс Груп, МИА - 11/11/03)
