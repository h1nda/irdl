Опозиционни партии в Македония сформираха блок 
					02/02/2010
					 
						СКОПИЕ, Македония -- В понеделник (1 февруари) дванадесет опозиционни партии начело със Социалдемократическия съюз на Македония сформираха политически блок, имащ за цел промяна на баланса на властта. Партиите обвиняват управляващата ВМРО-ДПМНЕ - оглавявана от министър-председателя Никола Груевски - за икономическите и политическите проблеми. Блокът не включва никоя от етническите албански партии. Участниците в него планират да внесат предложения в подкрепа на стратегическите интереси на страната, борбата с престъпността и корупцията и укрепването на демокрацията. (Макфакс, Сител. Алсат, РТС - 01/02/10)
