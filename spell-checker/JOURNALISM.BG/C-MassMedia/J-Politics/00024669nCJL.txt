Сръбският парламент прие закон за конституционния съд
					26/11/2007
					 
						БЕЛГРАД, Сърбия -- Парламентът прие в събота (24 ноември) закон, даващ възможност за назначаване на съдии в конституционния съд. Депутатите избраха петима души за съдийските постове от списък с десет кандидати, предложени от президента Борис Тадич. Парламентът също изготви списък от десет кандидати, от които Тадич трябва да подбере пет имена. Останалите петима конституционни съдии ще бъдат назначени от Върховния касационен съд веднага след сформиране на институцията. Работата на конституционния съд бе блокирана в продължение на повече от година. Съдът ще може да се събере на заседание, щом бъдат назначени десет от 15-те съдии. (Блиц - 25/11/07; СРНА, Бета, Танюг - 24/11/07)
