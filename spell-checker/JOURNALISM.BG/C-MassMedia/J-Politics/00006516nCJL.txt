Македонският президент ще говори пред Европейския парламент
07/04/2003
 
СКОПИЕ, Македония -- Президентът Борис Трайковски ще говори пред Европейския парламент в Страсбург във вторник (8 април), с което ще стане първия лидер от Западните Балкани, който ще се обърне към законодателите, съобщи говорител. Трайковски ще дискутира първата мироопазваща мисия на ООН, разположена понастоящем в Македония, и усилията на страната за запазване на регионалната стабилност.
В други новини, македонският омбудсман Бранко Наумоски представи в петък годишен доклад за нарушаването на правата и свободите на гражданите през 2002 г. Той каза, че през изминалата година в службата му са получени 3 000 оплаквания, с 62 процента повече в сравнение с предходната. Според неговото заключение, обществото все още няма доверие на държавните власти.
Също в петък, говорител на Министерство на отбраната опроверга съобщенията в медиите, че седем висши генерали ще бъдат пенсионирани предсрочно, за да се намали състава на македонския генерален щаб от 13 на 6. Говорителят Мариян Гюровски заяви, че щабът ще се състои от десет члена. (МИА - 06/04/03; А1 ТВ - 04/04/03)
