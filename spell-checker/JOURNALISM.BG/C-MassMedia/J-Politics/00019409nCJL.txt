Президентът на САЩ похвали важната роля на Румъния в Черноморския регион и на Балканите 
					28/07/2006
					 
						ВАШИНГТОН, Съединени щати -- Румъния играе важна роля в Черноморския регион и на Балканите, каза президентът Джордж Буш на гостуващия му румънски президент Траян Бъсеску в четвъртък (27 юли). Той определи страната като стабилизиращ фактор в регион на нови демокрации. От своя страна Бъсеску каза, че Румъния ще продължи да допринася за мира и развитието на Югоизточна Европа. 
						Макар че Буш отхвърли възможността за премахване на визовия режим за румънците, той обеща да се облекчат изискванията за входни визи за студенти и за тези, които търсят работа в Съединените щати, като добави, че се изготвя пътна карта по въпроса с визите. (Котидианул, Зиуа - 28/07/06; Ромпрес - 27/07/06)
