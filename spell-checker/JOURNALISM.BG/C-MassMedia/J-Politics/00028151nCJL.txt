Съединените щати и ЕС подписаха споразумение за ЮЛЕКС
					23/10/2008
					 
						ПРИЩИНА, Косово -- В сряда (22 октомври) Съединените щати и ЕС подписаха споразумение за участието на САЩ в мисията ЮЛЕКС на ЕС в Косово. Около 80 полицейски служители, съдии и прокурори от САЩ ще бъдат разположени в Косово, което е първият случай на участие на представители на САЩ в мисия на ЕС. "ЕС и САЩ имат общото желание да работят заедно в подкрепа на развитието на демократичните стандарти в Косово и по-специално в укрепването на независимата и многоетническа правова държава", каза след подписването на споразумението заместник държавният секретар по европейските и евро-азиатските въпроси на САЩ Даниел Фрийд. Съветът на министрите на ЕС одобри участието на САЩ в ЮЛЕКС миналата седмица. Мисията ще включва също така представители на редица държави, които не са членки на ЕС, като Турция, Швейцария, Хърватия и Норвегия. (Коха Диторе, Зери, Гласът на Америка, Експрес, РТК, Телеграфи - 23/10/08)
