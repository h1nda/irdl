Албания оценява високо споразумението по децентрализацията в Македония
19/07/2004
 
СКОПИЕ, Македония -- Властите получиха нота от албанското вътрешно министерство в събота (17 юли), в която се дава висока оценка за приключване на консултациите по децентрализацията на властта, проведени от партньорите в управляващата коалиция. Предлаганото териториално деление ще разшири територията на община Скопие, за да се позволи използването на албанския като втори официален език там. В посланието, договореността се определя като сериозна крачка напред към пълноценното прилагане на Охридските мирни споразумения. Опозиционните партии в Албания обаче планират протест в Скопие на 25 юли, денят преди парламентът да започне дебата по пакета за децентрализация. (Утрински вестник - 19/07/04; А1 ТВ - 17/04/07)
