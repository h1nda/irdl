Според българския президент последните събития могат да се отразят на влизането на страната в ЕС
					31/07/2005
					 
						СОФИЯ, България -- Президентът Георги Първанов предупреди в петък (29 юли), че последните политически събития могат да се отразят на плановете за членство в ЕС. На среща с лидери на профсъюзите в София Първанов каза, че сегашната правителствена криза и парламентарните конфликти ще намялят общественото доверие към големите партии и могат да имат такива дългосрочни последици, като забаване влизането на страната в ЕС, планирано за януари 2007 г. Социалистическата партия получи най-много гласове на изборите на 25 юни, но парламентът отхвърли предложения от нея кабинет миналата седмица. Първанов съобщи, че ще връчи мандат за съставяне на правителство на втората по гласове партия НДСВ. В петък лидерът на НДСВ Симеон Сакскобургготски заяви, че няма да се кандидатира за втори мандат като премиер. Той също така призова партията внимателно да обмисли коалиционните сценарии преди да приема мандата, очакван тази седмица. (Сега - 30/07/05; бТВ, Медияпул - 29/07/05)
