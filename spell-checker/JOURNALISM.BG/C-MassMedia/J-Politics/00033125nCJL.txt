Прокюрдска партия даде под съд Турция в ЕСПЧ 
					21/01/2010
					 
						СТРАСБУРГ, Франция -- В сряда (20 януари) член на прокюрдската Партия на мира и демокрацията (ПМД) заведе дело в Европейския съд по правата на човека във връзка с решение на Конституционния съд на Турция за поставяне извън закона на Партията на демократичното общество (ПДО). Прокюрдската ПДО беше забранена миналия месец поради подозрения във връзки с терористичната Кюрдска работническа партия (ПКК). По време на пресконференция в Европейския парламент в Страсбург членът на ПМД Хасип Каплан настоя, че няма законова основа за забраната на ПДО. „Турция закри своята 27-а политическа партия и влезе в Книгата на рекордите на Гинес за закриване на политически партии”, каза той. (Заман - 21/01/10; Си Ен Ен Тюрк, ДПА, БТА - 20//01/10)
