Западът оценява високо победата на Тадич в сръбските президентски избори
29/06/2004
 
Американският президент Джордж Буш (втори от дясно) се здрависва във вторник с хърватския президент Стипе Месич в очакване на груповата снимка на лидерите на Съвета за евроатлантическо партньорство в Истанбул. Освен тях в групата са албанският президент Алфред Мойсиу (вляво) и македонският президент Бранко Цървенковски. [АФП]
БЕЛГРАД, Сърбия-Черна Гора -- ЕС и САЩ бяха сред първите, които поздравиха Борис Тадич за победата му на президентските избори в Сърбия, приветствайки неговите постижения в сферата на демократичните реформи. Хърватия също приветства победата, заявявайки в понеделник (28 юни), че тя бележи скъсването на Сърбия с наследството на Слободан Милошевич и неговия авторитарен режим. В интервю за Си Ен Ен Тадич каза, че неговата победа е победа над миналото. Той надделя над Томислав Николич от Сръбската радикална партия на втория тур в неделя.
Други новини от понеделник: Милорад "Легия" Лукович пледира невинен по обвиненията, че е отвлякъл и убил бившия югославски президент Иван Стамболич през август 2000 г. Бившият командващ на отряда за специални операции е обвинен в убийството на премиера Зоран Джинджич през март 2003 г. (Б92, Танюг, Бета, ФоНет, Би Би Си, АФП - 28/06/04)
