Румънска комисия докладва за първия кръг от преговорите за присъединяване към НАТО
18/12/2002
 
БУКУРЕЩ, Румъния -- Националната комисия за интеграция в НАТО се събра във вторник (17 декември), за да представи доклад за хода на преговорите за присъединяване. Държавният секретар Михнеа Моток съобщи, че външното министерство е провело първия кръг от преговорите на 13 декември в Брюксел и е поело политически и военни ангажименти в рамките на няколко документа по разширяването. Вторият кръг от преговорите, планиран за 9 януари, ще се фокусира върху аспекти на законодателството и защитата на информацията.
Според съобщение от президентската канцелария от вторник, Йон Илеску ще подкрепи пакета от мерки на правителството за борба с корупцията. Илиеску призова всички държавни институции да противодействат на това явление и поиска от парламента да приеме законодателните реформи, предложени от правителството. (Ромпрес, Nine O'Clock, уебсайт на НАТО - 18/12/02)
