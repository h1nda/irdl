Бившият български заместник-министър Чаушев беше арестуван за преговори за открадната лека кола 
					10/03/2011
					 
						СОФИЯ, България -- Полицията съобщи в сряда (9 март) за арестуването на бившия заместник външен министър Феим Чаушев по подозрения, че е посредничил в плащането на откуп за открадната лека кола. Превозното средство, собственост на турски бизнесмен, е било откраднато на 19 февруари от паркинга на хотел. Според твърденията собственикът се е обадил по телефона на Чаушев за съдействие и му е било казано, че може да си върне колата в замяна на откуп от 25 000 евро. Турският гражданин първоначално се е съгласил, но след това се е обадил на полицията и им е съобщил за предложението на Чаушев, който беше член на предишното българско правителство, оглавявано от Социалистическата партия, в периода от 2005 до 2008 г. (24 часа, Стандарт, Медиапул, бТВ, БНТ - 09/03/11)
