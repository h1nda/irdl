Албания и НАТО подписват споразумение за пристанището
27/11/2002
 
ДУРЕС, Албания -- Във вторник (26 ноември), Министерството на транспорта и съобщенията подписа споразумение с частите на НАТО в Албания за използването на пристанището в Дурес. НАТО ще продължи да подпомага усилията за подобряване инфраструктурата на пристанището и ще освободи терен за осъществяване на проекти на Световната банка. Алиансът се настани в пристанището през 1999 г., за да наблюдава съобщителните връзки и да оказва подкрепа на ръководените от НАТО сили в Косово. (ATA - 26/11/02; уеб-сайт на НАТО)
