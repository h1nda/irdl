Черногорският премиер Джуканович прогнозира, че президентът Вуянович ще бъде преизбран
					04/04/2008
					 
						ПОДГОРИЦА, Черна гора -- Министър-председателят и лидер на Демократичната партия на социалистите (ДПС) Мило Джуканович в четвъртък (3 април) изрази увереност, че настоящият президент и кандидат на управляващата коалиция Филип Вуянович ще победи на предстоящите в неделя президентски избори още на първия кръг. Последните социологически проучвания обаче сочат, че може да се наложи провеждането на два тура, за да бъде направен изборът между Вуянович и кандидата на "Сръбска листа" Андрия Мандич. Другите двама кандидати са Небойша Медоевич от Движението за промяна и Сърджан Милич от Социалистическата народна партия. (Блиц - 04/04/08; РТЧГ - 03/04/08)
