Хърватия и Турция отварят нови глави в преговорите за присъединяване към ЕС
					18/06/2008
					 
						ЛЮКСЕМБУРГ -- Във вторник (17 юни) Хърватия отвори две нови преговорни глави в своя процес на присъединяване към ЕС след решението на външните министри от ЕС на срещата им в Люксембург. С новите глави - за социалната политика и заетостта и за свободата на движение на работната сила - отворените до момента глави стават общо 20. Хърватия е успяла да затвори две от тях, но се надява да ускори темпото отсега нататък - властите заявиха, че целта за отваряне на всичките 35 глави до края на годината остава реалистична. Очаква се Европейската комисия да публикува пътна карта за членството на Хърватия в ЕС през следващия месец. 
						Също във вторник външните министри от ЕС решиха да отворят две нови глави в преговорите за присъединяване на Турция към ЕС, главите за корпоративното право и законите за интелектуалната собтвеност. Това прави общо осем отворени глави от началото на преговорите за присъединяване, започнали през 2005 г. (ХРТ, Вечерни Лист, СТА, Синхуа, Анадолска информационна агенция, АФП - 17/06/08)
