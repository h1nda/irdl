Гръцкият премиер и кипърско-гръцкият президент заявяват готовност за начало на преговорите по бъдещето на Кипър
20/01/2004
 
АТИНА, Гърция -- Премиерът Костас Симитис и президентът на кипърските гърци Тасос Пападопулос препотвърдиха в понеделник (19 януари) готовността на своите държави за възобновяване на преговорите по кипърския въпрос въз основа на плана на Генералния секретар на ООН Кофи Анан. Пападопулос каза, че за да се проведе референдум за съдбата на разделения остров, първо двете страни трябва да постигнат споразумение: в противен случай резултатите от референдума биха били неприемливи за гръцката страна. Както Симитис, така и Пападопулос подчертаха, че Турция следва да изясни позицията си преди подновяването на преговорите. (КАН, МПА - 19/01/04)
