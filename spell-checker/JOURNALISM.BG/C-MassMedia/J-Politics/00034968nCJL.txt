Инцко призова босненските законодатели да приемат закона за преброяване на населението 
					16/06/2010
					 
						САРАЕВО, Босна и Херцеговина (БиХ) -- Във вторник (15 юни) върховният представител Валентин Инцко призова босненските депутати да приемат закон за преброяване на населението. Той призова за компромис, така че преброяването да може да бъде извършено догодина. Камарата на представителите трябва да започне обсъждането на законопроекта за преброяването в сряда. Според проекта босненските граждани ще могат да декларират своята етническа и религиозна принадлежност или своя майчин език, ако желаят това. (РТРС, Фена, СРНА - 15/06/10)
