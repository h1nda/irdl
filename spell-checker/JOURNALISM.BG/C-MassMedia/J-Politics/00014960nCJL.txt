Офисът за демократични институции и човешки права публикува окончателния си доклад за пролетните избори в Македония
					19/06/2005
					 
						СКОПИЕ, Македония -- Окончателният доклад на Офиса за демократични институции и човешки права към ОССЕ (ОДИЧП) за местните избори през пролетта в Македония подчертава необходимостта политическата воля да засили избирателния процес. Докладът, публикуван в петък (17 юни), съдържа изводите на наблюдателната мисия за провеждането на вота, а така също и препоръки за елиминиране на проблемите. Международните експерти подчертават, че нарушителите на изборния ред трябва да бъдат наказани, за да бъде възстановено върховенството на закона и доверието в избирателния процес. Те също така призоваха за прилагане на правителствения план за реформа в изборното законодателство, базиращ се на широк политически консенсус сред местните партии. (Уебсайт на ОССЕ, A1 TВ - 17/06/05)
