Българският парламент иска по-бързи преговори за компенсации за тракийските българи
					10/04/2011
					
						СОФИЯ, България - Парламентът одобри предложение в петък (8 април), с което призовава правителството да ускори преговорите с Турция за компенсации за стотици хиляди българи, изселени в началото на ХХ в. Компенсациите, възлизащи на около 10 милиарда долара, трябва да бъдат изплатени на около 800 000 наследници на българи, които са били принудени да напуснат домовете си в североизточния тракийски район на Турция през 1913 г. Миналата година въпросът, повдигнат от бившия български министър без потрфейл, отговарящ за българите в чужбина Божидар Димитров, предизвика остра реакция от страна на Анкара, която предупреди, че това може да навреди на двустранните отношения. Димитров поддържа мнението, че решаването на този въпрос, включващ тракийските бежанци, трябва да бъде условие за членството на Турция в ЕС. (Фрог Нюз, Tруд, Новинар, 24 часа, Дневник - 08/04/11)
