ЕС ще наблюдава парламентарните избори в Македония през юли
					07/06/2006
					 
						СКОПИЕ, Македония -- ЕС ще следи отблизо парламентарните избори в Македония на 5 юли, каза Пиер Мирел, директор на Генерална дирекция "Разширяване" на Европейската комисия, в разговор с министъра на евроинтеграцията Радмила Шекеринска във вторник (6 юни). Мирел подчерта, че изборите ще бъдат важен тест, предоставящ възможност страната да докаже своята политическа и демократична зрялост. Отбелязвайки напредъка, постигнат от Македония в изпълнението на Споразумението за стабилизация и асоцииране, той и Шекеринска обсъдиха също оставащите приоритети и по-специално съдебната и полицейската реформа. (MИA, Макфакс - 06/06/06)
