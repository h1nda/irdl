Две мисии ще наблюдават извънредните избори в Косово
					19/11/2010
					 
						ПРИЩИНА, Косово -- Извънредните избори на 12 декември ще бъдат наблюдавани от две организации -- една местна и една европейска, според мрежата от НПО "Демокрация в действие". Групата предостави в четвъртък (18 ноември) подробности по организацията на наблюдаването, като обяви, че тя вече обучава наблюдатели. "Демокрация в действие" ще ангажира 4 800 наблюдатели, два пъти повече от броя на наблюдателите на местните избори през 2009 г. Мрежата ще наблюдава и процеса на регистрация на политическите формации, кандидатите и работата на Централната избирателна комисия. (Зери, Коха Диторе - 19/11/10; Кохавижън, Клан Косова, РТК - 18/11/10)
