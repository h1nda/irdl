Санадер дава показания пред парламента
					13/10/2010
					Бившият министър-председател на Хърватия отрича всякакви закононарушения при приваттизацията на националната петролна компания "ИНА".
					От Наташа Радич за Southeast European Times в Загреб – 13/10/10
 
					 
						
Бившият хърватски премиер Иво Санадер отрича всякакви закононарушения. [Петар Кос/SETimes] 
						Бившият хърватски премиер Иво Санадер отговори на въпроси във вторник (12 октомври), зададени от втора комисия за парламентарни разследвания, която разследва приватизацията на компанията "ИНА", най-голямата компания за петрол и газ на Хърватия. 
						Депутатите искат да узнаят повече за закупуването през 2009 г. на 22 дялове от "ИНА", което осигури на унгарската компания "МОЛ" мажоритарен глас в "ИНА". 
						"Договорът с "МОЛ" бе успешен и когато правителствените акции спаднаха под 50% беше логично "МОЛ" да придобие повече права", каза Санадер. 
						Той настоя, че партийните лидери и неговият кабинет, включително настоящият министър-председател Ядранка Косор, са участвали при вземането на решение и са знаели какво става. 
						При положение, че повече от десет съратници и партньори на Санадер са арестувани или разследвани, съществуват предположения за ролята му в очевидна епидемия на корупция. 
						Ако Санадер е чувствал някаво напрежение, това не пролича по време на неговите показаня. Той отговаряше на въпроси в продължение на часове и твърдо отхвърляше предположенията за закононарушения. Беше спокоен, самоуверен и подготвен. 
						Той подчерта, че вече не се занимава с политика. "Това ми дава възможност да видя нещата по-ясно, по-обективно", каза той. 
						Запитан кой какво знае, той използва известната хърватска поговорка, за да охарактеризира бивши свои колеги, които са станали негови обвинители. 
						"Който копае гроб другиму, сам пада в него", отбеляза той. 
						Санадер каза, че приватизацията на "ИНА" е започнала при предишното превителство, ръководено от СДП и че собствените му сътрудници и министри са знаели точно какво става. Това изявление предизвика вълнение, тъй като сегашното правителство се ръководи от някогашната близка сътрудничка на Санадер, Косор. Тя твърди, че няма нищо общо със случая. 
						"Надявам се, че хората ще разкрият истината. Трябва да знаем кой е взимал грешните решения и къде са парите ни", каза за SETimes Томислав Крали, студент, присъединил се към множеството пред парламента. . 
						Санадер дойде в парламента с адвокат и даде показания като свидетел. Парламентарната комисия, която разпитва Санадер не може да предяви обвинения, но може да поиска официално разследване.
