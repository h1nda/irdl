СВП приветства политическия консенсус, постигнат по избирането на нов кмет на Мостар 
					15/12/2004
					 
						САРАЕВО, Босна и Херцеговина (БиХ) -- Върховният представител Пади Ашдаун приветства във вторник (14 декември) избора на новия кмет на Мостар, Любо Беслич, което бе резултат на постигнат консенсус сред основните етнически политически сили - Хърватската демократична общност (ХДО) и босненската Партия на демократичното действие (ПДД). Кандидатурата на Беслич бе одобрена по време на заседание на Градския съвет в Мостар по-рано във вторник след като ХДО и ПДД постигнаха споразумение по разпределение на висшите постове в градската администрация. (Фена, Pincom.info, ПБС БиХ - 14/12/04)
