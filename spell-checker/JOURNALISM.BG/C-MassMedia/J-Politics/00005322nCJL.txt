Според Ердоган Турция има шансове за започване на преговори за присъединяване
09/12/2002
 
АНКАРА, Турция -- Лидерът на управляващата в Турция Партия на справедливостта и развитието Реджеп Тайип Ердоган заяви пред репортери преди заминаването си за Копенхаген в понеделник (9 декември), че има поне 50-процентов шанс неговата страна да получи дата за започване на преговори за присъединяване на предстоящата среща на ЕС. Той добави, че се надява срещата във вторник с американския президент Джордж У. Буш да помогне на Турция за поканата.
В други новини, в неделя в Турция пристигна мисия на МВФ, за да преразгледа подписаното миналата година стенд-бай споразумение. Преговорите бяха преустановени през октомври, тъй като някои от основните изисквания на фонда не бяха изпълнени. След това Турция избра ново правителство, което подкрепя икономическите реформи. (AФП, Хюриет, Милиет - 09/12/02; AП, Анадолска агенция, ТРТ - 08/12/02)
