Новият босненски сръбски президент положи клетва
					30/12/2007
					 
						БАНЯ ЛУКА, Босна и Херцеговина (БиХ) -- Райко Кузманович положи клетва като новия президент на Република Сръбска на церемония в Баня Лука в петък (28 декември). Седемдесет и шест годишният политик от Съюза на независимите социалдемократи (СНСД) заяви, че ще се противопостави на всички усилия за сливането на двете области на Босна в една структура. Той също обеща да блокира всеки опит за големи конституционни промени, които могат да сближат двете области на страната, както и по-нататъшното прехвърляне на властта от областите към централното правителство. Също в петък парламентът на БиХ официално определи отново Никола Спирич за новия премиер на БиХ. Той подаде оставка преди два месеца в знак на протест срещу промените, предложени от Върховния представител Мирослав Лайчак, но бе номиниран отново от управляващата коалиция от шест партии, след като бо постигнато споразумение за новите правила на гласуване и за полицейската реформа, изисквана от ЕС. (Дневни Аваз, Независне Новине - 29/12/07; РТРС, Фена, ПБС, Ройтерс, AП, Нюз24 - 28/12/07)
