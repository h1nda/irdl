Започва предизборната кампания за парламентарните избори в България
					25/05/2005
					 
						СОФИЯ, България -- В сряда (25 май) бе официално открита предизборната кампания за парламентарните избори на 25 юни. Централната избирателна комисия съобщи, че за изборите са се регистрирали 22 партии и коалиции. Очаква се комисията да потвърди действителността на партийните листи до няколко дни.
						Други новини: В сряда еврокомисарят по външните отношения Бенита Фереро-Валднер призова либийските власти да освободят петте български медицински сестри и палестинския доктор, осъдени на смърт по обвинения -- широко оспорвани извън Либия -- за заразяване на пациенти с вируса на СПИН. Съобщава се, че високопоставената представителка на ЕС е повдигнала въпроса по време на неочаквано посещение в Триполи. (бТВ, Дневник, Ройтерс, Медиапул - 25/05/05)
