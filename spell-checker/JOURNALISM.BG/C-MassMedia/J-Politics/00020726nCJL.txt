Албанският президент Мойсиу посети Италия и призова за повече чужди инвестиции 
					22/11/2006
					 
						ТИРАНА, Албания -- Президентът Алфред Мойсиу призова повече италианци да инвестират в Албания по време на среща с италианския си колега Джорджо Наполитано в Рим във вторник (21 ноември). Мойсиу каза, че освен инвестициите двамата са обсъждали и икономическото сътрудничество и регионални въпроси. 
						Други новини -- Ново изследване на Института за международни проучвания -- с подкрепата на Европейската комисия в Тирана -- посочва, че огромното мнозинство от албанските граждани подкрепят интеграцията в ЕС. Според резултатите, съобщени в сряда, 92,5 % от отговорилите искат Албания да стане член на ЕС, което е с близо 9 % повече спрямо миналата година. (Албейниън Нюз, Кориери, Газета Шкиптаре - 22/11/06)
