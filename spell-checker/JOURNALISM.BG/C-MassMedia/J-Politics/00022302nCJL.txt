В България започва предизборната кампания за депутати в Европейския парламент
					20/04/2007
					 
						СОФИЯ, България – В петък (20 април) започна кампанията за избор на представители в Европейския парламент (ЕП), въпреки че ново допитване до общественото мнение на агенция „Алфа рисърч” сочи, че избирателната активност ще бъде много ниска. По-малко от 30 % от избирателите заявяват, че ще гласуват. България има право да избере 18 депутати в ЕП.
						Други новини от четвъртък – Председателят на парламентарната комисия за младежта и спорта Светослав Спасов каза, че България е сред държавите, оглавяващи списъка на замесените в трафика на хора страни. Той обясни, че миналата година полицията е разбила 17 престъпни банди и 11 мрежи на трафиканти. (24 часа, Сега - 20/04/07; Медиапул, бТВ, News.bg - 19/04/07)
