Джифони каза, че сръбските избори в Северно Косово са незаконни 
					22/04/2010
					 
						ПРИЩИНА, Косово -- Представителят на ЕС за Северно Косово, италианският посланик Микаел Джифони, каза в сряда (21 април), че ЕС няма да признае структурите, изградени в резултат на общинските избори, организирани от Сърбия. „Тези избори не могат да бъдат считани за законни в Косово и това трябва да бъде ясно. Разбира се, ние сме против всичко, което подкрепя дейността на незаконни структури”, каза Джифони. Сръбската избирателна комисия е публикувала три списъка преди предстоящите на 30 май общински избори в северната, доминирана от сърбите част на Митровица. (Зери, Експрес, Коха Диторе - 22/04/10; ТВ21, РТК - 21/04/10)
