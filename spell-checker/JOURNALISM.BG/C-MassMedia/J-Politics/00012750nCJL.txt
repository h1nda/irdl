Дипломати от ЕС подкрепят присъединителни преговори с Анкара през втората половина на 2005 г.
					24/11/2004
					 
						БРЮКСЕЛ, Белгия -- Външните министри на ЕС са взели решение, че присъединителните преговори с Турция могат да започнат през втората половина на следващата година, според репортажи в пресата от вторник (23 ноември), последвали срещата на дипломатите в Брюксел предния ден. Надеждите на Анкара бяха началото на преговорите да бъде през първата половина на 2005 г., но външните министри на ЕС очевидно са постигнали съгласие, че през първите шест месеца ще приключи "проучвателният период". (НТВ - 23/11/04)
