ПДП намекна, че може да пропусне преговорите в събота за конституционната реформа в БиХ
					01/02/2008
					 
						САРАЕВО, Босна и Херцеговина (БиХ) -- Партията за демократичен прогрес (ПДП), по-малък партньор в правителството на Република Сръбска (РС), обяви в четвъртък (31 януари), че не е сигурна дали ще присъства на преговорите в събота за конституционните промени. Върховният представител Мирослав Лайчак организира сесията в Широки Бриег. Лидерът на ПДП Младен Иванич обясни, че неговата партия не желае да участва в преговорите, тъй като статутът й в настоящото парламентарно мнозинство на държавно ниво не е определен поради донякъде обтегнатите отношения с управляващия СНСД. Все пак Иванич каза, че между ПДП и СНСД се водят разговори и че изходът от тях може да накара ПДП да преразгледа своето решение. (Дневни Аваз, Фена - 31/01/08)
