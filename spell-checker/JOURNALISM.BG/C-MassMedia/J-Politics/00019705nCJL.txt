Представители на ЕС и САЩ призоваха ПДП да не бойкотира македонския парламент 
					24/08/2006
					 
						СКОПИЕ, Македония -- В сряда (23 август) лидерът на етническата албанска Партия за демократичен просперитет (ПДП) Абдулади Вейсели разговаря поотделно с дипломати от ЕС и САЩ, които според съобщенията са призовали партията му да не бойкотира новия парламент. Според съобщения в местните медии пратеникът на ЕС Ерван Фуере и посланикът на САЩ Джилиан Милованович са се свързали с Вейсели, след като ПДП предложи миналата седмица коалицията на Демократичния съюз за интеграция и ПДП да не участва в законодателния орган. Коалицията протестира срещу решението на мандатоносителя ВМРО-ДПМНЕ да ги изключи от новия кабинет. Според съобщения в медиите представителите на ЕС и САЩ са подчертали, че бойкотирането на парламента е възможно най-лошият сценарий. (Дневник - 24/08/06; A1 ТВ, Канал 5 ТВ - 23/08/06)
