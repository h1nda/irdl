Конституционният съд на Румъния поиска промени в избирателния закон
					08/02/2010
					 
						БУКУРЕЩ, Румъния -- Конституционният съд излезе с решение по спорния въпрос за промените в изборното законодателство. Решението налага на парламента да направи необходимите промени до 2012 г., навреме за следващите редовни общи избори, съобщиха местните медии в понеделник (8 февруари). Сегашната система предвижда полумажоритарен вот, който фактически се обезсмисля от общонационалния 5-процентен избирателен праг и изискването да бъдат получени 50 % от гласовете, подадени в едномандатните избирателни райони в един-единствен тур от гласуването. По сегашната система останалите вакантни депутатски места се преразпределят пропорционално между партиите с резултати над избирателния праг. Това доведе до крайни случаи, когато някои депутати биваха избрани само с няколкостотин гласа при класиране трети или четвърти в гласуването. Конституционният съд настоява да бъдат премахнати две основни разпоредби - 5-процентният избирателен праг и преразпределението на вакантните места на пропорционален принцип. Президентът Траян Бъсеску от Либералдемократическата партия подкрепя твърдо тези промени. (Евениментул Зилеи, Зиаре - 08/02/10)
