Докладчиците на ЕК дадоха добра оценка на общите избори в Албания
					06/11/2009
					 
						ТИРАНА, Албания -- В четвъртък (5 ноември) делегация, състояща се от докладчици на Парламентарната асамблея на Съвета на Европа (ПАСЕ), даде добра оценка на проведените през юни общи избори в Албания. Приключвайки своето посещение, докладчиците Дейвид Уилшиър и Яако Лааксо заявиха, че опозицията няма право да се меси във взимането на решение от съда в подкрепа на резултатите от изборите. Членове на опозиционната Социалистическа партия (СП) настояват за разследване на изборния процес, който според тях е бил белязан от сериозни нарушения от страна на управляващата Демократическа партия (ДП). Докладчиците бяха в Албания, преди да изготвят оценка за напредъка на страната по пътя към ЕС и за либерализирането на визовия режим, която се очаква през януари 2010 г.
						Междувременно в четвъртък депутатът от Европейския парламент Дорис Пак призова СП да прекрати своя бойкот на парламента и да се завърне да работи в него. Партията отказва да присъства на заседанията, докато не започне официално разследване на изборите от 28 юни. (Старт, Алсат, Топ Нюз - 05/11/09)
