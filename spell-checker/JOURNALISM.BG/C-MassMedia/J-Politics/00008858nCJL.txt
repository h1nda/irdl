Албанският и хърватският президенти поемат ангажимент за засилване на двустранното сътрудничество
28/10/2003
 
ТИРАНА, Албания -- Президентът Алфред Моисиу и неговият хърватски колега Стипе Месич препотвърдиха готовността си да разширяват двустранното икономическо и политическо сътрудничество през първия ден от двудневната визита на Месич в Тирана в понеделник (27 октомври). Подписани бяха конкретните споразумения за сътрудничество в сферата на здравеопазването и митническата дейност. Освен това президентите обсъдиха въпроси, свързани с процесите на евроатлантическа интеграция в региона.
Също в понеделник Моисиу се срещна с делегация на Европейския парламент, ръководена от Дорис Пак. Докато Моисиу подчерта положителните аспекти на проведените този месец местни избори, Пак заяви, че политическият процес се нуждае от подобрение. (Албейниън Нюз, Бета - 28/10/03; Хърватско радио, Би Би Си, АТА - 27 /10/03)
