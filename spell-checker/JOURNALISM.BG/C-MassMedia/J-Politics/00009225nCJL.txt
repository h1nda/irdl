Албанската управляваща партия се съгласи с необходимостта от промени в правителството
30/11/2003
 
ТИРАНА, Албания -- На среща в събота 29 ноември парламентарната група на албанската управляваща Социалистическа партия се съгласи, че са необходими промени в правителството. Депутатите казаха, че освен въпроса за запълване на двете вакантни места на министрите на външните работи и обществения ред, съществуват други проблеми в работата на правителството, които налагат по-широки промени. Премиерът и председател на Социалистическата партия Фатос Нано заяви, че е крайно време да се направи оценка на работата на всеки министър в кабинета и добави, че ще започне политически консултации за нови назначения. (ATA - 29/11/03)
