България подписа споразумение за прехвърляне на дълга на Либия към фонда за ХИВ
					04/09/2007
					 
						СОФИЯ, България -- Високопоставени служители подписаха споразумение в София в понеделник (3 септември) за прехвърляне на либийския дълг към България, който възлиза на 56,6 милиона долара в международен фонд, създаден в помощ на 400-те деца, заразени с ХИВ в болница в Бенгази. Заместник-външният министър Феим Чаушев, който подписа документа, заяви, че България стои зад обещанието си, че ще помогне на жертвите на ХИВ в Либия. 
						Решението дойде шест седмици след като Либия се съгласи да освободи петте български медицински сестри и палестинския лекар, осъдени на смърт по обвинение, че са заразили децата. България заяви, че решението е хуманитарен акт, който по никакъв начин не допуска, че медиците са виновни. Либия спира да изплаща дълга от 20 милиона долара към България през 1984 г. и до скоро отказваше да признае натрупаната лихва от 30,6 милиона долара. (Сега, Дневник - 04/09/07; Медиапул, бТВ, News.bg, AП, ИОЛ, Ройтерс, AФП, ДПА - 03/09/07)
