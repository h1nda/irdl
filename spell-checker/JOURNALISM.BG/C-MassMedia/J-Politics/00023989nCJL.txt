Грегорян: "Международната общност ще се намеси, ако политическият застой в Бих продължи"
					24/09/2007
					 
						САРАЕВО, Босна и Херцеговина (БиХ) -- Ако политическият елит не успее да постигне споразумение за реформата в полицията и политическата ситуация в БиХ продължи да се влошава, международната общност ще трябва да реагира решително, каза заместник върховният представител Рафи Грегорян в неделя (23 септември), след като се завърна от Съединените щати. Грегорян каза, че правителството на САЩ го е информирало, че би подкрепило всякакви санкции, предложени от върховния представител Мирослав Лайчак, включително уволнения на политически лидери и наказания за политически партии. Той заяви също, че отговорност за сегашния застой на реформата в полицията носят както министър-председателят на Република Сръбска (РС) Милорад Додик, така и босненският лидер Харис Силайджич.
						Други новини от неделя -- Додик отстъпи от своите думи, разпространени от медиите, че процесът на определяне на статута на Косово ще представлява прецедент, въз основа на който РС ще може да се стреми към независимост от БиХ. В неделя той каза, че не съществува връзка между решението за статута на Косово и бъдещето на РС. (Дневни Аваз, Политика - 24/09/07; РТРС, НТВ Хаят, FoNet, Б92 - 23/09/07)
