Македонският парламент ще гласува промените в кабинета
					10/07/2009
					 
						СКОПИЕ, Македония -- В петък (10 юли) се очаква парламентът да гласува по промените в кабинета на министър-председателя Никола Груевски. Министърът на образованието Перо Стояновски и земеделският министър Ацо Спасеновски подадоха оставки, а министърът на финансите Трайко Славевски беше заменен от Груевски. Ако получат одобрението на парламента, заместник министър-председателят Зоран Ставревски ще добави министерството на финансите към своя портфейл; Никола Тодоров ще бъде назначен за министър на образованието, а Люпчо Димовски ще стане министър на селското стопанство. Заместник министър-председателят Ивица Боцевски, който напусна кабинета преди седмица, ще бъде заменен от Васко Наумовски. (A1, Макфакс, МИА - 09/07/09)
