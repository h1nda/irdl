Турски прокурор предложи закриването на прокюрдска политическа партия
					18/11/2007
					 
						АНКАРА, Турция -- Главният прокурор на Върховния апелативен съд Абдурахман Ялчънкая подаде иск до Конституционния съд за закриване на прокюрдската Партия на демократическото общество (ПДО) поради връзки с терористичната Кюрдистанска работническа партия (ПКК). В иска, подаден в петък (16 ноември) прокурорът също поиска забрана за 221 членове на ПДО, включително осем депутати, да извършват политическа дейност. Партията има 21 депутати в парламента. Те са първите прокюрдски настроени депутати в парламента от повече от едно десетилетие.
						В четвъртък премиерът Реджеп Тайип Ердоган отхвърли призивите от крайнодясната опозиционна Партия на националистическото движение за гласуване да бъде свален парламентарния имунинет на депутатите на ПДО. Той заяви, че партията трябва да бъде стимулирана да работи в рамките на съществуващата политическа система. (Сабах, Заман, Радикал - 17/11/07; НТВ, Би Би Си, AП - 16/11/07)
