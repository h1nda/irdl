Хърватски партии не признават новия президент на Федерация БиХ
					20/03/2011
					 
						САРАЕВО, Босна и Херцеговина (БиХ) - Отиващият си президент на Федерация Босна и Херцеговина (ФБиХ) Боряна Кристо заяви в петък (18 март), че няма да предаде задълженията си на новоизбрания президент Живко Будимир. Той бе избран в нарушение на конституцията и законите, каза Кристо и поиска от Конституционния съд коментар по въпроса. 
						Будимир бе избран за президент на ФБиХ в четвъртък на заседание на Камарата на народите, което бе бойкотирано от двете главни хърватски партии ХДЗ БиХ и ХДЗ 1990. Партиите се оплакаха, че изборът е проведен, преди три доминирани от хървати кантона да номинират делегатите си за Камарата на народите на ФБиХ. (Независне Новине, Дневни Аваз, Срна - 18/03/11)
