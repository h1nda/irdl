Комисия към сръбския парламент приема проекторезолюция за европейска интеграция
14/07/2004
 
БЕЛГРАД, Сърбия-Черна Гора -- Комисията по европейска интеграция на сръбския парламент прие проекторезолюция във вторник (13 юли) за асоцииране с ЕС. Документът ще бъде сега подложен на обществен дебат, преди да се представи пред пленарния състав на парламента и пред федералния парламент за одобрение. По същество, в резолюцията се казва, че властите се ангажират да покрият всички критерии, необходими за ускоряване на процеса на интеграция с ЕС. Що се отнася до най-щекотливия проблем, резолюцията предлага три варианта за сътрудничество в сферата на военните престъпления: "пълно и безусловно сътрудничество", "пълно и взаимно сътрудничество", както и изправяне пред съда на всички обвинени във военни престъпления в съответствие с международните договорености. (Б 92 - 13/07/04)
