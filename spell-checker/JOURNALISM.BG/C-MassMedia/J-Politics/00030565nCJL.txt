Български криминален бос става политически кандидат
					11/06/2009
					 
						СОФИЯ, България -- Централната избирателна комисия регистрира в сряда (10 юни) Пламен Галев, за когото се смята, че ръководи организирана престъпна мрежа в Югозападна България, за кандидат за независим депутат от Кюстендилския избирателен район. По рано същия ден прокуратурата официално внесе в съда обвинения срещу Галев и неговия съдружник Ангел Христов за рекет, изнудване и физическо насилие. Изборното законодателство обаче не забранява на лица, срещу които са повдигнати наказателни обвинения, да участват в националните избори. Ако бъде избран, той автоматично ще получи имунитет срещу съдебно преследване, което ще наложи да бъде воден труден процес за свалянето на този имунитет. (Медиапул, Дневник, bTV, Дарик - 10/06/09)
