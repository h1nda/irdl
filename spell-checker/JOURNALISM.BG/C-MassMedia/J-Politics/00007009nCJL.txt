ЕС ще се опита да приключи преговорите по присъединяването с България и Румъния през следващата година
20/05/2003
 
Брюксел, Белгия -- Комисарят на ЕС по разширяването Гюнтер Ферхойген каза в понеделник(19 май), че Европейската комисия ще положи всички необходими усилия за финализиране на преговорите по присъединяването с България и Румъния до октомври следващата година. Затварянето на всички преговорни глави към края на мандата на сегашната комисия би позволило на страните да постигнат целта си - влизане в ЕС през 2007 година. Румънският външен министър Мирча Джоана приветства изявлението, като посочи, че приключването на преговорите по присъединяването през следващата година и пълноправното членство в ЕС ще бъдат двете най-важни цели на неговата страна. (Ромпрес, БЕФ, Медиафакс - 20/05/03)
