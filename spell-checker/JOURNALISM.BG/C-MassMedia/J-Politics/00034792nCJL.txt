Политическата криза отложи приемането на резолюция на ЕП за Албания 
					02/06/2010
					 
						ТИРАНА, Албания -- Във вторник (1 юни) Европейският парламент (ЕП) отказа да гласува за резолюция за интеграцията на Албания в ЕС, като по този начин застраши процеса на либерализация на визите за Тирана. Причина за решението е продължаващата политическа безизходица, бе обяснението на уебсайта на ЕП. Приемането на документа бе отложено до края на юни. Депутатът от ЕП Йелко Кацин призова двете основни политически партии да възобновят диалога и да докажат, че са способни да намерят решение на кризата. Опозиционната Социалистическа партия (СП) и управляващата Демократическа партия се препират вече месеци във връзка с парламентарните избори от юни 2009 г., които според СП са били манипулирани. (Шекули, Топ Нюз, Топ Ченъл - 02/06/10)
