Николич заяви, че обявяването на извънредно положение заради Косово може да отложи новите избори в Сърбия
					10/05/2007
					 
						БЕЛГРАД, Сърбия -- Новоизбраният председател на сръбския парламент и настоящ лидер на Сръбската радикална партия Томислав Николич заяви неочаквано в сряда (9 май), че обявяването на извънредно положение би могло да отложи новите избори в Сърбия. В изявление за медиите той обясни, че ситуацията във връзка с окончателния статут на Косово би могла да даде повод за такъв ход, като отбеляза, че президентът Борис Тадич няма да може да разпусне сегашния парламент и да насрочи нови палраментарни избори дори и новият кабинет да не бъде сформиран до крайния срок, 14 май. Ръководителят на правителствената пресслужба каза, че кабинетът дори няма да обсъжда идеята. (Блиц - 10/05/07; Танюг, РТС, Б92, Бета - 09/05/07)
