Румънският президент Бъсеску номинира нов началник на външното разузнаване
					27/11/2007
					 
						БУКУРЕЩ, Румъния -- Президентът Траян Бъсеску номинира в понеделник (26 ноември) Михай Разван Унгуряну за началник на Службата за външно разузнаване (СВР) на страната. Понастоящем Унгуряну, на 39 г., е представител на Румъния в Инициативата за сътрудничество в Югоизточна Европа. Той бе външен министър от декември 2004 до март 2007 г., но бе принуден да подаде оставка, след като премиерът Калин Попеску Търичану го обвини, че е пропуснал да уведоми правителството за задържането на двама румънци от американските сили в Ирак. Унгуряну, който е съюзник на Бъсеску, трябва да бъде одобрен от минимум половината депутати в парламента, за да заеме поста в СВР, овакантен през март от Клаудиу Съфтою заради обвинения в незаконно подслушване. (AФП, БМРР, ДПА, АП - 26/11/07)
