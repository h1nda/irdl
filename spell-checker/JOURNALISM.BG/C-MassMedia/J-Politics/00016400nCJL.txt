Президентът на САЩ каза, че отношенията с Македония никога не са били по-близки
					27/10/2005
					 
						ВАШИНГТОН, Съединени щати -- Президентът Джордж У. Буш даде висока оценка на двустранните връзки с Македония, като в сряда (26 октомври) каза на премиера Владо Бучковски, че отношенията между страните им "никога не са били по-близки". Двамата лидери се срещнаха по време на официалното посещение на Бучковски в САЩ. Според Буш Македония се е доказала като "непоколебим съюзник" чрез участието си в международните действия срещу терористите и за стабилизирането на Афганистан и Ирак. От своя страна Бучковски благодари на Буш за подкрепата на САЩ и отново подчерта желанието на Македония да се присъедини към НАТО и ЕС. (Държавен департамент на САЩ, Макфакс - 26/10/05)
