Албански съд публикува решение относно морско споразумение
					16/04/2010
					 
						ТИРАНА, Албания -- Конституционният съд публикува в четвъртък (15 април) решение за отхвърляне на споразумение, в което се очертават границите на континенталния шелф с Гърция в Йонийско море. Според съда правителството е превишило правомощията си, като е сключило договора. Съдът отбеляза, че документът е не само непълен, но и нарушава едновременно албанската конституция и международните конвенции за водните граници. Споразумението също така е заобиколило президента, който по конституция би трябвало да има водеща роля и да подписва подобни споразумения. Съдът заяви, че споразумението е пренебрегнало и някои острови при определянето на новата граница. Спорното споразумение бе подписано преди година от премиерите на двете страни. (Топ Чанъл, Лаймфундит, Balkan Web, Телеграфи - 15/04/10)
