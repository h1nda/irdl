Реджепи: Няма споразумение за началото на диалога Прищина-Белград
08/09/2003
 
ПРИЩИНА, Косово, Сърбия-Черна Гора -- Премиерът на Косово Байрам Реджепи отрече в събота (6 септември) че е било постигнато споразумение за начало на преговорите между Прищина и Белград, както бе споменал външният министър на Сърбия-Черна Гора Горан Свиланович. Според Свиланович разговорите трябва да се съсредоточат върху проблеми като завръщането на бежанците, откриването на безследно изчезналите и укрепването на сигурността.
Други новини: полицейски служител, завръщащ се от работа в вкъщи, е бил убит по време на стрелба в края на седмицата. Говорител на ООН идентифицира жертвата като Хайдар Ахмети, етнически албанец, назначен в Полицейската служба на Косово. Полицията засега не е открила нито мотиви, нито заподозрени лица. (АФП - 08/09/03; Б92, Би Би Си - 07/09/03)
