Полският президент Квашневски е на посещение в Букурещ
09/10/2003
 
БУКУРЕЩ, Румъния -- В началото на двудневното си посещение в Букурещ в сряда (8 октомври) полският президент Александър Квашневски заяви, че НАТО на този етап не обсъжда възможността за преместване на западноевропейските си бази в Централна Европа. "НАТО преживява период, в който трябва да формулира нова политика", каза Квашневски след разговори с румънския си колега Йон Илиеску. Той изрази също така силна подкрепа за влизането на Румъния в НАТО догодина. Полският парламент е ратифицирал протокола за присъединяването на Румъния към НАТО. (Жечпосполита - 09/10/03; Ромпрес - 08/10/03)
