Българският президент Първанов посети Белград и изрази подкрепа за плана на ООН за Косово
					22/02/2007
					 
						БЕЛГРАД, Сърбия -- Гостуващият в Сърбия български президент Георги Първанов каза в сряда (21 февруари), че страната му подкрепя плана на специалния пратеник на ООН Марти Ахтисаари за Косово и го смята за добра база за преговори. Първанов каза това след разговори със сръбския президент Борис Тадич и премиера Воислав Кощуница в Белград. Те подчертаха, че сръбските преговарящи ще бъдат конструктивни в ръководените от ООН преговори, които се водят във Виена, но независимо Косово е неприемливо за тях. Първанов и Тадич дадоха висока оценка на сегашното ниво на двустранните връзки, като го определиха за най-доброто от десетилетия насам. (Монитор - 22/02/07; БНР, БТА, бТВ, Танюг - 21/02/07)
