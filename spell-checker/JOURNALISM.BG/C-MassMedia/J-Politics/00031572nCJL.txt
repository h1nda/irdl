Новият албански парламент проведе учредителното си заседание без социалистите
					08/09/2009
					 
						ТИРАНА, Албания -- Новоизбраният парламент проведе първото си заседание в понеделник (7 септември) с участието на 79 нови членове в своите редици - 40 членове на опозиционната Социалистическа партия (СП) и 36 членове на управляващата Демократическа партия (ДП). Както обаче обещаха, членовете на СП бойкотираха заседанието в знак на протест срещу общите избори на 28 юни, които те смятат за манипулирани. Лидерът на СП Еди Рама заяви в понеделник, че едно от условията за връщането на неговата партия в парламента е внасянето на законопроект за разследване на проведени избори с цел да се установи случилото се през юни. Бюрото на ОССЕ в Албания публикува в понеделник изявление, критикуващо бойкота на СП.
Междувременно в понеделник ДП постигна споразумение със своя съюзник, Републиканската партия, от чиито редове ще бъде излъчен министърът на околната среда в новото правителство, както и двама заместник-министри. (Газета Шкиптаре, Шкип, Панорама - 08/09/09; Шекули, Би Би Си, Гласът на Америка - 07/09/09)
