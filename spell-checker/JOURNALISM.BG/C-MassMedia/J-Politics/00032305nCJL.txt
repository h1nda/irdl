Турският парламент ще обсъди кюрдската инициатива
					10/11/2009
					 
						АНКАРА, Турция -- Парламентът планира да разгледа така наречената Кюрдска инициатива на правителството във вторник (10 ноември). През изминалите три месеца правителството подготвяше обществеността и политическите партии за инициативата, която има за цел спиране на терористичните нападения и постигане на мир в доминираната от кюрдите югоизточна част на Турция. Очаква се във вторник вътрешният министър Бешир Аталай да информира парламента за общата рамка, целите и ограниченията на проекта. Министър-председателят Реджеп Тайип Ердоган ще говори пред парламента във връзка с това по-късно през седмицата. (Анадолска информационна агенция, ЮПИ, Уърлд Булетин, Заман - 10/11/09)
