Албанският президент Топи ще бъде посредник в политическата криза
					05/02/2010
					 
						ТИРАНА, Албания -- Президентът Бамир Топи се съгласи да поеме ролята на посредник между правителството и опозицията за прекратяване на продължаващата политическа криза, обяви канцеларията му в четвъртък (4 февруари). Ден по-рано премиерът Сали Бериша каза, че е готов да седне на една маса с опозиционния лидер на Социалистическата партия (СП) Еди Рама, ако Топи организира среща без никакви предварителни условия. Опозиционните партии, водени от СП, бойкотират работата на парламента от септември, настоявайки за щателно разследване на общите избори от юни 2009 г. (Лаймфундит, Топ Чанъл, Клан, Balkan Web - 04/02/10)
