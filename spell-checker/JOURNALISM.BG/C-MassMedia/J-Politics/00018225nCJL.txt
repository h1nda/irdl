Райс дава висока оценка на политическото споразумение за конституционните реформи в БиХ
					12/04/2006
					 
						САРАЕВО, Босна и Херцговина (БиХ) -- В писмо до Председателството на БиХ американският държавен секретар Кондолиза Райс приветства споразумението за конституционните реформи в БиХ, постигнато неотдавна между лидерите на основните партии. Председателят на Председателството Сюлейман Тихич каза във вторник (11 април), че Райс е определила процеса на конституционни реформи като важна стъпка към по-функционални и ефективни държавни институции, както и към интеграцията на БиХ в евроатлантическите структури. 
						Други новини -- Управителния съвет на службата за непряко данъчно облагане в БиХ не успя да постигне споразумение на заседанието си във вторник за разпределението на събраните приходи от ДДС. Финансовият министър на Федерация БиХ (ФБиХ) Драган Вранкич обвини представителите на Република Сръбска за провала, заявявайки, че те са отхвърлили всички предложени компромиси. (Дневни Аваз, Независне Новине - 12/04/06; Фена - 11/04/06)
