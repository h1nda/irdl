ЕК заплашва Гърция със съдебни действия заради неизпълнението на законите за качество на водата
					19/10/2005
					 
						БРЮКСЕЛ, Белгия -- Европейската комисия (ЕК) даде последно предупреждение на Гърция във вторник (18 октомври), заплашвайки я със съдебни действия заради неизпълнението на законите на ЕС за качество на водата. Съгласно изявлението на ЕК за пресата Гърция и други две членки на ЕС - Италия и Испания - не са спазили крайния срок за предаване на докладите си за състоянието на реките, езерата и подпочвените води, както и изследванията на околната среда. Ако Гърция не реагира на предупреждението на ЕК до средата на декември, Атина ще бъде призована пред Европейския съд. (Катимерини - 19/10/05; Уеб-сайт на ЕС - 18/10/05)
