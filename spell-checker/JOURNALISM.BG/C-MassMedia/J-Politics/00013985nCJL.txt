Според Месич Хърватия ще започне присъединителните си преговори с ЕС до средата на май 2005 г.
					22/03/2005
					 
						ЗАГРЕБ, Хърватия -- Президентът Стипе Месич изрази убеждението си в понеделник (21 март), че страната му ще започне присъединителни преговори с ЕС до средата на тази година. В реч по националното радио след отложените миналата седмица преговори на Загреб с ЕС Месич каза, че черпи оптимизъм от изявленията на висши представители на ЕС. Той подчерта освен това, че много зависи от изпълнението на задълженията към Трибунала на ООН за военни престъпления, включително от ареста и екстрадирането на укриващия се генерал Анте Готовина. (Вечерни лист- 22/03/05; ХИНА - 21/03/05)
