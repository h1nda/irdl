Албанският парламент одобри новия министър на правосъдието
					21/11/2007
					 
						ТИРАНА, Албания -- Парламентът одобри във вторник (20 ноември) назначаването на Енкелед Алибеай на поста министър на правосъдието, който бе овакантен от Илир Рушмайли преди седмица поради обвинения в корупция.
						Други новини от вторник -- Лидерът на опозиционната Социалистическа партия (СП) Еди Рама предрече, че през следващата година ще бъдат проведени предсрочни избори. По време на среща с фермери Рама обвини правителството в пренебрегване на техните проблеми. Той ги призова да протестират срещу хроничния недостиг на електроенергия и вода, като обеща, че тези въпроси ще започнат да се решават, когато СП се върне на власт. (Кориери, Коха Йоне, Шекули - 21/11/07; Balkanweb, Топ-Ченъл - 20/11/07)
