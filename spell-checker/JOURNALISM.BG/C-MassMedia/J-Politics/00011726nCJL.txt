Сърбия и Черна гора може да проведе парламентарни избори през февруари 
					
				
					23/08/2004
				
				 
					
							ПОДГОРИЦА, Сърбия и Черна гора – Президентът Светозар Марович вероятно ще насрочи следващите федерални парламентарни избори за началото на февруари, според съобщения в пресата от неделя (22 август). Като се позовават на приближени на канцеларията му източници, медиите посочват, че решението на Марович ще бъде взето след поредица от разговори между Белград, Подгорица и ЕС. Очаква се изборите да послужат за ясен индикатор на общественото мнение относно бъдещето на държавния съюз, което наскоро бе предмет на спекулации от страна на длъжностни лица в двете републики. (Данас - 23/08/04; Дан, РТРС - 22/08/04)
