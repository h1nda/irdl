Специалният пратеник на ООН е доволен от ускоряването на преговорите за обединение на Кипър
					13/01/2010
					 
						НИКОЗИЯ, Кипър -- Специалният пратеник на ООН за Кипър Александър Даунър каза във вторник (12 януари), че е доволен от ускоряването на хода на преговорите за обединение, които започнаха тази седмица между кипърския президент Деметрис Христофиас и кипърския турски лидер Мехмет Али Талят. „Доволни сме от начина, по който двамата лидери провеждат преговорите”, каза Даунър пред репортери след втора маратонска среща между двамата лидери, които прекараха 15 часа в обсъждане на управлението и разпределението на правомощията през последните два дена. Те ще се срещнат отново в сряда, преди да направят прекъсване до 25 януари. (Сайпръс Мейл - 13/01/10; Синхуа - 12/01/10)
