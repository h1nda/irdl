Представителят на ООН Нимиц поиска по-конкретни преговори по македоно-гръцкия спор за името
					13/02/2009
					 
						НЮ ЙОРК, Съединени щати -- Посредникът на ООН Матю Нимиц поиска по-конкретни обсъждания на определени идеи, за да се спомогне за решаването на отдавнашния спор за името между Македония и Гърция, съобщиха медиите в четвъртък (12 февруари). В сряда Нимиц се срещна с представителите на двете страни в преговорите, Зоран Йолевски от македонска и Адамантиос Василакис от гръцка страна. Това беше първото заседание от ноември, когато Македония заведе дело срещу Гърция в Международния съд заради наложеното вето срещу присъединяването на Скопие към НАТО. (Макфакс, A1, МИНА, Бета, Б92, Болкънинсайт - 12/02/09)
