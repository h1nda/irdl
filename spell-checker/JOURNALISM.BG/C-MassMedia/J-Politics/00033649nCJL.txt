Косово изключва нови преговори за статута със Сърбия
					04/03/2010
					 
						ПРИЩИНА, Косово -- Диалог между Косово и Сърбия би бил възможен само ако Сърбия признае независимостта на Косово, заяви правителството в сряда (3 март). След заседание на кабинета говорителят Мемли Красничи каза, че никога няма да има преговори за статута на Косово, тъй като независимостта е необратима. Красничи посочи, че технически диалог между Прищина и Белград може да бъде осъществен само когато политическите власти в Белград приемат реалността на независимо Косово. Френският външен министър Бернар Кушнер предложи провеждането на преговори между Прищина и Белград по време на визитата си в Косово по-рано през седмицата. (Зери, Косова Сот, Коха Диторе - 04/03/10; Кохавижън, РТВ 21 - 03/03/10)
