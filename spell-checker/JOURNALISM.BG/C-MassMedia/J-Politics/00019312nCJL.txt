Черногорският външен министър кани ОССЕ да наблюдава изборите през есента
					19/07/2006
					 
						ВИЕНА, Австрия -- Черногорският външен министър Миодраг Влахович направи първото си обръщение към Постоянния съвет на ОССЕ във вторник (18 юли). Той заяви, че очаква бързо подписване на официално споразумение за мисия на ОССЕ в Подгорица, и покани организацията да наблюдава изборите през есента. Влахович даде също така висока оценка на ОССЕ и приноса й в изграждането на добилата наскоро независимост страна. Стратегическите цели на страната остават пълна интеграция в ЕС и НАТО и принос към стабилността и сигурността на Балканите, каза той. (Виести, Победа - 19/07/06; Мина, Уеб сайт на ОССЕ - 18/07/06)
