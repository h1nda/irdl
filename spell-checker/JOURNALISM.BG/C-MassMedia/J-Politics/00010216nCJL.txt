САЩ очаква спокойни президентски избори в Македония
19/03/2004
 
СКОПИЕ, Македония -- Съединените щати не очакват проблеми по време на президентските избори през следващия месец, според представителката на Държавния департамент на САЩ по европейските въпроси, Катлийн Стивънс. По време на обща дискусия в четвъртък (18 март), организирана от "Гласът на Америка" тя добави, че международната общност силно подкрепя страната в дните след смъртта на президента Борис Трайковски и е готова да подпомогне усилията й за евроатлантическа интеграция. Останалите участници в дискусията бяха македонският посланик в САЩ Никола Димитров и бившият директор на проекта за Македония на Международната кризисна група, Едуард Джоузеф. (A1 TВ - 17/03/04)
