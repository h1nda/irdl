Унгария и БиХ подписаха споразумение за сътрудничество в евроинтеграцията
					13/06/2008
					 
						САРАЕВО, Босна и Херцеговина (БиХ) -- Премиерът Никола Шпирич и унгарският му колега Ференц Дюрчани подписаха в четвъртък (12 юни) договор за сътрудничество в процеса на интеграция в ЕС. Той обхваща външната политика и политиката на сигурност, публичната администрация, правосъдието, регионалното сътрудничество, икономическата политика, транспорта, туризма и опазването на околната среда. Двамата одобриха също и споразумение за социално осигуряване и социална защита. В изказване пред репортери Дюрчани каза: "БиХ е необходима на ЕС, но ЕС е също необходим на БиХ и на целия регион, за да можем да живеем в мир и просперитет”. Той се срещна и с върховния представител Мирослав Лайчак. (РТРС, Фена, ПБС, Уебсайт на СВП, АФП - 12/06/08)
