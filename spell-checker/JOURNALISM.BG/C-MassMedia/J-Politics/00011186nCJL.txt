Партията на Кощуница подкрепи кандидатурата на Тадич за сръбски президент
17/06/2004
 
БЕЛГРАД, Сърбия и Черна гора -- Б92 съобщи в четвъртък (17 юни), че Демократическата партия на Сърбия на премиера Воислав Кощуница е решила да подкрепи публично Борис Тадич в балотажа на президентските избори на 27 юни. Тадич от Демократическата партия ще се съревновава с ултранационалиста Томислав Николич. "Г-17 плюс", друга партия от управляващата коалиция, вече подкрепи Тадич, чиято партия понастоящем не участва в правителството. (Б92 - 17/06/04; Танюг, Б92 - 16/06/04)
