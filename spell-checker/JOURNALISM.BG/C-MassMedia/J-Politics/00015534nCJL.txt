Албанска комисия назначава повторни избори в три избирателни района
					09/08/2005
					 
						ТИРАНА, Албания -- Централната избирателна комисия (ЦИК) нареди в понеделник (8 август) да бъде повторено гласуването в три избирателни района, където изборите на 3 юли или не бяха проведени, или бяха помрачени от нарушения. ЦИК трябва да излезе с решение и за четвърти избирателен район във вторник. Комисията заяви, че не може да обяви окончателните резултати от изборите, докато не разполага с имената на официалните победители в тези четири района. Резултатите от новия тур на изборите, който ще се проведе на 21 август, няма да се отразят на победата на Демократическата партия (ДП) като цяло. Партията спечели 78 места в 140-местния парламент.
						Също в понеделник ДП подписа първото си коалиционно споразумение с Републиканската партия, която е един от четирите й потенциални съюзника. (Албейниън нюз - 09/08/05; Ройтерс - 08/08/05)
