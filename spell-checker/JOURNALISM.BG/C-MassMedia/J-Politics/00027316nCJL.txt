Гърция изключва обсъждането на малцинствени въпроси по време на преговорите с Македония
					06/08/2008
					 
						АТИНА, Гърция -- Външният министър Дора Бакоянис заяви, че Гърция няма да допусне включването на въпроса за т.нар. македонско малцинство по време на преговорите с посредничеството на ООН с Македония по отдавнашния спор за името. "Единственият въпрос, който ще се обсъжда, е името," каза Бакоянис пред журналисти във вторник (5 август) след среща с премиера Костас Караманлис. Гръцките и македонските представители ще се срещнат със специалния пратеник на ООН Матю Нимиц за нов кръг от преговори на 14 август в Ню Йорк. Това ще бъдат първите преговори, след като миналия месец Скопие поиска Атина да признае съществуването на етническо македонско малцинство в Гърция. (Катимерини, Нафтемборики, Етнос, Та Неа, Апогевматини, Елефтерос типос - 06/08/08; АНА-МПА, In.news - 05/08/08)
