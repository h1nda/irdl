Румънският президент Басеску продължава усилията си за формиране на десно-центристко правителство 
					22/12/2004
					 
						БУКУРЕЩ, Румъния -- Президентът Траян Басеску официално номинира в сряда (22 декември) лидера на Национал-либералната партия (НЛП) Калин Попеску Таричану за кандидат-премиер, давайки му мандат за формиране на нов кабинет. Сега Таричану разполага с десет дни за това. Все още не е ясно дали НЛП и Демократическата партия на Басеску, които получиха обещания за подкрепа от партията на етническите унгарци УДМР, ще успеят да си осигурят необходимото парламентарно мнозинство.
						Съобщава се, че социал-демократите (СДП), които спечелиха най-много места в парламента, също водят преговори за възможно коалиционно правителство. Адриан Настасе, кандидат на СДП за президент, подаде официално оставка от поста премиер, за да поеме функциите на председател на Камарата на депутатите. (Ромпрес, Nine o'clock - 22/12/04; Meдиафакс, AФП, AП - 21/12/04)
