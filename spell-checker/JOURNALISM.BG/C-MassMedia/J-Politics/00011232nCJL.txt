Парламентарната асамблея на СЕ препоръчва мониторинга върху Турция да бъде приключен
22/06/2004
 
СТРАСБУРГ, Франция -- Парламентарната асамблея на Съвета на Европа одобри доклад в понеделник (21 юни), който препоръчва приключване на процедурата по мониторинг върху Турция. Процедурата, която обхваща въпроси на човешките права, е в сила от 1996 г. до днес. Нейното приключване е главна предпоставка за удовлетворяване на политическите критерии от Копенхаген за членство в ЕС.
Други новини: Турската полиция оповести в понеделник конфискацията на 103 кг хероин на ГКПП " Капъкуле" в провинция Одрин на границата с България. Приблизителната цена на конфискувания наркотик е 9.4 млн. щ.д. (Анадолска агенция, Търкиш дейви нюз, ТРТ 2, НТВ - 21/06/04)
