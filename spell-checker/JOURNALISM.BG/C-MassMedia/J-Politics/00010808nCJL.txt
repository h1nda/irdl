Член на президентството на БиХ и хърватският президент подчертаха желанието си да развиват сътрудничеството
16/05/2004
 
ЗАГРЕБ, Хърватия -- Президентът Стипе Месич се срещна с хърватския член на тристранното президентство на Босна и Херцеговина (БиХ) Драган Чович в петък (14 май). Те обсъдиха необходимостта от мерки за засилване на икономическите отношения, както и въпроси, свързани със завръщането на бежанците. Чович призова всички босненско-хърватски бежанци, намиращи се в момента в Хърватия, да се завърнат в техните домове от преди войната, и специално бежанците от Република Сръбска. По време на посещението си в Загреб Чович се срещна също и с премиера Иво Санадер, който подчерта пълната подкрепа на неговата страна за кандидатурата на БиХ за участие в програмата на НАТО Партньорство за мир. (РТРС, НТВ Хаят - 14/05/04)
