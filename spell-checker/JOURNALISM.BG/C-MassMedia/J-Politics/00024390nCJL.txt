Румънското правителство поиска вот на доверие от парламента
					30/10/2007
					 
						БУКУРЕЩ, Румъния -- Правителството официално поиска в понеделник (29 октомври) вот на доверие от парламента във връзка със законопроект за мажоритарна избирателна система. Мярката се различава от тази, която президентът Траян Бъсеску поиска да бъде одобрена с референдум на 25 ноември. Макар че различните партии имат право да внасят предложения за вот на недоверие срещу правителството в срок от три дни, Демократическата партия, Либералдемократическата партия и Социалдемократическата партия заявиха, че нямат подобни намерения. Бъсексу обеща, че няма да одобри мярката, предложена от кабинета на премиера Калин Попеску Търичану, преди референдума за собствената му версия. (Найн о'клок, Гъндул - 30/10/07; Ромпрес, Hotnews.ro - 29/10/07)
