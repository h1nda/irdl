Албанският парламент поднови работата си след лятната ваканция
					11/09/2007
					 
						ТИРАНА, Албания -- Парламентът поднови в понеделник (10 септември) работата си след лятната ваканция, седмица, след като членовете на парламентарните комисии направиха това. В речта си при откриването на сесията председателят на парламента Жозефина Топали каза, че консенсусът е от основно значение за осъществяване на реформите, свързани с интегрирането в ЕС и НАТО. Други новини -- Парламентарната група на основната опозиционна Социалистическа партия (СП) проведе събрание в понеделник и избра Валентина Лескай за нов председател на групата на СП. Предшественикът на Лескай Бен Блуши подаде оставка от поста, след като шестима депутати от СП помогнаха за избирането на Бамир Топи за президент при гласуването в парламента през юли. (Коха Йоне, Шекули, Шкип, Газета Шкиптаре, Панорама, Коха Йоне, Шкип, Топ-Ченъл - 11/09/07; Balkanweb -- 10/09/07)
