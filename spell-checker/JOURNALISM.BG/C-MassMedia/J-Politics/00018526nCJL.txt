Шварц-Шилинг е готов да участва, ако преговорите за конституцията на БиХ бъдат възобновени
					10/05/2006
					 
						САРАЕВО, Босна и Херцеговина (БиХ) -- Върховният представител на международната общност Кристиан Шварц-Шилинг е готов да участва в преговорите за промените в конституцията, ако политическите партии възобновят процеса, каза говорителят на службата на Шварц-Шилинг Марио Бъркич във вторник (9 май). Той подчерта, че измененията, насочени към укрепване на държавните институции в БиХ, са много важни за бъдещето на страната. Той добави, че преди да възобновят преговорите, партиите трябва да анализират гласуването в Камарата на представителите на БиХ, при което не бе събрано необходимото мнозинство от две трети. (Дневни Аваз - 10/05/06)
