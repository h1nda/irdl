Управляващата партия в Хърватия започна предизборната си кампания
					12/09/2007
					 
						ЗАГРЕБ, Хърватия -- Във вторник (11 септември) в град Славонски Брод управляващият Хърватски демократичен съюз (ХДС) офциално откри кампанията си за изборите, които ще се проведат на 25 ноември. Министър-председателят Иво Санадер, който е и председател на партията, подчерта постиженията на правителството на ХДС по време на първия му мандат и по-специално подобрените икономически резултати и приватизационни процедури. 
						Междувременно във вторник Зоран Миланович, лидер на главната опозиционна Социалдемократическа партия (СДП), изключи всякаква възможност за коалиция с ХДС. Проучванията на общественото мнение сочат, че засега СДП води. (Весник, Вечерни Лист, Пословни Дневник - 12/09/07; ХРТ, АПА - 11/09/07)
