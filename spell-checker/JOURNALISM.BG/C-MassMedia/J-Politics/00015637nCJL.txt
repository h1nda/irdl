Кипърският президент посети Атина, за да обсъди самолетната катастрофа
					18/08/2005
					 
						АТИНА, Гърция -- В сряда (17 август) кипърският президент Тасос Пападопулос пристигна в Атина, за да получи повече сведения за катастрофата на кипърския самолет в неделя, при която загинаха всичките 121 души на борда. По-късно Пападопулос каза, че е напълно удовлетворен от действията на гръцките власти преди, по време на катастрофата и след нея.
						Като се позова на анонимни източници от министерството на отбраната, държавната телевизия НЕТ съобщи в сряда, че е възможно някой на борда на самолета да е направил последен отчаян опит да спаси "Хелиос еъруейз 737", преди самолетът да се разбие в планински склон. Пилотите на двата реактивни самолета Ф-16 на гръцките военновъздушни сили, които са летели край самолета, твърдят, че някой в пилотската кабина е поел управлението на самолета, докато той е летял, явно на автопилот, по постепенно снижаващ се курс близо до летището в Атина. Този човек след това е отклонил самолета от Атина, като първо го е снижил на 2000 фута (ок. 600 м) височина, а след това го е издигнал отново до 7000 фута (ок. 2000 м), докато накрая горивото очевидно е свършило и самолетът се разбил. (АНА, АП - 17/08/05)
