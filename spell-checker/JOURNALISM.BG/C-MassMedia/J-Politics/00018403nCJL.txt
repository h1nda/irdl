НАТО ще запази числения състав на войските в Косово до постигането на споразумение за окончателния статут на провинцията
					30/04/2006
					 
						СОФИЯ, България -- Министрите на външните работи на страните-членки на НАТО постигнаха споразумение в петък (28 април), че КФОР трябва да запази числения състав на войските си от 17 000 военнослужещи, докато не бъде уреден окончателния статут на провинцията. Говорителят на НАТО Джеймс Апатурай заяви, че решението е постигнато на двудневната неформална среща на първите дипломати на страните-членки на Алианса, проведена в столицата на България. Те също потвърдиха твърдата си подкрепа за усилията на специалния пратеник на ООН Марти Ахтисаари. Четвъртият кръг на преговорите за Косово започва в четвъртък във Виена. (ЮПИ, Ройтерс, РТС, АП - 28/04/06)
