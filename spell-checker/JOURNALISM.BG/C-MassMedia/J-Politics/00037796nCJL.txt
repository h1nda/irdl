Сръбският парламент одобри преструктурирането на правителството 
					15/03/2011
					 
						БЕЛГРАД, Сърбия -- В понеделник (14 март) парламентът одобри преструктурирането на правителството, предложено от министър-председателя Мирко Цветкович. От общо 250 депутати 129 подкрепиха новия кабинет. Повечето депутати от опозицията не присъстваха на гласуването. Промените ще намалят броя на министерствата от 24 на 17. Самият кабинет ще се състои от 21 министри, с шест по-малко от сегашния. Цветкович ще поеме и поста на министър на финансите. (Танюг, Бета, РТС, Б92 - 14/03/11)
