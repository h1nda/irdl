Според съобщенията Черна гора ще проведе избори през март
					05/01/2009
					 
						ПОДГОРИЦА, Черна гора -- Черна гора ще проведе извънредни общи избори на 29 март, съобщи в неделя (4 януари) излизащият в Подгорица вестник "Виести", позовавайки се на източници. Според вестника правителството ще се събере на извънредно заседание на 20 януари, за да обсъди въпроса. Източници от правителствената коалиция потвърдиха, че за понеделник е било насрочено заседание, на което да се вземе решение за извънредното заседание. Демократичната партия на социалистите и Социалдемократическата партия предложиха тази инициатива. Миналия месец министър-председателят Мило Джуканович намекна за възможстта от предсрочни избори през пролетта. Мандатът на настоящото правителство изтича през 2010 г., но споразумение от 2007 г. посочва края на 2009 г. като срок за провеждане на следващите избори. (Виести, РТС - 04/01/09)
