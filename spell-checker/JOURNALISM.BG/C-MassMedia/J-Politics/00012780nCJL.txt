Албанският парламент приема стратегия за национална сигурност
					26/11/2004
					 
						ТИРАНА, Албания -- Парламентът одобри стратегията за национална сигурност на страната в четвъртък (25 ноември). Документът посочва рисковете и заплахите за националната сигурност и има за цел да заздрави отбраната. Като заплаха за развитието се споменава политическото напрежение и се насърчават фракциите да проявяват по-високо чувство за отговорност, когато става дума за национални интереси. 
						Други новини: Албанският президент Алфред Мойсиу е подписал постановление за помилване на 36 затворника. Амнистията е във връзка с два предстоящи празника: Денят на независимостта и Денят на освобождението. (Албейниън дейли нюз - 26/11/04; ATA - 25/11/04)
