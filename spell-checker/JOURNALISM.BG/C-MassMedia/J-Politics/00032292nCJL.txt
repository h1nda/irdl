Председателят на македонския парламент посети Тарчуловски в Хага
					09/11/2009
					 
						ХАГА, Холандия -- Председателят на македонския парламент Трайко Веляноски увери бившия служител на службите за сигурност Йохан Тарчоловски, че може да разчита на подкрепата на македонските институции при процедурите по обжалване в Хагския трибунал за военни престъпления, съобщиха в неделя (8 ноември) от канцеларията на Веляноски. Той посети Тарчуловски в центъра за задържане на Трибунала в Схевенинген. Тарчуловски бе осъден миналата година на 12 години затвор за военни престъпления, извършени срещу етнически албанци по време на акция през август 2001 г. в село Люботен. Другият обвиняем по делото, бившият македонски вътрешен министър Любе Бошковски, бе оправдан. (Макфакс, МИА, Сител - 08/11/09)
