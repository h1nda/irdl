Външният министър Бурзан: Черна Гора готова да сключи споразумение със САЩ за МНС
07/07/2003
 
ПОДГОРИЦА, Сърбия-Черна Гора -- Външният министър Драгиша Бурзан заяви пред местни медии в неделя (6 юли), че правителството гледа положително на възможността да се сключи двустранно споразумение със САЩ, които би предотвратило екстрадицията на граждани на двете държави към МНС. " Позицията на черногорската дипломация е, че предложението на САЩ е напълно разбираемо и е в полза на глобалната стабилност," каза той. Реакциите на официални представители в Белград обаче не бяха еднозначни. Драголюб Мичунович, председател на парламента на Сърбия-Черна гора, посочи, че подобно решение на черногорските власти би било неконституционно, тъй като такова споразумение трябва да бъде подписано с централното правителство. От друга страна, сръбският министър на правосъдието Владан Батич, оцени положително изявлението на Бурзан. ( Ройтърс, АФП - 06/07/03)
