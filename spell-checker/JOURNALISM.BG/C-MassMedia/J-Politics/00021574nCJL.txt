Турският външен министър призова за изменение на спорен закон
					13/02/2007
					 
						АНКАРА, Турция -- Външният министър Абдула Гюл призова в понеделник (12 февруари) за промяна на спорна законова разпоредба, която криминализира "обидата на турската национална идентичност". Член 301 от Наказателния кодекс трябва да се промени, каза той, тъй като вреди на доброто име на страната. "Хората извън Турция си мислят, че човек може да попадне в затвора, ако си отваря устата. Те мислят, че стотици журналисти и интелектуалци лежат в затвора ... Всичко това е невярно," каза Гюл. Редица турски писатели и интелектуалци бяха съдени по този член заради изявления относно арменския геноцид през Първата световна война, но повечето бяха оправдани. Гюл също така поясни, че член 301 ще бъде изменен, а не премахнат. 
						Междувременно в понеделник Гюл се срещна с гостуващия му австралийски колега Алекзандър Даунър. Te подписаха двустранно споразумение за борба с международния тероризъм. Анкара е домакин на двудневна конференция за мерките за борба с тероризма и неразпространението на оръжия за масово унищожение. (Сабах, Заман - 13/02/07; Ройтерс - 12/02/07)
