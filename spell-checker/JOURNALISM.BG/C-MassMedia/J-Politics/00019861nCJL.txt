Пратеници на ОССЕ и Великобритания призовават гласоподавателите да участват в изборите в БиХ
					07/09/2006
					 
						САРАЕВО, Босна и Херцеговина (БиХ) -- Ръководителят на мисията на ОССЕ в БиХ, посланик Дъглас Дейвидсън призова гласоподавателите в сряда (6 септември) да участват в общите избори на 1 октомври, заявявайки, че това е от особено значение в светлината на плановете за закриването на Службата на Върховния представител следващата година. Той призова гласоподавателите внимателно да обмислят предизборните обещания на всяка партия и да изберат кандидати, които ще поведат страната към по-добро бъдеще..
						Британският посланик в БиХ Матю Байкрофт отправи подобен апел в сряда. Той призова особено младите гласоподаватели да пуснат своите бюлетини и така да помогнат за определяне на собственото им бъдеще. 
						Също в сряда, членът на Избирателната комисия в БиХ Лидия Ковач предупреди кандидатите, че всякакви забележки, внушаващи референдум за отделяне на Република Сръбска, ще бъдат антиконституционни. Тя подчерта, че Комисията ще санкционира всеки кандидат, който прави изявления, противоречащи на суверинитета и законите на БиХ. (ПБС БиХ, Pincom.info - 06/09/06)
