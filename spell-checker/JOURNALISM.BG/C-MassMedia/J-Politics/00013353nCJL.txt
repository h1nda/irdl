Партията може да напусне сръбския кабинет по повод отказа от сътрудничество по военните престъпления 
					24/01/2005
					 
						БЕЛГРАД, Сърбия-Черна гора -- Сръбският вицепремиер Миролюю Лабус, който е председател на партията Г-17 Плюс, младши партньор в кабинета, потвърди в петък (21 януари), че партията му може да се оттегли от правителството, ако до четвъртък не се демонстрира пълноценно сътрудничество с Трибунала на ООН за военни престъпления. Лабус спомена по-рано тази дата като краен срок за екстрадиране в Хага на четирима генерали от армията и полицията, които се издирват от прокурорите по дела за военни престъпления. 
						Други новини: Комисарят на ЕС по разширяването Оли Рен започна в понеделник двудневно посещение в Сърбия-Черна Гора. В Прищина и Белград Рен ще се срещне с висши представители на местните власти и на международната общност, за да обсъди сътрудничеството по военни престъпления, стремежите на федералния съюз към интеграция в ЕС, както и прилагането на стандарти в Косово. (Данас, Бета, уеб-сайт на ЕС, уеб сайт на ОССЕ - 21/01/05)
