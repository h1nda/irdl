Гръцкият премиер се изказва в подкрепа на проекта за конституция на ЕС
23/10/2003
 
АТИНА, Гърция -- Министър-председателят Костас Симитис изрази силна подкрепа на проекта за конституция на ЕС в реч пред парламента в сряда (22 октомври). Той заяви, че независимо от някои недостатъци на документа, Гърция трябва да застане сред страните, готови да приемат конституцията, тъй като в основата си тя отговаря на целите на страната. Симитис също така даде висока оценка на постиженията на Гърция по време на мандата й като председателка на ЕС, особено по отношения на иракския въпрос.
Главният опозиционен лидер Костас Караманлис обаче остро разкритикува сегашното правителство. В обръщение към парламента след Симитис Караманлис заяви, че жизненият стандарт в Гърция все още изостава от този в другите европейски държави и че правителството на ПАСОК не е усвоило част от фондовете, отпускани от ЕС. (АНА, МПA - 22/10/03)
