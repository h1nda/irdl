Изследванията на общественото мнение показват, че Вуянович е вероятният победител в президентските избори в Черна Гора
30/04/2003
 
ПОДГОРИЦА, Черна Гора -- Последните проучвания на общественото мнение в Черна Гора сочат, че Филип Вуянович вероятно ще спечели президентските избори на 11 май. Според данните, публикувани във вторник (29 април), кандидатът на управляващата коалиция се подкрепя от 35.8 % от избирателите. Кандидатът на Либералния Съюз Миодраг Живкович има поддръжката на 8.9 %, докато независимият кандидат Драган Хаджукович се нарежда след тях с 3 %. Изследването е направено от Центъра за демокрация и човешки права в Подгорица. ( БЕТА, ВВС, Танюг - 29/04/03)
