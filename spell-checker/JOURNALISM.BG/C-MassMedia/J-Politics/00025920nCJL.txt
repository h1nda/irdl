България и САЩ подписаха споразумение за неразпространение на ядреното оръжие
					26/03/2008
					 
						СОФИЯ, България -- Във вторник (25 март) Съединените щати и България подписаха споразумение за засилване на сътрудничеството в борбата срещу разпространението на ядреното оръжие. Според споразумението Съединените щати ще помагат при транспортирането на отработено ядрено гориво до Русия и за модернизиране на реактора в Института за ядрена енергетика и ядрени изследвания към Българската академия на науките. Проектът ще струва 50 млн. щатски долара. Съединените щати ще предоставят около 10 % от тази сума, а останалата част ще бъде осигурена от България и от международни източници.
						Други новини от вторник -- Министерството на отбраната съобщи, че български и американски военни части ще проведат тридневно съвместно военно учение, което ще започне на 6-и април. В него ще участват две пехотни подразделения от българска страна и четири американски самолета "С-130 Херкулес". (Сега, 24 часа - 26/03/08; бТВ, News.bg, БНР - 25/03/08)
