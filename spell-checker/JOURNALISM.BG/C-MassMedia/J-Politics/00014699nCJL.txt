Очаква се 3500 местни наблюдатели да проследят парламентарните избори в Албания
					26/05/2005
					 
						ТИРАНА, Албания -- Близо 3500 местни наблюдатели ще проследят парламентарните избори на 3 юли, обяви в сряда (25 май) албанската Коалиция за борба с корупцията. Коалицията и американският Национален демократически институт представиха своя план за изпращане на наблюдатели в близо 60 % от избирателните секции в страната. Наблюдателите ще присъстват на процедурата по гласуването, както и на преброяването на бюлетините. ОДИЧП ще изпрати отделна група наблюдатели.
						Други новини: ОССЕ съобщи за инициатива за насърчаване на активното участие на албанските жени в обществения живот преди изборите. Мисията на ОССЕ в Тирана е домакин на провелия се в четвъртък форум, посветен на жените и политиката. (Албейниън нюз - 26/05/05; Уеб-сайт на ОССЕ - 25/05/05)
