Албанският президент Топи посети опустошената от наводнения Шкодра 
					15/01/2010
					 
						ТИРАНА, Албания -- Президентът Бамир Топи посети в четвъртък (14 януари) Шкодра, като заяви, че най-тежките щети от наводненията са вече минало, и похвали усилията на доброволците и другите участници в спасителните операции. Топи бе придружаван от ръководителя на Европейската комисия Хелмут Лохан, посланика на САЩ Джон Уидърс и испанския посланик Мануел Монтобио. 
						Също в четвъртък албанското министерство на труда и социалните грижи заяви, че ще внесе за одобрение в правителството решение за подпомагане на семействата, засегнати от наводненията. Близо 2200 имота в Шкодра са понесли щети. (Лаймифундит, Топ Чанъл, Клан - 14/01/10)
