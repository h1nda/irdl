Пратеник на ЕС се надява, че предсрочните избори в Румъния няма да се отразят на реформите, свързани с присъединяването към ЕС
					15/07/2005
					 
						БУКУРЕЩ, Румъния -- Еврокомисарят по регионалната политика Данута Хюбнер посети Букурещ в четвъртък (14 юли) и каза, че Европейската комисия се надява, че политическите лидери няма да пренебрегнат свързаните с ЕС реформи в надпреварата преди предсрочните избори. Тя каза, че е получила уверения, че властите са готови да ускорят реформите, така че през есента в доклада на ЕК за страната да не бъдат посочени големи закъснения. 
						Други новини от четвъртък -- Външният министър Михай Разван Унгуряну каза, че Румъния ще потърси помощта на ЕС, НАТО и ООН за районите, поразени от наводненията тази седмица. Най-малко седем души са загинали в резултат на наводненията, предизвикани от неколкодневни проливни дъждове. В някои райони придошлите води са достигнали 9 метра дълбочина. Хиляди хора бяха принудени да напуснат домовете си. Унищожени са земеделски стопанства и селскостопански животни. (Найн о'клок, Си Ен Ен - 15/07/05; Ромпрес, Би Би Си - 14/07/05)
