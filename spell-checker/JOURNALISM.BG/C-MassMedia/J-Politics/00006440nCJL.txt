Хърватска одобрява доклада на ЕС за реализирането на Споразумението за стабилизация
31/03/2003
 
ЗАГРЕБ, Хърватска -- Министърът за европейска интеграция Невен Мимица одобри доклада на Европейската комисия от миналата седмица за реализацията на реформите, свързани със стабилизацията и асоциирането на страната. В интервю от петък (28 март), Мимица нарече документа актуализация, която ще увеличи шансовете на страната за започване на преговори за присъединяване към ЕС в близко време. Докладът изтъква напредъка на Хърватска в областта на регионалното сътрудничество, законодателните реформи за завръщането на бежанците, реформите в пенсионното осигуряване и икономиката. Представителите на ЕС обаче препоръчват по-нататъшни усилия за подобряване отношенията с трибунала на ООН за военни престъпления, медийното законодателство, съдебната система, приватизацията, социалната защита и интеграцията на ромското население. Министерството на Мимица обеща да разработи план за действие за преодоляване на слабостите, посочени в доклада. (Весник, Вечерни лист - 31/03/03; ХИНА - 30/03/03)
