Сръбската управляваща коалиция ще обсъжда предсрочните избори
10/11/2003
 
БЕЛГРАД, Сърбия-Черна Гора -- Управляващата коалиция в Сърбия, Демократичната опозиция на Сърбия, ще проведе заседание в сряда (12 ноември), за да обсъди възможността да бъдат проведени предсрочни парламентарни избори, съобщи сръбският вицепремиер Небойша Чович. Той добави в неделя, че дневният ред ще включва преглед на подготовката на президентските избори, насрочени за 16 ноември.
Други новини: бившият началник щаб на югославската армия генерал Небойша Павкович заяви в събота, че няма планове да се предава на Трибунала на ООН за военните престъпления независимо от наскоро повдигнатото срещу него обвинение. (Бета, Б92 - 10/11/03; Би Би Си, Бета, Б92, Сръбско радио - 09/11/03)
