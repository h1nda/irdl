Топи призова за прекратяване на политическите експерименти в Албания 
					28/04/2011
					
						ТИРАНА, Албания -- Политическите експерименти във връзка с изборите на 8 май трябва да спрат, заяви президентът Бамир Топи след среща с местни наблюдатели. „Те [изборите] трябва да отбележат началото на утвърждаване на етап на стабилност и демокрация”, каза Топи. Той разкритикува различни политически партии за агресивните им изказвания, отсъствието на дебат и за инцидентите по време на предизборната кампания. „Изглежда, че част от кандидатите разглеждат 8 май като тест за своите активисти, структури и възможностите им за контрол върху процеса”, добави Топи, като изрази и загриженост във връзка с малкия брой независими кандидати и жени кандидатки. (Гласът на Америка, Balkan Web, Топ Нюз, Алсат - 27/04/11)
