Социалистите поставиха искания във връзка с оспорваните албански избори
					09/07/2009
					 
						ТИРАНА, Албания -- Социалистическата партия (СП) иска пълно преброяване на подадените гласове от района на Фиер, преди да признае официалните резултати от общите избори в неделя, съобщиха местните медии в четвъртък (9 юли). Въпреки твърденията на СП, че е спечелила девет мандата във Фиер, предварителните резултати сочат, че партията е спечелила осем. Претенциите на СП се базират на решението на Централната избирателна комисия (ЦИК) да не преброява гласовете от някои малки избирателни секции, които според СП ще й осигурят деветото депутатско място. ЦИК работи и по приключване на работата си във Вльора и Елбасан. (Би Би Си, Шекули, Топ Нюз, Болкън Уеб - 09/07/09)
