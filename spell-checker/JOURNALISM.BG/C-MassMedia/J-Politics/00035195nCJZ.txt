Наука и технологии: Сърбия и Южна Корея подписаха споразумение в областта на информационните технологии
					05/07/2010
					Сърбия и Южна Корея ще работят заедно за развитие на широколентовия достъп. Още новини от областта на науката и технологиите: Сараево е домакин на конференция за електронно лидерство; Косово планира да изгради безжична мрежа, обхващаща цялата страна.
					 
						
Сърбия подписа споразумение в областта на информационните технологии. [Гети Имиджис]
						
						Сърбия и Южна Корея подписаха във вторник (29 юни) в Сеул споразумение за сътрудничество в областта на информационни и други технологии. Документът беше скрепен с подписите на председателя на корейската комисия по комуникациите Сее Джоонг Чой и гостуващия сръбски министър на телекомуникациите и информационното общество Ясна Матич. Във фокуса на сътрудничеството ще бъдат регламентирането на телекомуникациите, развитието на широколентов интернет достъп, преходът от аналогова към цифрова телевизия, както и други области. 
						*** 
						
						Македонски археолози откриха некрополи в зоната за отдих Тумбе Кафе в Битоля, Македония. Археологът Гордана Филиповска-Лазаровска съобщи, че гробниците най-вероятно са от 3-ти век. 
						*** 
						На 28 и 29 юни в Сараево се проведе регионална работна среща по електронно лидерство. Проявата събра представители на Босна и Херцеговина, Молдова, Хърватия, Черна гора,
						 Албания и Косово. 
						*** 
						
						Кипър откри в сряда (30 юни) уебсайт за своето председателство на ЕС през втората половина на 2012 г. Уебсайтът – www.cy2012eu.gov.cy – е на четири езика – гръцки, турски, английски и френски. 
						*** 
						
						Румъния и Азербайджан подписаха договор за сътрудничество между Центъра по ориенталистика към Националната академия на науките на Азербайджан и румънския Научен институт по тюркология и централноазиатски изследвания. Инициатор на споразумението е фондация „Хейдар Алиев”, като то беше сключено в рамките на международната конференция „Диалог между Изтока и Запада”. 
						*** 
						
						Косовската пощенска и телекомуникационна компания започна изпълнението на проект за изграждането на безжична мрежа, която ще обхване територията на цялата страна. През първия етап на проекта ще бъде осигурено покритие на градски площади и културни обекти, които се посещават от туристи. Планира се безжичната услуга да се предоставя в училища и популярни обществени места. 
						
						(Различни източници – 28/06/10-05/07/10)
