Хърватският кабинет внесе предложение за конституционни промени в парламента
					28/04/2010
					 
						ЗАГРЕБ, Хърватия -- На закрито заседание във вторник (27 април) правителството одобри промени в конституцията и ги изпрати за приемане в парламента. Обсъждането им ще започне в сряда. Промените, одобрени от парламентарната конституционна комисия миналата седмица, включват въпроси, свързани с малцинствата, борбата с престъпността и завършването на процеса на присъединяване на Хърватия към ЕС. Промените, свързани с гласуването в чужбина, въпрос, по който управляващите и опозицията не можаха да се договорят в хода на преговорите помежду им, не бяха включени в предложението. Приемането на каквато и да било промяна изисква парламентарно мнозинство от две трети. (ХРТ, Нова ТВ, ХИНА, Ютарни Лист - 27/04/10)
