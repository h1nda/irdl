Хърватският и словенският президент проведоха неофициална среща 
					11/11/2005
					 
						ЗАГРЕБ, Хърватия -- Президентът Стипе Месич и словенският му колега Янез Дърновшек проведоха неофициална среща в четвъртък (10 ноември) в село Миляна край хърватско-словенската граница. Разговорите се съсредоточиха върху ситуацията в региона и двустранните връзки, но многозначително пропуснаха граничния спор между двете страни.
						Също в четвъртък основната опозиционна партия в Хърватия, Социалдемократическата (СДП), внесе в парламента интерпелация -- всъщност тя поиска правителството да обясни размяната на местата в общинските съвети. СДП обвини управляващия ХДС, че е купил гласове на общински съветници, за да си осигури мнозинство в местното самоуправление след местните избори през май. СДП каза, че е волята на гласоподавателите е подменена. (Весник, Вечерни лист - 11/11/05; ХИНА, Весник - 10/11/05)
