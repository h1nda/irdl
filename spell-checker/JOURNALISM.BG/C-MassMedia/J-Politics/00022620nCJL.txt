Главният прокурор на Турция се противопостави на поправките в конституцията на правителството
					20/05/2007
					 
						АНКАРА, Турция -- Главният прокурор на страната разкритикува правителството на премиера Реджеп Тайип Ердоган за плановете му да внесе поправки в Конституцията във връзка с избора и правомощията на президента. "Опитите да се преодолее всеки политически и административен проблем като се променя конституцията... води до напрежение в политиката и обществото", заяви Нури Ок. Управляващата Партия на справедливостта и развитието започна опити за внасяне на поправки в конституцията, за да може народът да избира държавен глава чрез преки избори, след като на партията не достигнаха няколко гласа, за да избере в Парламента външния министър Абдула Гюл за президент. 
						Междувременно в неделя хиляди отново излязоха на митинг в подкрепа на секуларизма. Той се проведе в черноморския пристанищен град Самсун. (Си Ен Ен - 20/05/07; Ройтерс - 18/05/07)
