Гърция, ЕС и МВФ ще приключат преговорите си до дни
					30/04/2010
					 
						АТИНА, Гърция -- Председателят на Европейската комисия Жозе Мануел Барозу каза в четвъртък (29 април), че преговорите между ЕС, МВФ и гръцкото правителство за пакета от помощи в размер на 45 милиарда евро ще бъдат завършени в рамките на няколко дена. Той добави, че всички страни, членки на еврозоната, работят по процедури, които да им позволят да окажат помощ на Гърция. Еврокомисарят по икономическите и валутните въпроси Оли Рен каза, че помощта ще бъде предоставена с условието Гърция „да приложи необходимите решения, за да отговори на условията за фискална консолидация и структурни реформи”.
						Междувременно Василис Пападимитриу, говорител на гръцкия министър-председател, каза в четвъртък (29 април), че Гърция може да има нужда от 120 милиарда евро помощи за период от три години. (Си Ен Ен, Синхуа, АФП, Уол Стрийт Джърнъл, AP - 29/04/10)
