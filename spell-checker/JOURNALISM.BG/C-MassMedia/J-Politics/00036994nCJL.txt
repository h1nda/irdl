Албания унищожава чрез изгаряне бюлетини от общите избори през 2009 г. 
					10/01/2011
					 
						ТИРАНА, Албания -- В петък (7 януари) Централната избирателна комисия (ЦИК) започна унищожаването чрез изгаряне на бюлетините, използвани по време на общите избори през 2009 г., както се изисква преди местните избори на 8 май. Ръководителят на ЦИК Арбен Ристани определи това като „рутинен процес в рамките на ЦИК, който за жалост беше политизиран”. Опозицията обвини ЦИК и правителството в „нарушаване на закона” и опит да се прикрият манипулации, извършени по време на изборите през 2009 г. Споровете около изборите доведоха до политическа криза в страната поради твърдението на опозицията, че изборите са били манипулирани и белязани от сериозни нарушения, които изискват щателно разследване. Първите 1 200 кашона с бюлетини, които бяха изгорени, бяха от Шкодра и Берат, двете области, където според опозицията са били извършени повечето от нарушенията. Крайният срок за разчистване на всички урни от изборните бюлетини преди изборите през май е 5 март. (Шекули, Топ Ченъл, Алсат, Телеграфи - 08/01/11)
