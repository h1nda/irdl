Сръбският преговарящ екип прие платформа за преговорите за статута на Косово
					06/01/2006
					 
						БЕЛГРАД, Сърбия и Черна гора -- Сръбският екип за преговорите за бъдещия статут на Косово заседава в четвъртък (5 януари) и прие обща платформа за преговорите, се казва в официално съобщение на правителството за пресата. В заседанието, председателствано от сръбския премиер Воислав Кощуница, участваха сръбският президент Борис Тадич и външният министър на Сърбия и Черна гора Вук Драшкович. Почти никакви подробности не бяха съобщени за платформата, освен това, че тя се основава на "принципа на суверенитета и териториалната цялост на Сърбия". В Стокхолм пратеникът на ООН на преговорите за статута на Косово Марти Ахтисаари каза, че се надява преговорите да завършат до края на годината. (Политика, Дневник, Вечерне новости - 06/01/06; РТС, Б92, Танюг, Бета - 05/01/06)
