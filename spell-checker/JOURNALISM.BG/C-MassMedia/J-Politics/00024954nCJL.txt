Тадич бе номиниран като кандидат на ДП в президентските избори през януари
					23/12/2007
					 
						БЕЛГРАД, Сърбия -- Демократическата партия (ДП) номинира в петък (21 декември) сегашния президент Борис Тадич за свой кандидат в президентските избори на 20 януари. Около 19 000 членове на ДП дадоха подкрепата си за Тадич, като за номинацията бяха необходими 10 000 гласа. 
						Междувременно Сръбското движение за обновление (СДО) съобщи в събота, че няма да номинира кандидат на изборите. Заместник-председателят на СДО Сърдан Срекович заяви, че президентските избори ще се проведат в сложно време за Сърбия и че бъдещите стъпки на партията ще зависят от политическото положение и от събитията, свързани с Косово. (Танюг, РИА Новости, ПРАЙМ-ТАСС, Бета, Б92 - 21/12/07)
