Европейският парламент настоява Хърватска да сътрудничи напълно на трибунала за военни престъпления
08/11/2002
 
ЗАГРЕБ, Хърватска -- Европейският парламент прие резолюция в четвъртък (7 ноември), с която настоява хърватското правителство да сътрудничи напълно на трибунала на ООН за военните престъпления. Резолюцията следва първия годишен доклад на ЕО за Стабилизацията и процеса на асоцииране (СПА) в Югоизточна Европа. Резолюцията приветства прогреса на Хърватска към подобряване на отношенията с нейните съседи и подчертава значението на решението на проблема за отворени граници със Словения, Сърбия и Черна гора и Босна и Херцеговина (БиХ). Резолюцията също така призовава хърватския парламент да приеме закона за защита на националните малцинства, който ще подпомогне връщането на бежанците. (ХИНА, Хей.хр, ХР Хинет - 07/11/02)
