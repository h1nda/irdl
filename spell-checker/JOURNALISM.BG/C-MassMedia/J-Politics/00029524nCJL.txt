Гръцките опозиционни партии отхвърлиха предложението на правителството за консенсус
					06/03/2009
					 
						АТИНА, Гърция -- Опозиционните партии отхвърлиха в четвъртък (5 март) апела на премиера Костас Караманлис за постигане на политически консенсус, необходим за смекчаване на последиците от глобалната икономическа криза. Караманлис се срещна с лидерите на опозиционните партии, за да се опита да намери обща почва за кризисни контрамерки. ПАСОК (основната опозиционна партия ), Комунистическата партия на Гърция и Радикалната лява коалиция обаче заявиха, че не са съгласни с предложенията на правителството. Лидерът на ПАСОК Георгиос Папандреу по същество отново призова за предсрочни избори, като заяви, че политиките на правителството са „неефективни, ненадеждни и безплодни”. (AНA-MПA, In.news, Катимерини, ЕРТ, Ройтерс - 05/03/09)
