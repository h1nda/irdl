Делегация на БиХ обсъди подготовката за преговорите по ССА с представители на ЕК
					13/01/2006
					 
						БРЮКСЕЛ, Белгия -- В четвъртък (12 януари) Игор Давидович, главен преговарящ на Босна и Херцеговина (БиХ) с ЕС, и Осман Топчагич, директор на Дирекцията за европейска интеграция на БиХ, се срещнаха в Брюксел с Райнхард Прибе, ръководител на дирекцията на Европейската комисия за Западните Балкани, и с други официални лица. В центъра на разговорите бе подготовката за началото на преговорите по Споразумението за стабилизация и асоцииране.
						Също в четвъртък служители на полицията на Федерация БиХ и части на ПМЕС и ЕУФОР обискираха правителствени сгради, три полицейски административни подразделения и девет полицейски управления в Херцегочако-Неретванския кантон, както и офисите на компанията "Хърватия Херцеговина Ауто Мостар". Обиските бяха извършени в рамките на разследвания за предполагаема злоупотреба с власт. 
						Други новини от четвъртък -- Министерският съвет на БиХ одобри създаването на централен регистър, който ще включва данни за всички разрешителни, издадени на лица, поискали достъп до поверителна или свръхсекретна информация. Създаването на такъв регистър се смята за необходимо условие за разширяване на сътрудничеството с ЕС, ЕВРОПОЛ и НАТО. (Дневни аваз, Независне новине - 13/01/06; ПБС БиХ, Фена, РТРС - 12/01/06)
