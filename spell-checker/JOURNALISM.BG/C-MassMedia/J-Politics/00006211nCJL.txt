Датата за президентски избори в Черна гора ще бъде обявена следващата седмица
07/03/2003
 
ПОДГОРИЦА, Сърбия-Черна гора -- Датата на президентските избори ще бъде обявена следващата седмица, съобщи главният кандидат за поста, председателят на парламента Филип Вуянович. В четвъртък (6 март) той заяви, че според него изборите трябва да се проведат възможно най-скоро. Вуянович е временно изпълняващ длъжността президент от ноември 2002 г. Миналата седмица в избирателния закон бяха внесени поправки, които премахнаха спорното изискване за 50 процента участие на избирателите, довело до два неуспешни тура.
Междувременно, парламентът на Сърбия-Черна гора прие закона за избор на президент на новата федерация. Според него президентът и министрите в кабинета ще бъдат избирани от парламента. (Б92, Tанюг - 06/03/03)
