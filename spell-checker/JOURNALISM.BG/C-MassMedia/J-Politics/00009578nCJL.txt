Турция и МВФ постигнаха споразумение за намаляване на бюджетните разходи
22/01/2004
 
АНКАРА, Турция -- В сряда (21 януари) беше обявено, че правителството е постигнало компромис с МВФ за намаляване на бюджетните разходи с цел да се компенсират новите увеличения на минималните заплати и пенсии. Споразумението позволи да бъде приключен 7-ият преглед на изпълнението по стендбай споразумението на Турция с фонда, което обхваща периода 2002-2004 г. От общо 19,1 млрд. долара финансиране остават да се изплатят 2,5 млрд. долара. Завършването на 7-ия преглед ще доведе до изплащането на около 507 млн. долара. (Анадолска агенция, НТВ, МВФ - 21/01/04)
