Албанската опозиция заплаши, че ще бойкотира резултатите от изборите
					07/07/2009
					 
						ТИРАНА, Албания -- Главната опозиционна Социалистическа партия (СП) заплаши в понеделник (6 юли), че няма да признае резултатите от общите избори на 28 юни, ако не бъде обявена за победител в окръг Фиер. Централната избирателна комисия все още не е обявила официалните резултати за този окръг заради политическия натиск, оказан при преброяването на гласовете. Предварителните резултати сочеха, че СП печели девет депутатски места, следвана от управляващата Демократическа партия с шест. Лидерът на СП Еди Рама обеща да гарантира прозрачността на избирателния процес и че ще "защити волята на народа". (Шекули, Би Би Си, Гласът на Америка, Алсат - 06/07/09)
