Сръбският президент и председателите на БиХ се срещнаха в Сараево 
					30/06/2006
					 
						САРАЕВО, Босна и Херцеговина (БиХ) -- Председателят на тристранното председателство на Босна и Херцеговина (БиХ), Сюлейман Тихич, се срещна в четвъртък (29 юни) с гостуващия в страната сръбски президент Борис Тадич, който каза, че запазването на БиХ в настоящата й форма е от голямо значение за Сърбия и за бъдещето на целия регион. Единствено със стабилност и напредък западнобалканските страни могат да постигнат целите на евроатлантическата интеграция, добави Тадич.
						Двамата лидери разговаряха също за положението в Косово и за необходимостта от сътрудничество с Трибунала на ООН за военни престъпления в Хага. Освен това те засегнаха и деликатната тема за съдебния процес за агресия и геноцид, започнат от БиХ срещу Сърбия и Черна гора. Лидерите бяха единодушни, че като цяло двустранните отношения се развиват в положителна посока. (Фена, ПБС, Танюг, Б92 - 29/06/06)
