Българският президент се срещна с Генералния секретар на НАТО Робъртсън
09/05/2003
 
БРЮКСЕЛ, Белгия -- Българският президент Георги Първанов и Генералният секретар на НАТО Джордж Робъртсън се срещнаха в четвъртък (8 май), няколко часа след като Сенатът на САЩ ратифицира присъединителните протоколи със седем страни-кандидати, включително и България. Те обсъдиха военните реформи, които в момента се провеждат или са в етап на разглеждане. По-рано през деня Първанов се срещна с председателя на Европейската комисия Романо Проди.
В други новини, ръководителят на мисията на МВФ за България Джералд Шриф пристигна в София в петък за участие в провеждания в момента трети преглед на изпълнението на двугодишното стендбай споразумение. България би могла да получи 300 млн. дол., ако изпълни одобрената от МВФ програма. (Труд, Дневник, 24 Часа - 09/05/03; БТА, БНТ, бТВ - 08/05/03)
