Буш одобри споразумението за продажба на ядрено оборудване на Турция
					24/01/2008
					 
						ВАШИНГТОН, Съединени щати -- Президентът Джордж Буш даде съгласието си за продажба на ядрено оборудване за граждански цели на Турция и е предал документа за одобрение от Конгреса, съобщи Белият дом в сряда (23 януари). Официални представители казаха, че споразумението ще позволи на Турция да внася ядрено оборудване, включително агрегати и технологии, използвани за ядрени проучвания и производство на електроенергия. Документът обаче не разрешава продажбата на специални материали, технологии и информация, които могат да бъдат използвани за военни цели. Споразумението бе първоначално парафирано през 2000 г. от тогавашния президент Бил Клинтън, но бе отложено до изготвянето на нови оценки на рисковете. (АФП, Прайм-ТАСС - 24/01/08)
