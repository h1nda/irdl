Българският президент Първанов помоли Румъния да осигури транзита на газ 
					12/01/2009
					 
						СОФИЯ, България -- Президентът Георги Първанов е помолил в неделя (11 януари) румънския си колега Траян Бъсеску да разреши свободния транзит на украински газ за България през дистрибуторската мрежа на Румъния, съобщи в свое изявление канцеларията на президента. Украйна предложи да доставя на България 1,5 до 2 милиона кубически метра природен газ дневно от собствените си резерви, за да помогне на София да се справи с продължаващата газова криза. България обаче се нуждае от помощта на Румъния, за да получава обещания украински газ. Бъсеску каза, че страната му ще започне да транспортира украински газ за България веднага щом първите количества достигнат територията й. Той заяви още, че Румъния е готова да снабдява България с електроенергия, ако е необходимо. От миналия вторник насам България изпитва остър недостиг на природен газ, когато всички доставки на руски газ, доставян през Украйна, бяха прекратени поради спор между Москва и Киев. (Адевърул - 12/01/09; Медиафакс, БНР, Агенция София нюз, Фокус - 11/01/09)
