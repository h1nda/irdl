Хърватският президент е на посещение в Тирана
27/10/2003
 
ЗАГРЕБ, Хърватия - Президентът Стипе Месич пристига на двудневно посещение в Тирана в понеделник (27 октомври) по покана на своя албански колега Алфред Моисиу. По време на визитата ще бъдат подписани две двустранни споразумения: едното - за сътрудничество в областта на здравеопазването, а другото - в сферата на митниците. Това ще бъде втората визита на Месич в Албания за по-малко от три години.
Други новини: Според хърватското Министерство на отбраната темпът на реформите е задоволителен, което се отнася и за процеса на съкращаване на военен персонал. Оценката е направена от началника на отдел "Кадри" на министерството бригаден генерал Желко Валентич, който взе участие в семинар в неделя относно реформите в сектора на отбраната.(ХИНА, Би Би Си - 26/10/03)
