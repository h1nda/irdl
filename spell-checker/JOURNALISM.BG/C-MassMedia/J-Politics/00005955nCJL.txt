Румънските парламентарни комисии подкрепиха молбата на САЩ за военна помощ
12/02/2003
 
БУКУРЕЩ, Румъния -- Комисиите за национална отбрана в двете камари на румънския парламент обещаха да подкрепят молбата на САЩ за военна помощ срещу Ирак на общо заседание във вторник (11 февруари). Парламентарните комисии одобриха решението на Висшия военен съвет от понеделник, което означава приемането му на обща сесия на двете камари в края на тази седмица. Румъния ще участва в евентуална военна операция срещу Ирак с предоставяне на въздушни коридори, военна инфраструктура и около 280 души помощен персонал. (Ромпрес - 11/02/03)
