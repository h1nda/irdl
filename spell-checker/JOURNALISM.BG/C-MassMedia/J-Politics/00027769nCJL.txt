Хърватия очаква да приключи присъединителните преговори с ЕС до октомври 2009 г.
					17/09/2008
					 
						БРЮКСЕЛ, Белгия -- Хърватия очаква да приключи преговорите си с ЕС за присъединяване в рамките на мандата на настоящата Европейска комисия (ЕК), който изтича през октомври 2009 г., е мнението, около което се обединиха хърватският министър-председател Иво Санадер и председателят на ЕК Жозе Мануел Барозу след срещата им в Брюксел във вторник (16 септември). Барозу похвали Хърватия за нейния напредък по пътя към ЕС, но добави, че тя все още има работа за вършене, по-специално в съдебната система, икономическата конкурентоспособност и корабостроителната промишленост. Санадер се съгласи, че страната му все още има да си пише "домашното". Той изрази и готовността на Хърватия да преодолее проблемите, посочени в последния доклад на ЕК за напредъка на страната. (Вечерни Лист, ХРТ, БТА - 16/09/08)
