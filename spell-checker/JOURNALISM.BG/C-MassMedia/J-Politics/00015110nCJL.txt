Румънският президент призова за реални усилия за реформиране на съдебната система
					01/07/2005
					 
						БУКУРЕЩ, Румъния -- В четвъртък (30 юни) президентът Траян Бъсеску призова всички политици да положат реални усилия, за да бъдат завършени необходимите съдебни реформи. Той призова също прокурорите, съдиите и полицейските служители да дадат своя принос в процеса. Бъсеску добави, че пътят ще бъде дълъг и подчерта, че служителите от всички съответни институции трябва да променят начина си на мислене, за да имат успех реформите. Той отново посочи, че създаването на ефективна, прозрачна и независима съдебна система е основен приоритет за румънските власти, като отбеляза, че ЕС иска да види "реален напредък, а не съвършенство". (Ромпрес - 30/06/05)
