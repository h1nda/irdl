БиХ е на път да изпълни и последното изискване за започване на преговори по ССА 
					21/10/2005
					 
						САРАЕВО, Босна и Херцеговина (БиХ) -- В четвъртък (20 октомври) комисия на Камарата на представителите на БиХ прие закона за общественото радио и телевизия. Приемането на този закон от двете камари е последното останало условие, което БиХ трябва да изпълни, за да започнат преговорите по Споразумението за стабилизация и асоцииране с ЕС. Комисията най-накрая одобри законопроекта, след като преодоля силната опозиция на хърватските партии, които смятат, че той нарушава интересите на избирателите им.
						Други новини -- Еврокомисарят по разширяването Оли Рен призова за евентуална реформа на конституцията на БиХ. По време на конференция в Женева, на която бе направена оценка на десетилетието след подписването на Дейтънското мирно споразумение, Рен каза, че сегашното устройство на БиХ -- с трима председатели, 700 депутати, 100 министерства и 13 правителства -- не може да бъде запазено в дългосрочен план. (Дневни аваз, Независне новине - 21/10/05; ФЕНА, ПБС БиХ, NTV Хаят, РТРС - 20/10/05)
