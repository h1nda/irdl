Италианският външен министър каза, че парламентът ще ратифицира договорите на ЕС с България и Румъния
					10/06/2005
					 
						БУКУРЕЩ, Румъния -- Италианският парламент скоро ще ратифицира договорите за присъединяване на Румъния и България към ЕС, потвърди италианският външен министър Джанфранко Фини в четвъртък (9 юни) в Букурещ. На среща с румънския премиер Калин Попеску-Търичану Фини заяви, че вече са започнали окончателните процедури за обсъждането на договора от парламента. Той добави, че по негово мнение резултатите от референдумите за Европейската конституция във Франция и Холандия не би трябвало да се отразят на усилията на двете страни за интеграция в ЕС. От своя страна Търичану подчерта, че Румъния ще изпълни всичките си ангажименти, поети към съюза, за да стане пълноправен член на 1 януари 2007 г. (Ромпрес - 09/06/05)
