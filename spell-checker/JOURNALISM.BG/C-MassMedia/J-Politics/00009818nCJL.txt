Египетският президент пристига на официално посещение в Турция
12/02/2004
 
АНКАРА, Турция -- Египетският президент Хосни Мубарак пристигна на официално двудневно работно посещение в Турция в сряда (11 февруари). Заедно с турския си колега Ахмет Неждет Сезер той обсъди пътищата за засилване на двустранното сътрудничество и по-специално в областта на енергетиката.
Други новини: 14 души загинаха, а 20 бяха ранени в четвъртък, когато камион се блъсна в градски автобус и микробус в Южна Турция, според съобщения на държавната Анадолска новинарска агенция. (Ройтерс - 12/2/04; Анадолска агенция, TРT 2, НТВ - 11/02/04)
