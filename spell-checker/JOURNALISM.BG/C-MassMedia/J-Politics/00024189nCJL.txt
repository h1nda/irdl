Главните хърватски партии в БиХ внесоха предложение за реформа в полицията
					11/10/2007
					 
						САРАЕВО, Босна и Херцеговина (БиХ) -- Двете най-големи хърватски партии в БиХ, Хърватският демократичен съюз (ХДС) и ХДС 1990, внесоха ново предложение за реформа в полицията. В изявление от сряда (10 октомври) Службата на върховния представител (СВП) приветства инициативата и заяви, че документът е бил изпратен на Европейската комисия за оценка.
						Това е третото подобно предложение: първото бе на СВП, а другото бе направено от босненския представител в председателството на БиХ Харис Силайджич и министър-председателя на Република Сръбска Милорад Додик. Споразумението Силайджич-Додик бе отхвърлено и от СВП, поради несъответствието му с изискванията на ЕС и от другите политически партии. Лайчак бе поставил краен срок до понеделник за решаването на въпроса. (Независне Новине - 11/10/07; РТРС, СРНА, НТВ Хаят, Javno.com - 10/10/07)
