Изборите за президент на Черна гора се очакват в средата на май
10/03/2003
 
ПОДГОРИЦА, Сърбия-Черна гора -- В понеделник (10 март) се очаква председателят на парламента Филип Вуянович да обяви кога ще се проведат президентските избори. Местните медии в Подгорица предадоха, че изборите вероятно ще бъдат насрочени за средата на май. Новият избирателен закон премахна правилото за минимум 50 процента гласували, което направи невалидни предишните два вота от последните няколко месеца. Миналата седмица Вуянович заяви, че републиката трябва да избере президент, за да подобри имиджа си зад граница. (Черногорска агенция Мина, БиБиСи - 09/03/03)
