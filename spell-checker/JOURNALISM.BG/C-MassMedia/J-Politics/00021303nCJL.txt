Бившият босненски сръбски президент Плавшич поиска помилване 
					18/01/2007
					 
						СТОКХОЛМ, Швеция -- Бившият президент на Република Сръбска Биляна Плавшич, която от четири години е в затвора, поиска да бъде помилвана, съобщи шведският министър на правосъдието в сряда (17 януари). Плавшич, която бе осъдена през 2003 г. от Трибунала на ООН на 11 години затвор за престъпления срещу човечеството, излежава присъдата си в Швеция. Официален представител каза, че тя е поискала писмено предсрочно освобождаване, като е посочила, че на нейната 76-годишна възраст влошаващото й се здраве и лошите затворнически условия представляват по-голямо наказание от определеното й с присъдата. (Данас - 18/01/07; ПБС БиХ, ДПА - 17/01/07)
