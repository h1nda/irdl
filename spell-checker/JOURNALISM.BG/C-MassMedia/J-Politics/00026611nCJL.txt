Тачи заяви, че напуска политиката след изборите в неделя в Македония
					30/05/2008
					 
						СКОПИЕ, Македония – Лидерът на Демократичната партия на албанците (ДПА) Мендух Тачи заяви в четвъртък (29 май), че има намерение да напусне политиката след изборите в неделя, за да даде път на нови лица. „Дори и да спечеля изборите, смятам да се оттегля от политическата сцена,” каза Тачи за албанската секция на Би Би Си. Той добави, че ерата на политиците от периода на прехода, включително неговата собствена кариера, е към своя край. (Дневник - 30/05/08; Макфакс - 29/05/08)
