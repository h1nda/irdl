Съюзът на румънските съдии оспори парламентарното гласуване по случаите на корупция по високите етажи
					10/09/2008
					 
						БУКУРЕЩ, Румъния -- Съюзът, представляващ румънските съдии, внесе писмено оплакване, след като долната камара на парламента отхвърли предложението за разследване на бивши висши държавни служители, съобщиха медиите във вторник (09 септември). През август депутатите се противопоставиха на искане на прокурори, занимаващи се с корупцията, да бъде разследван бившият министър-председател Адриан Нъстасе и бившият министър на транспорта Мирон Митря. Съюзът заяви, че парламентарната юридическа комисия е анализирала всички доказателства преди гласуването и е препоръчала депутатите да отхвърлят разследването. Това, заявяват съдиите, е компрометирало гласуването. (Адевърул, Евениментул Зилеи, Hotnews - 09/09/08)
