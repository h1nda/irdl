ЕК ще започне преговори с Македония за визовия режим 
					05/05/2006
					 
						БРЮКСЕЛ, Белгия -- В четвъртък (4 май) Европейската комисия (ЕК) реши да препоръча преговорите с Македония за улесняване на получаването на краткосрочни визи и за реадмисия да започнат. Македония ще бъде първата западнобалканска страна, която ще започне преговори по тези споразумения. Заместник-председателят на ЕК Франко Фратини смята да представи предложението на министерската конференция, която започна във Виена. Вътрешните министри на Македония, Албания, Босна и Херцеговина, Молдова, Румъния и Сърбия и Черна гора се присъединиха към колегите си от страните членки на ЕС на конференцията по сигурността, която ще разгледа борбата с тероризма, организираната престъпност и корупцията, както и въпроси, свързани с предоставянето на политическо убежище и с имиграцията. (Макфакс, МИА, ЕС - 04/05/06)
