Хърватският президент разкритикува плана на кабинета за споразумение с Австрия за реституцията на имоти 
					29/11/2005
					 
						ЗАГРЕБ, Хърватия -- В понеделник (28 ноември) президентът Стипе Месич разкритикува правителството заради проектоспоразумение с Австрия относно реституирането на имоти, принадлежали на членове на немската етническа общност, изгонени от Хърватия след Втората световна война. Месич предупреди, че споразумението може да доведе до отрицателни последствия за Хърватия, тъй като и други страни биха могли да предявят подобни претенции. Той каза също, че е много недоволен от факта, че кабинетът не го е информирал предварително за плановете си. (Нови лист - 29/11/05; ХИНА - 28/11/05)
