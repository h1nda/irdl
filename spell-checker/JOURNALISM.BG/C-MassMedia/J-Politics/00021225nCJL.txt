Лидер на силна парламентарна група в Европейския парламент се противопостави на членството на Турция в ЕС 
					11/01/2007
					 
						БРЮКСЕЛ, Белгия -- Новият лидер на парламентарната група на консерваторите в Европейския парламент каза в сряда (10 януари), че е против приемането на Турция за пълноправен член на ЕС. Жозеф Дол, председател на групата на Европейската народна партия, каза, че на Анкара трябва да се предложи някаква форма на привилегировано партньорство, но не и членство. Дол обаче подчерта, че не е против продължаващите преговори между Брюксел и Анкара. 
						Също в сряда турският външен министър Абдула Гюл заяви, че правителството няма да се откаже от реформите, въпреки че преговорите на страната с ЕС бяха частично блокирани през декември и че 2007 няма да е изгубена година за Турция. (Радикал, Сабах - 11/01/07; AФП, dpa - 10/01/07)
