Македонският президент обвинява Министерството на отбраната за информационно затъмнение
07/03/2003
 
СКОПИЕ, Македония -- В четвъртък (6 март) президентът Борис Трайковски изпрати писмо до Министерството на отбраната, в което обвинява служителите, че не са го информирали за последните военни решения, които по закон влизат в пълномощията на президента. Като пример Трайковски посочва, че министерството не се е консултирало с него преди да обяви плановете си да предостави безвъзмездно на Афганистан десет танка Т-55 и да уволни 700 офицера от армията. От министерството заявиха, че са изненадани от писмото и отхвърлиха обвиненията, отбелязвайки, че военният министър Владо Бучковски се среща с президента всяка седмица за обсъждане на военните въпроси. (Дневник, Вест, Утрински весник - 07/03/03; MИА, Макфакс - 06/03/03)
