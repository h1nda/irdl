Черногорският парламент обсъжда новия кабинет в сряда
08/01/2003
 
ПОДГОРИЦА, Черна гора, Югославия -- На заседание в сряда (8 януари), парламентът ще обсъди новия кабинет, предложен от министър-председателя Мило Джуканович. На 31 декември той обяви членовете на правителството и неговата програма, съгласувани с управляващата Демократическа партия на социалистите и нейния по-малък партньор Социалдемократическата партия. Главните опозиционни партии - Социалистическата народна партия и Сръбската народна партия заявиха, че ще участват в дискусията, докато Либералният съюз, който е бивш партньор от управляващата коалиция, отказа да присъства на заседанието. (Танюг - 07/01/03)
