Кипърският президент ще се стреми към втори мандат догодина
					24/07/2007
					 
						НИКОЗИЯ, Кипър -- Президентът Тасос Пападопулос обяви в понеделник (23 юли), че ще се кандидатира за втори мандат на изборите през февруари 2008 г., и призова избирателите да му засвидетелстват своето "доверие и подкрепа". В изявление по националната телевизия Пападопулос, на 73 г., заяви, че решението му е било продиктувано от неговото желание да продължи усилията, насочени към обединение на острова. Кипър е разделен от 1974 г., когато турската армия се намеси и окупира северната му част след преврат, организиран от група кипърски гръцки офицери, искащи обединение с Гърция. (Си Ен Ей, Синхуа, 24/07/07; АП - 23/07/07)
