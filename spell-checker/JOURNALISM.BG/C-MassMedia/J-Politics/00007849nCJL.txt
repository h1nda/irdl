Хърватският президент призова гражданите да работят за демократическо развитие
03/08/2003
 
ЗАГРЕБ, Хърватия -- Президентът Стипе Месич призова обществеността да прояви решимост в изграждането на страна, основана на социалното и правното равенство и принципите на демокрацията. Той отправи този апел в петък (1 август) по време на реч по случай националния празник Денят на победата и благодарността на отечеството, който ще бъде честван във вторник. Той също така каза, че Хърватия е считана за уважаван партньор в международните отношения и нейният авторитет още повече ще нарасне, ако продължи да се развива по демократичен път.
В други новини от петък, служителите в корабостроителницата Виктор Ленч в Риека, която е в криза, обявиха стачка с искане за получаване на неизплатените заплати. Ръководителят на стачния комитет Дамир Бачинович заяви, че стачката ще продължи дотогава, докато не бъдат изпълнени исканията им. Протестиращите също така призовават за по-голяма ангажираност на правителството в приватизацията на корабостроителницата. (ХИНА, Би Би Си - 01/08/03)
