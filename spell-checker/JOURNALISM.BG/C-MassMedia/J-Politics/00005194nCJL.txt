Българският президент намеква за промени в разузнавателните служби
26/11/2002
 
СОФИЯ, България -- На въпрос на репортер в понеделник (25 ноември) за вътрешни промени в Националната разузнавателна служба, президентът Георги Първанов заяви, че не изключва такава възможност, след като България е получила покана за присъединяване към НАТО. Първанов призна, че вече е направил някои предложения с цел по-ефикасната работа на специалните служби. Той отказа да даде по-подробна информация, но добави, че предложенията ще влязат в предстоящия проектозакон за разузнавателните служби. (Дневник - 26/11/02; БНР - 25/11/02)
