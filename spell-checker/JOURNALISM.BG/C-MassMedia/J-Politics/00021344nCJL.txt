Санадер предрича, че Хърватия ще завърши преговорите си за членство с ЕС до края на 2008 г.
					22/01/2007
					 
						ЗАГРЕБ, Хърватия -- Премиерът Иво Санадер изрази увереност в петък (19 януари), че Хърватия ще завърши преговорите си за членство с ЕС до края на 2008 г. В изказване по повод на откриването на международния икономически панаир "Виро Експо 2007" Санадер предрече, че тази година ще бъдат успешно затворени доста глави от европейското законодателство, така че преговорите ще могат да приключат следващата година. Той добави, че ще последва референдум за влизането на страната в ЕС. (Весник - 20/01/07)
