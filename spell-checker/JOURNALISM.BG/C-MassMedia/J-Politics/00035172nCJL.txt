Албанската опозиция отново напусна парламента
					02/07/2010
					 
						ТИРАНА, Албания -- Депутатите от опозиционната Социалистическа партия (СП) напуснаха демонстративно парламентарното заседание в четвъртък (1 юли), подновявайки бойкота си на законодателната работа. Групата на СП напусна заседанието точно преди да започне гласуването на няколко законопроекта. Те казват, че ще се завърнат едва след като правителството реши да докаже, че изборите през юни 2009 г. са били прозрачни. Решението от четвъртък връща положението до това отпреди месец март, когато СП прекрати пълния си бойкот на парламента, прилаган месеци наред заради отказа на правителството да отвори урните с бюлетини и да разследва изборите. (Шекули, Топ Чанъл, Телеграфи, Balkan Web - 01/07/10)
