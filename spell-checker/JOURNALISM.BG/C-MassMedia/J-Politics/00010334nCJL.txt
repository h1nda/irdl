Парламентът на РС отхвърли опит да се смени главният град на автономната област
31/03/2004
 
БАНЯ ЛУКА, Босна и Херцеговина (БиХ) -- Във вторник (30 март) парламентът на Република Сръбска (РС) не успя да приеме проекто-промените в конституцията, които биха довели до смяна на главния град на областта. Столицата на РС щеше да бъде преместена от Сръбско Сараево в Баня Лука, където са базирани повечето от институциите на автономната област. Промените не успяха да получат необходимата подкрепа на две-трети от депутатите. Милорад Додик, лидер на Съюза на независимите социалдемократи(СНСД), изрази съжаление, че въпросът е бил политизиран и заяви, че СНСД планира да направи втори опит в тази насока. (Източници на СВП - 31/03/04; РТРС - 30/03/04)
