Председателят на сръбския парламент отлага насрочването на дата за президентските избори
07/02/2003
 
БЕЛГРАД, Сърбия-Черна гора -- Председателят на сръбския парламент и действащ президент на Сърбия Наташа Мичич обяви в четвъртък (6 февруари) решението си да отложи насрочването на дата за президентските избори след приемането на новата сръбска конституция. Очакваше се тя да обяви датата на изборите в четвъртък, когато изтече 60-дневния срок за вземане на решение за нови избори. Сега тя съобщи, че изборите ще бъдат насрочени преди започването на есенната парламентарна сесия. Решението й предизвика спорове между политическите партии. (Танюг, Б92, БиБиСи - 06/02/03)
