Хърватският парламент избира шефове на постоянни комисии
28/01/2004
 
ЗАГРЕБ, Хърватия -- Парламентът избра във вторник (27 януари) председател, заместник-председатели и членове на 25 постоянни комисии. Невен Юрица от управляващата Хърватска демократична общност зае председателското място в Комисията по външна политика. Законодателите гласуваха отделно за нови членове на делегациите към Интерпарламентарния съюз, Парламентарната асамблея на Съвета на Европа, ОССЕ и НАТО.
Парламентът прие освен това предложението на Държавната избирателна комисия за промени в избирателния закон. В сряда законодателите започнаха дебат по предложението на правителството да се намали ДДС от 22 на 20 %. (ХИНА,ХРТ, Виесник - 27/01/04)
