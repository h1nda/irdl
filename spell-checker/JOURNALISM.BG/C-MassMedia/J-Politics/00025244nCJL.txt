Албанският президент каза, че Косово не може да бъде сравнявано с други териториални спорове
					24/01/2008
					 
						СТРАСБУРГ, Франция -- Албанският президент Бамир Топи каза в сряда (23 януари), че въпросът за статута на Косово е специфичен случай и не трябва да бъде сравняван с който и да било друг териториален спор в света. По време на пресконференция в Страсбург, където той направи обръщение към Парламентарната асамблея на Съвета на Европа (ПАСЕ), Топи повтори, че Косово не може да бъде разглеждано като прецедент. Той определи плана на бившия специален пратеник на ООН Марти Ахтисаари за контролирана независимост като единствения възможен компромис. (Политика - 24/01/08; АПА, Тренд, Съвет на Европа, Ройтерс, ИТАР-ТАСС, Б92, Танюг, Уебсайт на албанския президент, Balkanweb, Топ-Ченъл - 23/01/08)
