ОССЕ приветства напредъка на Албания при изработването на избирателен закон и призовава към стриктното му прилагане
15/07/2003
 
ТИРАНА, Албания -- Посланик Кристиян Строхал, директор на Службата на ОССЕ за демократични институции и човешки права, направи първото си посещение в Тирана в понеделник (14 юли) и оцени високо напредъка на Албания в приемането на важно избирателно законодателство. В същото време той призова за стриктното му прилагане, за да се постигнат съответни резултати. Строхал даде висока оценка и на споразумението между основните партии, с което се постигна компромис по изработените под наблюдението на ОССЕ промени в избирателния закон, които бяха одобрени от парламента през юни. Той добави, че те трябва да бъдат приложени на практика по време на предстоящите през есента местни избори. (ОССЕ - 14/07/03)
