Румъния подписа споразумение с "Нортроп Груман" за американски бази
04/03/2004
 
БУКУРЕЩ, Румъния - Министерството на отбраната обяви в сряда (3 март), че е подписало меморандум с американския гигант в отбранителната промишленост "Нортроп Груман" за вероятното създаване на американски бази в Румъния. Министърът на отбраната Йоан Мирча Паску обясни, че документът е част от техническите консултации между Вашингтон и Букурещ относно преструктурирането на силите на САЩ в Европа. Американски експерти са разгледали обекти в Румъния и в България.
Други новини: В сряда премиерът Адриан Нъстасе се срещна с президента Йон Илиеску, за да обсъдят планираните размествания в правителството и други политически въпроси. Беше решено да се създадат три нови поста на заместник-министър председатели. (АФП, Ромпрес, Медиафакс, Би Би Си - 03/03/04)
