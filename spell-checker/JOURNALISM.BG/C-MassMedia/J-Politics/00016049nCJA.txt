Белград и Прищина все са все още далеч от споразумение по статута на Косово 
		26/09/2005
		Разговорите, които се очаква да определят окончателния статут на Косово се очаква да започнат след няколко седмици, но Белград и Прищина изглежда имат твърде противоположни идеи за бъдещето на провинцията. 
		(Блиц, Ангус Рейд Глобъл Скен - 26/09/05; AFP - 25/09/05; АП, Уолстрийт Джърнъл - 23/09/05)
 
		 
			
Проучванията показват,че преобладаващото мнозинство от населението в Косово е за независимост от Сърбия. [АФП]
			Оглавяващият администрацията на ООН в Косово Сьорен Йесен-Петерсен заяви през миналата седмица, че ООН вероятно ще даде зелена светлина за преговорите за окончателния статут на Косово, след като специалният пратеник на Генералния секретар на ООН Кофи Анан, Кай Ейде предаде решаващия доклад в началото на октомври. 
			Докладът на Ейде ще даде оценка на напредъка, постигнат от провинцията в изпълнението на осемте международнопризнати стандарти. Но според Йесен-Петерсен, ООН вероятно ще даде ход на преговорите, дори нито един от стандартите да не е напълно изпълнен, тъй като е ясноу че той не може безкрайно да управлява провинцията. 
			Междувременно, официални представители на сърбите и на албанците в Косово предполагат, че може би ще бъде трудно да се постигне споразумение. Прищина вече даде знак за нежеланието си дори да обсъжда темата за статута на провинцията с Белград. 
			"Ще обсъдим със Сърбия споразумения по много въпроси от взаимен интерес, като културното и религиозно наследство на косовските сърби, [и] гаранциите за малцинствата в Косово и бежанците. [Обаче] не можем да преговаряме за бъдещия статут на Косово само с международната общност," се цитира премиера на Косово Байрам Косуми в съобщение на АФП в неделя (25 септември). 
			Председателят на парламента на Косово Нексхат Дачи заяви пред АФП, че международната общност "не трябва да губи време и пари", за да търси решение, което не отговаря на очакванията на народа на Косово. 
			Проучване, проведено от Индекс Косова между 25 и 31 август показва,че 86 процента от всички 992 анкетирани, подкрепят идеята Косово да стане независима държава в рамките на сегашните си граници. Осем процента са за обединяване с Албания, а 6 процента нямат мнение. 
			Белград обаче е твърдо против независимост на Косово. 
			"Една независима държава не е гарантирано право, а крайно искане," заяви пред Общото събрание на ООН през миналата седмица външният министър Вук Драшкович. 
			В четвъртък Белград за първи път осветли позицията си по отношение на възможен резултат от разговорите за статута на Косово и разкри подробности, свързани с формулата "повече от автономност, по-малко от независимост", която се опитва да наложи от месеци насам. 
			Това, което се има предвид според Санда Рашкович-Ивич, оглавяваща координационния център на Сърбия за Косово, е че Косово ще получи собствена изпълнителна и законодателна и съдебна власт, докато Сърбия ще запази държавен и териториален суверенитет над провинцията. Косово ще стане демилитаризирана зона, а Сърбия ще запази контрола си върху границите, митниците, фискалната и валутна политика, докато отбраната и външната политика ще бъдат централизирани.
