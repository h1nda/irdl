Албанският хелзинкски комитет направи оценка на изборите
					26/08/2009
					 
						ТИРАНА, Албания -- Албанският хелзинкски комитет (АХК) заявява в доклада си, публикуван във вторник (25 август), че нарушения са помрачили общите избори на 28 юни, които според доклада не са отговорили на международните стандарти. Комитетът заявява, че в някои общини на членовете на семейства е било разрешавано да влизат заедно в изборните тъмни стаички и да гласуват групово, а не индивидуално, тенденция, която е била толерирана от комисиите в избирателните секции. АХК критикува също така Централната избирателна комисия заради обявяването на резултатите преди преброяването на всички гласове. АХК имаше 150 наблюдатели по време на изборната кампания. (Шкип, Газета Шкиптаре, Шекули - 26/08/09; Balkan Web - 25/08/09)
