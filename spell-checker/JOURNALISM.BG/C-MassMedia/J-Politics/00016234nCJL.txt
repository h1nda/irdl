Според съобщения парламентарните партии на косовските албанци са се споразумели по проекторезолюция за независимост
					12/10/2005
					 
						ПРИЩИНА, Косово, Сърбия и Черна гора – Според съобщения етническите албански партии в провинциалния парламент са се договорили за текста на проекторезолюция, призоваваща законодателната власт да поиска признаване на суверенитета на Косово от ООН и от други международни организации. Документът е изготвен по инициатива на главната опозиционна Демократична партия на Косово. 
						Председателят на Комисията за Косово и Метохия към сръбския парламент, Душан Пророкович, разкритикува така наречената от него “радикализация” на косовската албанска страна преди началото на преговорите за окончателния статут на провинцията. (Политика - 12/10/05; Танюг, КосоваЛайв - 11/10/05)
