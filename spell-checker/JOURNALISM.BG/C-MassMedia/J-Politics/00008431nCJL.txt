МВФ дава висока оценка на фискалната политика и подкрепя новата програма на България
22/09/2003
 
ДУБАЙ, Обединените арабски емиратства -- Българският финансов министър Милен Велчев се срещна с първия заместник-управляващ директор на МВФ Ан Крюгер в неделя (21 септември) в рамките на годишната среща на МВФ и Световната банка. По време на срещата Крюгер сподели удовлетворението си от фискалната политика на българското правителство, успешно приложило подкрепяната от МВФ програма, но отбеляза, че структурните реформи изостават от планирания график. Според Велчев Фондът е изразил готовност да продължи сътрудничеството си с България в рамките на предпазно споразумение, което ще осигури достъп до финансиране без задължителното използване на този ресурс от правителството.
Други новини: министърът на транспорта Николай Василев проведе разговори с дубайски компании за възможното участие на български превозвачи в транспортирането на стоки през Дубай. Според Василев Дубай ще играе важна роля като коридор към Кувейт и следвоенен Ирак.
Междувременно българското Министерство на просветата обяви планове за подписване на четиригодишно споразумение с Китай. Двете държави ще обменят дипломанти, аспиранти и преподаватели.(Труд, 24 часа, Дневник - 22/09/03; БТА, БНТ - 21/09/03)
