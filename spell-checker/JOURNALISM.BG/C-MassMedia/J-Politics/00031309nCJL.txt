Сърбия завърши подготовката на споразумение за сътрудничество 
					17/08/2009
					 
						БЕЛГРАД, Сърбия -- В неделя (16 август) министърът на вътрешните работи Ивица Дачич потвърди, че е завършена подготовката на проектоспоразумение за сътрудничество между сръбската полиция и ЮЛЕКС. Той подчерта, че е в интерес на Сърбия да гарантира мир в Косово и да сложи край на организираната престъпност, тероризма и контрабандата с наркотици и оръжие. Излизащият в Прищина ежедневник "Коха Диторе" съобщи в събота, че протоколът съдържа разпоредби относно полицейско сътрудничество и обмен на информация във връзка с борбата срещу организираната и трансграничната престъпност, както и други незаконни действия. Макар че представители на ЮЛЕКС не са отхвърлили възможността за подписване на споразумението, правителството на Косово заяви, че мисията на ЕС няма мандат да подписва международни споразумения и че то не е информирано за евентуално споразумение със Сърбия. (Б92, Бета, Танюг, Политика - 16/08/09; Коха Диторе, Лайм, Косова Сот, Кохавижън, Телеграфи - 15/08/09)
