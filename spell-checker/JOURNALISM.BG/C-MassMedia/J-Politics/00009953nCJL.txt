Мисията на ОССЕ в Албания призовава към политически диалог за стимулиране на реформите
25/02/2004
 
ТИРАНА, Албания -- Ръководителят на мисията на ОССЕ в Тирана Осмо Липонен апелира към основните политически фактори във вторник (24 февруари) да проведат консултации, насочени към излизане от политическата задънена улица и към ускоряване на реформите. По време на представянето на последния доклад на ОССЕ за дейността на организацията в Албания Липонен призова лидера на основната опозиционна Демократическа партия Сали Бериша и премиера Фатос Нано да преодолеят различията си, така че страната да се справи с предизвикателствата, включително избирателните и административни реформи и разрешаването на имуществени въпроси.
Други новини от вторник: Албания е разположила четвърто мироопазващо подразделение в Афганистан. Подразделението е съставено от 22-ма военнослужещи от специалните части. Албания участва и в умиротворителни мисии в Босна и Херцеговина и Ирак. (АТА, Албейниън дейли нюз - 24/02/04; АТА - 23/02/04)
