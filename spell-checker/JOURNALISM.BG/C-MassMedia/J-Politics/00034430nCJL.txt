Турският парламент прие важна промяна в конституцията
					05/05/2010
					 
						АНКАРА, Турция -- Във вторник (4 май) парламентът одобри една от оставащите две най-критични точки от пакета от конституционни реформи, предложен от управляващата Партия на справедливостта и развитието (ПСР). Член 17, който предвижда преструктурирането на Конституционния съд, беше приет с 337 на 69 гласа. Гласовете "за" бяха достатъчни, за да бъде включен този член в евентуален референдум за целия пакет от реформи. ПСР увеличи усилията си, за да гарантира приемането на останалите членове, след като един от тях, който щеше да направи закриването на политически партии по-трудно, бе отхвърлен с малка разлика в гласовете миналата седмица. Това накара опозиционната Републиканска народна партия да обмисли евентуална подкрепа за целия пакет от реформи, ако от него отпаднат и други спорни членове, свързани с Конституционния съд и Висшия съвет на съдиите и прокурорите. (Заман, Ватан, Хюриет, Сабах - 05/05/10; Ройтерс - 04/05/10)
