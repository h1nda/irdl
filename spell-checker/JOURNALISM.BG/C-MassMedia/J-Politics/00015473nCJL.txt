Черногорският президент заяви, че референдумът няма да се отлага
		03/08/2005
		 
			ПОДГОРИЦА, Сърбия и Черна гора -- Президентът Филип Вуянович каза във вторник (2 август), че референдумът за независимостта на републиката няма да се отлага и ще се проведе в началото на следващата година. В интервю за медиите Вуянович каза, че организирането на референдум е конституционно право на черногорските граждани, като добави, че ЕС е обещал да приеме резултатите от едно демократично гласуване. Също във вторник координаторът на Инициативата за независима европейска Черна гора, Раде Бойович, каза, че организацията му ще започне усилена кампания през есента преди референдума. (Танюг, Мина - 02/08/05)
