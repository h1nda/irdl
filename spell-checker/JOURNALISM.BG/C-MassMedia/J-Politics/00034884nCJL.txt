Албанският парламент прие закон за помилването на затворници 
					09/06/2010
					 
						ТИРАНА, Албания -- Във вторник (8 юни) парламентът прие закон, който регулира процедурите, свързани с помилването на затворници. Според закона вътрешният министър ще отговаря за избора на затворниците, които евентуално да бъдат помилвани от президента. Затворниците, излежаващи доживотни присъди, няма да имат право на това, а извършилите тежки престъпления ще трябва да са излежали една трета от присъдата си, преди да получат право да подадат молба за помилване. Помилвания ще могат да бъдат искани и за затворници, които са сериозно болни, бременни или малолетни. (Нюз 24, Шекули, BalkanWeb - 08/06/10)
