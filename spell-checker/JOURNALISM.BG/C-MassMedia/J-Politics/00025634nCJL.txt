Новият кипърски президент положи клетва за встъпване в длъжност
					29/02/2008
					 
						НИКОЗИЯ, Кипър -- Деметрис Хростофиас, лидер на най-голямата партия в Кипър, комунистическата АКЕЛ, положи клетва като президент в четвъртък (28 февруари), след победата си в балотажа на изборите по-рано този месец. Христофиас, на 61 г., заяви, че основната му цел ще бъде обединяването на острова, разделен вече от десетилетия. Той обеща да възобнови преговорите с кипърската турска общност и да се срещне с нейния лидер Мехмет Али Талят. Той прикани също ЕС да поеме по-активна роля в решаването на спора.
						След това Христофиас представи своя нов 13-членен кабинет, съставен от представители на АКЕЛ и на две по-малки центристки партии -- Демократическата партия и Движението на социалдемократите. Еврокомисарят по здравеопазването Маркос Киприану ще заеме ключовия пост на външен министър. (Файненшъл Мирър, Сайпръс Мейл - 29/02/08; СНА, АФП, Ройтерс, Синхуа - 28/02/08)
