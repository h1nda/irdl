Сърбите отново гласуват за президент
08/12/2002
 
БЕЛГРАД, Югославия -- Избирателните секции бяха отворени отново в неделя (8 декември) за трети опит от октомври насам да бъде избран президент на Сърбия. Сърбите в Косово също ще участват в изборите. Гласоподавателите ще избират от трима кандидати: югославския президент Воислав Кощуница, Воислав Шешел от Сръбската радикална партия и Борислав Пелич от Партията за сръбско единство. Сръбският патриарх Павел призова в събота гласоподавателите да участват, като им напомни, че всеки глас е важен. Неговият призив дойде по повод нарастващите опасения, че изборите могат да се провалят още веднъж поради ниския процент гласували. Ако гласуват по-малко от 50 процента от избирателите, или никой от кандидатите не получи повече от 50 процента подкрепа в първия тур, на 22 декември ще се проведе втори тур. (АФП - 08/12/02; АП, АФП, Танюг, ФоНет - 07/12/02)
