Висшият съдебен съвет на Албания предупреждава за политическа намеса
					30/06/2006
					 
						ТИРАНА, Албания -- В свое изявление, публикувано в четвъртък (29 юни), Висшият съдебен съвет (ВСС) на Албания предупреди, че основните политически партии -- управляващата Демократическа партия и опозиционната Социалистическа партия -- се опитват да упражняват политически натиск върху работата на Съвета във връзка с избора на член на Централната избирателна комисия. ВСС каза, че така не може ефективно да изпълни тази задача и помоли двете партии да уважават определените законови процедури. В седемчленната комисия има три свободни места. (Албейниън Нюз - 30/06/06)
