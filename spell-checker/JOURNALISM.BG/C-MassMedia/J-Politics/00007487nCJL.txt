Италия счита, че е "реалистично" България да приключи преговорите за присъединяване към ЕС през 2004 година
01/07/2003
 
ТИРАНА, Албания -- В понеделник (30 юни) италианският външен министър Франко Фратини се срещна със своя български колега Соломон Паси в рамките на среща в Албания, посветена на коридор №8. Фратини определи плановете на България да приключи преговорите за присъединяване към ЕС през 2004 година като реалистични и обеща подкрепа за нейните интеграционни усилия. Италия поема ротационното председателство на ЕС от Гърция във вторник.
Други новини: българският президент Георги Първанов възнамерява да свика заседание на Съвета за национална сигурност, за да се обсъди състоянието на организираната престъпност и необходимите мерки за борба срещу нея. Вътрешното министерство е предложило серия от законодателни промени в тази насока. (Дневник, Труд, Сега - 01/07/03; БТА, БНТ, Нова ТВ, Медиапул, БНР - 30/06/03)
