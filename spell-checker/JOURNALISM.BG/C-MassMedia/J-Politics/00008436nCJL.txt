Албанският президент Мойсиу призовава държавните институции да спазват конституцията по време на изборите
22/09/2003
 
ТИРАНА, Албания -- Президентът Алфред Мойсиу призовава държавните институции, участващи в изборния процес, да се придържат стриктно към конституцията. По време на среща в петък (19 септември) с лидера на Демократическата партия Сали Бериша, президентът призова също политическите партии да спазват закона и да избягват конфронтацията на всяка цена. Той особено наблегна върху необходимостта от консенсус по няколко въпроса, свързани с местните избори следващия месец и по-специално върху различията относно състава на Централната избирателна комисия. Отбелязвайки, че избирателният закон е бил променян чрез консенсус между политическите партии, Мойсиу заяви, че тази практика трябва да продължи и в бъдеще. (АТА - 20/09/03)
