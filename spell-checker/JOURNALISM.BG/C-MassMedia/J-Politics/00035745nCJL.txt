Пратеник на ЕК оценява присъединителните преговори на Хърватия с ЕС
					22/08/2010
					 
						ЗАГРЕБ, Хърватия -- Ръководителят на делегацията на ЕС в Хърватия Пол Вандорен заяви в петък (20 август), че успешното завършване на съдебните реформи и приватизацията на държавни корабостроителници ще бъде ключът за завършване на присъединителните преговори на страната с ЕС. Главите за съдебната власт и приватизацията са сред последните три глави, отворени на 30 юни. Хърватия успя да затвори 22 от общо 33 глави. След разговори с премиера Ядранка Косор, Вандорен похвали усилията на правителството да се бори с корупцията и заяви, че то може да разчита на пълната подкрепа на Европейската комисия при изпълняване на условията за приключване на преговорите. Косор изрази оптимизъм, че присъединителният договор на Хърватия ще бъде подписан през първата половина на следващата година. (Вечерни Лист, Национал, SEEbiz - 20/08/10)
