Сръбският парламент започна дебати по ратифицирането на ССА
					04/09/2008
					 
						БЕЛГРАД, Сърбия -- Депутатите възобновиха нормалния ритъм на работа в сряда (3 септември) с дебат за ратифицирането на Споразумението за стабилизация и асоцииране (ССА) с ЕС. То бе подписано през април, но ратифицирането му бе спряно поради разногласия в парламента. Парламентарните заседания бяха отложени през юли, след като в продължение на дни опоцизионните Сърбска радикална партия (СРП) и Демократическата партия на Сърбия създаваха обструкции. 
						След лятната почивка, СРП най-накрая се съгласи да спазва първоначално одобрения дневен ред. Ратифицирането на ССА е първата стъпка, която страната трябва да предприеме, преди да може да получи статут на кандидат за членство в ЕС. (Б92, Бета, Taнюг - 03/09/08)
