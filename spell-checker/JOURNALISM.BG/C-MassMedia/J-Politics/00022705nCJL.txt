Албанска опозиционна партия подкрепя Мойсиу за втори мандат
					28/05/2007
					 
						ТИРАНА, Албания -- Опозиционното Социалистическо движение за интеграция (СДИ) подкрепя избирането на президент с консенсус и би подкрепило втори мандат на изпълняващия длъжността Алфред Мойсиу, чието избиране през 2002 г. бе резултат от безпрецедентно политическо споразумение. Неговият мандат изтича на 24 юли. Говорителят на СМИ Сокол Дервишай каза през уикенда, че неговата партия приветства инициативата на министър-председателя Сали Бериша за кръгла маса с опозицията по въпроса, но призова за разширяване на дискусията и върху политическия консенсус по други реформи. Той добави, че успешният диалог ще заздрави политическите връзки, ще гарантира по-добро управление и в крайна сметка интегрирането на Албания в НАТО и ЕС. (Шекули, Топ-Ченъл, Коха Йоне, Кориери - 27/05/07)
