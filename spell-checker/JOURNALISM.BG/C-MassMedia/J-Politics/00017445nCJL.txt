Латвийският парламент ратифицира Договора за присъединяване на България и Румъния с ЕС
					01/02/2006
					 
						РИГА, Латвия -- Парламентът ратифицира Договора за присъединяване на България и Румъния с ЕС, предадоха местните медии във вторник (31 януари). С това Латвия стана единадесетата страна членка на ЕС, която одобрява документа, подписан от България и Румъния миналия април.
						Други новини -- Съвместни екипи на българската и румънската гранична полиция започнаха да патрулират по р. Дунав съгласно двустранно споразумение, подписано миналата година. Проектът е част от анагажиментите, поети към ЕС в областта на общата гранична сигурност.
						Междувременно румънският премиер Калин Попеску Търичану започна в сряда двудневно официално посещение в Турция. В дневния ред ще преобладават въпроси, свързани с двустранното и регионално сътрудничество. (Найн о'клок - 01/02/06; БНР, Уеб сайт на румънското правителство, TurkishPress.com - 31/01/06)
