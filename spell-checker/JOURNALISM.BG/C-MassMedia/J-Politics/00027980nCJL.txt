Караджич поиска достъп до документацията по споразумението Холбрук
					07/10/2008
					 
						ХАГА, Холандия -- Бившият босненски сръбски лидер Радован Караджич обяви в понеделник (6 октомври), че е поискал от Трибунала на ООН за военни престъпления в Хага да му предостави всички документи, свързани с предложенията, които той твърди, че са му били направени от бившия специален пратеник на ООН за Балканите Ричард Холбрук. Според Караджич Холбрук му е обещал през юли 1996 г., че Трибуналът на ООН няма да го преследва, ако напусне политиката. Караджич настоява, че достъпът до всички документи, свързани с това споразумение, ще му помогне да отхвърли обвиненията във военни престъпления, които са му отправени. Караджич е поискал също така документи, свързани отчасти с действията на САЩ по време на мирните преговори в Босна и Херцеговина през периода 1995 - 1997 г., отношенията между Съединените щати и ООН и документи, свързани с политиката на ООН. (Танюг, РТС - 06/10/08)
