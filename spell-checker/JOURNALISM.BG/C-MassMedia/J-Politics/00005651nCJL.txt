Турската избирателна комисия отложи изборите в провинция Сиирт
14/01/2003
 
АНКАРА, Турция -- В понеделник (13 януари) Висшата избирателна комисия (ВСК) на Турция съобщи, че отлага изборите в провинция Сиирт от 9 февруари за 9 март. Мярката е наложена в съответствие с поправките в избирателния закон, приети неотдавна от парламента. Според новия текст повторните избори трябва да се проведат до 90 дни след първоначалните, а не до 60 дни, както беше преди. Резултатите от ноемврийските избори бяха обявени за невалидни от ВИК поради регистрирани нередности. Повторните избори ще дадат шанс на лидера на управляващата партия Реджеп Ердоган да спечели място в парламента и по-късно да стане премиер.
Също в понеделник, правителството представи амбициозната си програма за приватизация, според която приходите за 2003 г. ще достигнат 4 млрд. щатски долара. За последните 17 години, от продажбата на държавна собственост са получени общо 8 млрд. щатски долара. (Милиет - 14/01/03; Анадолска агенция, БиБиСи, ТРТ, AФП - 13/01/03)
