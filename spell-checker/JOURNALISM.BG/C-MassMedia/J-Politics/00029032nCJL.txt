Новият закон за лустрацията в Албания предизвиква юридически и политически главоболия.
					19/01/2009
					 
						ТИРАНА, Албания -- Новоприетият закон за лустрацията, приет от парламента миналия месец, предизвиква проблеми, предадоха местните медии в неделя (18 януари). Законът изисква всички държавни служители да бъдат проучвани дали са сътрудничили на тайната полиция по време на комунистическия режим. Основната опозиционна Социалистическа партия заплашва да оспори законопроекта пред Конституционния съд, докато управляващата Демократическа партия (ДП) заявява, че всяко подобно решение би било равносилно на конфликт на интереси. В неделя депутатът Алдо Бумчи защити законопроекта, заявявайки, че той е в съответствие с принципите на правната етика, който важи за всички европейски конституции. В петък обаче генералният секретар на Съвета на Европа (СЕ) Тери Дейвис каза, че законът за лустрацията не съответства изцяло на стандартите за демокрация на СЕ. (BalkanWeb, Шкип, Шекули, Топ Чанъл, Алсат - 18/01/09)
