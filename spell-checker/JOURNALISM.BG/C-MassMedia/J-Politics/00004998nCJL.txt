Президентът на Черна гора е предложен за министър-председател
06/11/2002
Управляващата Демократическа партия на социалистите (ДПС) в Черна гора предложи президента Мило Джуканович да стане новия министър-председател. Изненадващият ход дойде около шест седмици преди президентските избори, в които се очакваше да участва Джуканович.
(Ройтерс, AП, Tанюг, Радио Б92 - 04/11/02)
 
 
Управляващата Демократическа партия на социалистите (ДПС) в Черна гора предложи президента Мило Джуканович за нов министър-председател, съобщиха източници от ДПС след среща на ръководството на партията в понеделник (4 ноември). Изненадващият ход дойде около шест седмици преди президентските избори, насрочени за 22 декември, в които Джуканович се очакваше да поиска втори мандат. Кандидатурата ще бъде официално представена на учредителното събрание на черногорския парламент във вторник.
''Управителният съвет на ДПС реши да предложи [Джуканович] за кандидат на партията за министър-председател, тъй като времето пред нас изисква енергия, умения, отговорност и отдаденост на целите на националните интереси'', се казва в изявление на ДПС след срещата на централния й комитет в понеделник. Партията също оценява високо лидера си за неговото "виждане за европейска Черна гора".
Коалицията, водена от Джуканович и ДПС, спечели абсолютно мнозинство в предварителните парламентарни избори на 20 октомври. Сега тя има 39 от 75 места в парламента.
Все още не е ясно кой ще замени Джуканович като кандидат на ДПС за президент. Според анализаторите в Подгорица, вероятно ще бъде някой, който е в близки отношения с партията, но не е пряко участващ в политиката. Междувременно, новинарски източници от Белград съобщиха, че напускащия поста си министър-председател Филип Вуянович ще бъде номиниран за говорител на правителството.
Според конституцията на Черна гора, президентът има право на два мандата. Първият мандат на Джуканович изтича в края на тази година и някои предполагат, че иска да запази втория си мандат за в бъдеще, в случай че Черна гора стане напълно независима.
Като министър-председател, той ще участва пряко в осъществяването на реформите, докато Черна гора и Сърбия обновят връзките си в рамките на един по-свободен съюз, както изисква споразумението, постигнато с посредничеството на ЕС. Според това споразумение, известно още като Белградското споразумение, всяка страна ще може след три години да избере дали да напусне съюза.
Междувременно, прогресът за осъществяване на споразумението е спрял. Членовете на конституционната комисия, отговорна за съставяне на проекта за конституцията не успяха да постигнат съгласие по няколко въпроса, включително процедурите за избора на членовете на общия парламент.
Споразумението призова Сърбия и Черна гора да променят конституциите си в съответствие с проектоконституцията на новия съюз или да приемат нови конституции до края на 2002 г. Но проектът за конституция все още не е напълно одобрен.
