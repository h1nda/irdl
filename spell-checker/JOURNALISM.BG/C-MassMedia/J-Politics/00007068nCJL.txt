Основната македонска опозиционна партия избра свой лидер
26/05/2003
 
СКОПИЕ, Македония -- Основната опозиционна партия в Македония ВМРО-ДПМНЕ избра Никола Груевски за свой нов лидер в неделя (25 май). Той ще наследи бившия премиер Любчо Георгиевски, който преди няколко месеци обяви,че се оттегля от политиката, но който ще остане почетен председател. 33-годишният Груевски бе финансов министър в кабинета на Георгиевски.
Други новини: втори тур на кметските избори бе проведен в неделя в общините Кочан и Оризари. Местните власти съобщиха, че по време на гласуването не са били констатирани нередности, но че активността е била отново много слаба. Очаква се резултатите да бъдат обявени след няколко дни. ( Дневник, Утрински весник, Вест - 26/05/03; АФП, А1 ТВ - 25/05/03)
