Победата на Джуканович на изборите в Черна гора бе потвърдена
					31/03/2009
					 
						ПОДГОРИЦА, Черна гора -- Коалицията на министър-председателя Мило Джуканович спечели пълно мнозинство на извънредните парламентарни избори в неделя, съобщи в понеделник (30 март) Централната избирателна комисия. "За европейска Черна гора" печели 51,09 % от подадените гласове, което означава, че ще вземе 48 от общо 81 депутатски места в парламента. Опозиционната Социалистическа народна партия е втора със 17,99 % и 16 депутатски места, следвана от просръбската партия НОВА с 9,06 % и осем депутатски места.
						Също в понеделник еврокомисарят по разширяването Оли Рен похвали Черна гора за добре организираните и до голяма степен безпроблемни избори, но в същото време призова страната да поправи нередностите в своето изборно законодателство. Върховният представител на ЕС за външната политика Хавиер Солана също похвали свободните и мирни избори за парламент и призова новото правителство да продължи да работи за присъединяването към ЕС. (РИА Новости, БТА, МИА, РТЧГ - 30/03/09)
