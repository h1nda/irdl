Участниците в преговорите за обединение на Кипър виждат напредък
					31/03/2010
					 
						НИКОЗИЯ, Кипър -- Постигнат е напредък в преговорите за обединение на Кипър, заявиха след срещата си във вторник (30 март) лидерите на двете общности на разделения остров. Сесията беше последната преди прекъсването за президентските избори в доминираната от турците северна част на острова, които са насрочени за 18 април. „След множество срещи… ние сме окуражени от важния напредък, постигнат от нас до момента по главите за управлението и поделянето на властта, въпросите за ЕС и икономиката, и сме убедени, че с постоянство и настойчивост ще постигнем цялостно уреждане”, посочват в съвместно изявление турският кипърски лидер Мехмет Али Талят и кипърския гръцки президент Деметрис Христофиас. (АП, Уебсайт на ООН - 30/03/10)
