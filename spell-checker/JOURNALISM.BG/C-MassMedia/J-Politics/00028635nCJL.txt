Очаква се румънският президент Бъсеску да обяви новия министър-председател в сряда
					09/12/2008
					 
						БУКУРЕЩ, Румъния -- Според съобщения в медиите президентът Траян Бъсеску е казал на политическите лидери, че възнамерява да обяви името на новия министър-председател в сряда (10 декември). В понеделник вечерта президентът е провел нов кръг от преговори за сформирането на кабинет с основните политически партии след общите избори на 30 ноември.
						Междувременно, на среща по-рано в понеделник, Социалдемократическата партия (СДП) официално обяви, че ще започне преговори с победилата на изборите Либералдемократическа партия за сформирането на правителство на мнозинството. Предишните съобщения навеждаха на мисълта, че СДП има намерение да влезе в съюз с управляващата Националлиберална партия. (Евениментул Зилеи, Гъндул, Котидианул, Найн O'клок - 09/12/08; Медиафакс, Агерпрес, Хотнюз, Ройтерс - 08/12/08)
