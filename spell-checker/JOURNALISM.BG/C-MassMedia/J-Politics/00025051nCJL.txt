Във вторник се очаква да бъде подписано споразумение за нова управляваща коалиция в Хърватия
					07/01/2008
					 
						ЗАГРЕБ, Хърватия -- Във вторник (8 януари) ще бъде официално сформирано ново коалиционно правителство, когато се очаква Хърватският демократичен съюз, Хърватската селска партия и Социаллибералната партия да подпишат окончателното си споразумение. Според съобщения в местните медии това ще открие пътя за парламентарно одобрение само няколко дни преди официалния краен срок - 15 януари - за сформиране на правителство след парламентарните избори през ноември. Според съобщенията новият кабинет ще включва представители на етническите малцинства и на сръбските партии. (Весник - 07/01/08; Вечерни Лист, ХРТ - 06/01/08; Javno.com, ХИНА - 05/01/08)
