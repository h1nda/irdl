Главната турска опозиционна партия се опитва да свика извънредно заседание на парламента във връзка с ПКК 
					11/06/2007
					 
						АНКАРА, Турция -- Главната опозиционна партия в страната, Републиканската народна партия (РНП), се опитва да свика извънредно заседание на парламента за обсъждане на последните събития около границата със Северен Ирак и борбата срещу Кюрдската работническа партия (ПКК). Парламентът излезе в лятна ваканция на 3 юни, което означава, че РНП трябва да събере подписите на поне 110 депутати, за да се свика извънредно заседание. 
						Други новини – Според съобщения две от главните дясноцентристки партии в Турция, Отечествената партия и Демократическата партия, са се договорили в петък (8 юни) да възобновят усилията за сформиране на коалиция преди общите избори на 22 юли. Преди седмица те заявиха, че усилията са се провалили. Отечествената партия дори намекна, че може да не участва в изборите, тъй като почти няма шансове да прескочи минималния праг от 10 %. (Заман - 11/06/07; НТВ - 08/06/07)
