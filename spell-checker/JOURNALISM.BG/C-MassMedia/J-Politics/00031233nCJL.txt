Македонската ДПА ще бойкотира парламента
					11/08/2009
					 
						СКОПИЕ, Македония -- Лидерът на опозиционната Демократична партия на албанците (ДПА) Мендух Тачи обяви в понеделник (10 август), че неговата партия ще бойкотира работата на парламента, започвайки от следващата седмица. Партията е разочарована, че се пречи на усилията й да направи албанския втори официален език в Македония. Тачи призова по-малкия партньор в управляващата коалиция - партията на етническите албанци Демократичен съюз за интеграция - също да напусне кабинета. Той добави, че по време на срещата си с албанския министър-председател Сали Бериша в Тирана миналата седмица е смятал да призове Албания да наложи вето на кандидатурата на Македония за присъединяване към НАТО, но по-късно е променил решението си. По-рано в понеделник посланикът на САЩ в Македония Филип Рийкър призова ДПА да не започва бойкот, заявявайки, че това само би накърнило доверието в партията. (Макфакс, A1, Алсат, Сител - 10/08/09)
