ЕК призова БиХ да приеме закона за преброяване на населението
					13/05/2010
					 
						САРАЕВО, Босна и Херцеговина (БиХ) -- Европейската комисия (ЕК) настоява БиХ да приеме закон за преброяване на населението в двете автономни области. Ръководителят на Делегацията на ЕК в БиХ Димитрис Куркулас каза в сряда (12 май), че еврокомисарят по разширяването Щефан Фюле и еврокомисарят по икономическите и валутните въпроси Оли Рен са изпратили писмо до министър-председателя на БиХ Никола Шпирич, призовавайки за предприемане на действия по приемането на такъв закон. Те подчертават, че без него интеграцията в ЕС ще срещне пречки. Политическите лидери в БиХ планират да проведат преброяване на населението догодина, но спорят по съдържанието и текста на закона. (Фена, БХРТ, СРНА, Независне Новине - 12/05/10)
