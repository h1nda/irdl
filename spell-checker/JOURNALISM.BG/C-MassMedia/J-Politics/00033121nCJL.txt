Сръбският президент Тадич ще пропусне церемонията по встъпване в длъжност на своя хърватски колега
					21/01/2010
					 
						БЕЛГРАД, Сърбия -- Президентът Борис Тадич няма да присъства следващия месец на церемонията по встъпване в длъжност на новоизбрания хърватски президент Иво Йосипович, съобщиха от неговия кабинет в сряда (20 януари). Съобщението беше направено, след като косовският президент заяви, че ще бъде там.
						Тадич каза в сряда, че изявлението от страна на напускащия поста хърватски президент Стипе Месич, който заплаши с военна интервенция, ако Република Сръбска се опита да се отцепи от Босна и Херцеговина, е заплаха за регионалната сигурност. Тадич добави, че ще спомене тази заплаха в петък, когато говори пред Съвета за сигурност на ООН в Ню Йорк. Съветът възнамерява да обсъди ситуацията в Косово. (Бета, Б92, РТС, Танюг, ДПА - 20/01/10)
