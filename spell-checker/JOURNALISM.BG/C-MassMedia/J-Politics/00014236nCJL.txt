Ашдаун: "Предстоящите преговори за полицейската реформа в БиХ трябва да приключат до 19 май"
					14/04/2005
					 
						БАНЯ ЛУКА, Босна и Херцеговина (БиХ) -- По време на посещение в Баня Лука в сряда (13 април) върховният представител на международната общност в БиХ Пади Ашдаун заяви, че политическите преговори по особено важната полицейска реформа ще започнат на 24 април, като тяхното приключване се очаква до 19 май. По време на среща с президента на Република Сръбска (РС) Драган Чавич Ашдаун отново подчерта, че при съществуващия осезаем напредък в сътрудничеството с Хагския трибунал преустройството на полицията е последното изискване, което трябва да бъде изпълнено, за да се увеличат шансовете на БиХ за евроинтеграция. Той отхвърли като спекулативни слуховете, че ще премахне вътрешните министерства на автономните области - нещо, на което Баня Лука се противопоставя. (Независне новине, Дневни аваз - 14/04/05; Фена, РТРС - 13/04/05)
