Лидерите на основните партии в Македония се договориха за необходимостта от политически диалог 
					20/11/2006
					 
						МАВРОВО, Македония -- След среща в края на миналата седмица в Маврово на лидерите на основните политически партии в страната те се съгласиха, че трябва да продължат диалога помежду си, за да решат споровете между управляващия и опозиционния блок и да гарантират осъществяването на реформите. По време на форума премиерът Никола Груевски потърси подкрепа за реформаторския дневен ред на правителството и стратегията му за евроатлантическа интеграция. 
						В медийни репортажи се посочва, че лидерите на двете основни етнически албански формации, опозиционния Демократичен съюз за интергация и по-малкия партньор в правителството, Демократичната партия на албанците, са изпратили свои представители, вместо да се явят лично на срещата. (Вечер - 20/11/06; A1 TВ, Макфакс - 19/11/06)
