В България СДС и ДПС водят преговори за широко сътрудничество 
					16/08/2007
					 
						СОФИЯ, България -- Опозиционният Съюз на демократичните сили (СДС) и Движението за права и свободи (ДПС) водят преговори за разширяване на сътрудничеството си след предстоящите кметски избори в Кърджали, град с предимно турско етническо население, "Дневник" цитира представители на двете партии в четвъртък (16 август). Макар двете партии да са опоненти на национално ниво, председателят на СДС Пламен Юруков каза, че това не трябва да е проблем на местно ниво. 
						От своя страна ДПС приветства идеята, като заяви, че усилено се опитва да излезе от имиджа си на етническа партия. (24 часа, Дневник - 16/08/07; Медиапул, Фокус, Сега, Труд - 15/08/07)
