Санадер отрече преговорите на Хърватия с ЕС да са блокирани
					05/02/2008
					 
						ЗАГРЕБ, Хърватия -- Министър-председателят Иво Санадер, лидер на Хърватския демократичен съюз (ХДС), отрече в понеделник (4 февруари) появилите се напоследък съобщения, че преговорите с ЕС са блокирани заради неотдавнашното въвеждане на защитена екологична риболовна зона (ЗЕРЗ) в Адриатика. На среща с членове на ХДС Санадер каза, че Хърватия се движи към членство в ЕС "на пета скорост" въпреки факта, че "една страна" неофициално блокира определени глави от преговорите на Хърватия от 2006 г. насам. Тази "страна" е съседна Словения, която твърдо се противопоставя на ЗЕРЗ. (Весник - 05/02/08; ХРТ, Вечерни Лист, Javno.com - 04/02/08)
