Партия на босненските хървати номинира член на президентството на БиХ
					04/05/2005
					 
						САРАЕВО, Босна и Херцеговина (БиХ) --- След няколко седмици на дебати Хъватската демократична общност най-сетне взе решение по кандидатурата за свободния пост на хърватски член на президентството на БиХ. Това е Иво Миро Йович, член на Камарата на представителите на БиХ. Номинацията трябва сега да бъде одобрена от Върховния представител Пади Ашдаун. Той уволни предишния хърватски член на тристранното президентство, Драган Чавич, след като срещу бяха повдигнати обвинения за присвояване на държавни средства. 
						Други новини от вторник (3 май): външният министър на БиХ Младен Иванич се срещна с главния прокурор на Трибунала на ООН за военни престъпления Карла дел Понте в Хага. Двамата са обсъдили ангажиментите на БиХ за сътрудничество по военните престъпления, както и възможното прехвърляне на някои дела за военни престъпления към съдилища в БиХ. Сътрудничеството, особено от страна на Република Сръбска, е от решаващо значение за кандидатурата на БиХ за евроатлантическа интеграция. (Независне новине - 04/05/05; Фена, Pincom.info, РТРС, Ройтърс - 03/05/05)
