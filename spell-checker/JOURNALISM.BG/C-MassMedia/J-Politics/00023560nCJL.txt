Основната опозиционна партия в Румъния смята да поиска нов вот на недоверие
					15/08/2007
					 
						БУКУРЕЩ, Румъния -- Лидерът на Социалдемократическата партия (СДП) Мирча Джоана съобщи във вторник (14 август), че партията ще внесе предложение за вот на недоверие срещу кабинета до няколко седмици. По време на неофициална среща в планински курорт СДП заяви, че правителството на премиера Калин Попеску Търичану е изгубило доверието на румънците и мнозинството от политическите партии. СДП посочи също, че правителството не е успяло да усвои фондовете от ЕС и да даде възможност на обществото да усети ползите от членството в ЕС. (Найн о'клок, Hotnews.com - 15/08/07; Ромпрес - 14/08/07)
