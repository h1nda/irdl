Сръбският парламент ще проведе учредителното си заседание в сряда
					09/06/2008
					 
						БЕЛГРАД, Сърбия -- Учредителното заседание на новия парламент на Сърбия ще се състои в сряда (11 юни), съобщи в петък на председателят на предишния парламент Оливер Дулич. В сряда депутатите ще изберат негов наследник, както и заместник-председатели, и ще определят членовете на различните парламентарни комисии. Председател на учредителната сесия ще бъде най-възрастният член на парламента, Йован Къркобабич, председател на Партията на обединените пенсионери на Сърбия. Коалицията "За европейска Сърбия", оглавявана от Демократическата партия на президента Борис Тадич, която спечели парламентарните избори на 11 май, има 102 депутатски места в новия парламент. Сръбската радикална партия е втора със 78 депутати. (Бета, Танюг, РТС - 06/06/08)
