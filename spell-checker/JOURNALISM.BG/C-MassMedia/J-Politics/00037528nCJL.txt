Македонската опозиция прие провеждането на предсрочни избори с условия 
					22/02/2011
					 
						СКОПИЕ, Македония -- Бранко Цървенковски, лидер на главната опозиционна партия СДСМ, каза в понеделник (21 февруари), че предсрочни избори могат да бъдат проведени в средата на юни, ако правителството изпълни няколко предварителни условия. Опозицията настоява да бъдат размразени банковите сметки на телевизия А1, преди дори да се започне обсъждането на другите условия - приемане на закон за финансирането на медиите и финансирането на предизборните кампании, промени в избирателния закон и осъвременяване на изборните листи. Министър-председателят Никола Груевски каза през уикенда, че би обсъдил възможността за предсрочни избори, ако опозицията сложи край на бойкота си и се завърне в парламента. (A1, МИА, Канал 5 - 21/02/11)
