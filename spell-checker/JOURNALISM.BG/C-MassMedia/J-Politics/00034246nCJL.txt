Конституционният съд на РС подкрепи закона за референдумите 
					21/04/2010
					 
						САРАЕВО, Босна и Херцеговина (БиХ) -- Във вторник (20 април) Конституционният съд на Република Сръбска (РС) излезе с решение, че неотдавна приетият закон за референдумите не нарушава основните национални интереси на бошнаците. Парламентът го прие през февруари, но представителите на бошнаците в Съвета на народите на РС наложиха вето на закона, настоявайки за допълнителни промени. Председателят на Конституционния съд Мирко Зовко каза, че съдът е отхвърлил искането на парламентарната група на бошнаците, тъй като те не са посочили как точно този закон нарушава техните интереси. 
						Министър-председателят на РС Милорад Додик каза във вторник, че автономната област по всяка вероятност ще организира референдум за решенията, наложени от върховния представител, преди общите избори през октомври. (РТРС, СРНА, Дневни Аваз, Фена, Бета - 20/04/10)
