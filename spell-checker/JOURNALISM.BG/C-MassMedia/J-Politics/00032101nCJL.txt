Еврокомисарят Рен призова албанското правителство да намери решение на политическата криза
					23/10/2009
					 
						БРЮКСЕЛ, Белгия -- Еврокомисарят по разширяването Оли Рен каза в четвъртък (22 октомври), че очаква правителството да намери изход от политическия застой, в който изпадна Албания след общите избори на 28 юни. Опозиционната Социалистическа партия настоява, че процесът на гласуване е бил "манипулиран", и бойкотира работата на парламента, докато не бъде проведено разследване. В свое изказване в Брюксел Рен заяви, че албанското правителство трябва да демонстрира повече воля за политическа стабилност и да определи европейската си ориентация. (Топ Чанъл, Алсат, Шекули - 22/10/09)
