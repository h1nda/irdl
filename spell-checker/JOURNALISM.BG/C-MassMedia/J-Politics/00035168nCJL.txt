Хърватия и Черна гора ще подпишат споразумение за екстрадиция
					02/07/2010
					 
						ПОДГОРИЦА, Черна гора -- Хърватия и Черна гора ще подпишат споразумение за екстрадицията на лица, заподозрени в организираната престъпност и корупция, обявиха след срещата си в четвъртък (1 юли) в Цетине президентът Филип Вуянович и хърватският му колега Иво Йосипович. Хърватия подписа подобен документ със Сърбия по-рано през седмицата. Йосипович подчерта, че всички държави от региона сега споделят идеята за съвместна борба с организираната престъпност. (Радио Свободна Европа, Б92, Бета - 02/07/10)
