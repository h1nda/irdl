Хърватия прие позицията си по главата "Правосъдие" в преговорите с ЕС
					20/03/2009
					 
						ЗАГРЕБ, Хърватия -- Националният комитет за преговори с ЕС одобри в четвъртък (19 март) позицията на Хърватия по главата за правосъдие и основни права от законодателното тяло на ЕС, съобщи председателката на комитета Весна Пушич. Тя описа тази глава като една от най-важните в присъединителните преговори. Европейската комисия потвърди миналия декември, че Хърватия е готова да отвори главата. Въпреки това преговорите едва ли ще започнат скоро, тъй като са необходими още няколко стъпки за процеса.
						Други новини - Решението на президента Стипе Месич да отнеме осем награди и един орден от генерала от резерва Владимир Загорец влезе в сила в четвъртък. По-рано този месец Загорец бе осъден на седем години затвор за присвояване на диаманти на стойност почти 4 милиона евро и за злоупотреба със служебното положение. Местните медии съобщиха, че Месич също се очаква да отнеме ордените и на генерал Мирко Норач. Той бе осъден на 12 години затвор за убийството на сръбски цивилни лица в района на Госпич през есента на 1991 г. (Taнюг, ХРТ, ХИНА, 24 Сата - 19/03/09)
