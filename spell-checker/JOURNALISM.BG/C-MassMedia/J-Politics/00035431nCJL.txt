Румънският президент Бъсеску призова за помирение с Унгария
					26/07/2010
					 
						БУКУРЕЩ, Унгария -- Макар че двете страни са имали трудни взаимоотношения в миналото, помирението между Румъния и Унгария е "стълб" на напредъка в Централна Европа, каза в събота (24 юли) президентът Траян Бъсеску в реч, на която присъства унгарският премиер Виктор Орбан. Двамата бяха на посещение в летен университет в гр. Тушнад, Централна Румъния, организиран от представители на унгарското малцинство. "Ключът към положителното развитие на региона може да се намери единствено в зачитането на взаимните ценности, приети от нашите две страни като част от интеграцията им в НАТО и ЕС," добави Бъсеску, призовавайки Букурещ и Будапеща да оставят настрана "неприятните събития от историята си". Орбан определи двустранните връзки като "по-добри днес" отколкото преди, но не коментира искането за автономия от унгарското малцинство в Румъния. (Ромъния Либера, Зиаре - 25/07/10; АФП, Реалитатя, Адевърул - 24/07/10)
