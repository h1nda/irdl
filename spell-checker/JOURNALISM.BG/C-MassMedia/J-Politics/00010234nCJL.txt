Хърватия и Йордания подписват споразумение за икономическо сътрудничество
22/03/2004
 
АМАН, Йордания -- Крал Абдулах ІІ и хърватският президент Стипе Месич подписаха споразумение в неделя (21 март), в което се регламентира двустранното сътрудничество между търговските камари на двете държави. След срещата Месич посочи, че съществува голям потенциал за развитие в сферата на туризма, фармацевтичното производство, както и петролната и газовата промишленост. Делегация от представители на йорданските делови среди ще посети Хърватия през юни или юли. (ХИНА - 21/03/04)
