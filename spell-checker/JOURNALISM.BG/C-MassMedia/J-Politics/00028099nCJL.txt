Командващият ЮЛЕКС Кермабон: Скоро ще бъде постигнато споразумение между ЕС и Белград
					19/10/2008
					 
						ПРИЩИНА, Косово – ЕС и Сърбия не са "много далеч" от постигането на споразумение за разполагането на мисия на ЮЛЕКС в Косово, заяви в петък (17 октомври) командващият ЮЛЕКС Ив дьо Кермабон. Той изрази надежда ,че ЮЛЕКС ще разположи свои части в цяло Косоло до края на зимата. “Надяваме се, че ще можем да преодолеем противопоставянето на косовската сръбска общност на идеята за разполагане на съдебна и полицейска мисия на ЕС в Северно Косово”, отбеляза той и нарече източника на тази опозиция “няколко фанатици ".
						Междувременно в събота регионалният администратор на ЮНМИК за Митровица Джерард Галучи съобщи, че ООН го прехвърля в мисията си в Източен Тимор. Той обаче заяви, че работата на ЮНМИК “може би няма да приключи още дълго време". 
						В петък ръководителят на ЮНМИК Ламберто Заниер съобщи, че ЮНМИК е предала главната си квартира в Прищина на мисията на ЮЛЕКС. (Танюг, Контакт Плюс - 18/10/08, AФП, Бета, Б92, Макфакс - 17/10/08)
