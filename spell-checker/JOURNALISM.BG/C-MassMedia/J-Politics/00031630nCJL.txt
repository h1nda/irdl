Френският президент Саркози поздрави Бериша с успеха на изборите
					14/09/2009
					 
						ТИРАНА, Албания -- Френският президент Никола Саркози даде висока оценка на изборите в Албания на 28 юни, като ги нарече победа за демокрацията в страната и за нейния път към евроинтеграция, предадоха в неделя (13 септември) местните медии. В писмо до премиера Сали Бериша Саркози го поздравява със спечелването на втори мандат и обещава да подпомогне усилията на Тирана да се сдобие със статут на страна, кандидатка за членство в ЕС. Той насърчава Бериша да продължи с вече предприетите важни реформи. (Balkan Web, Коха Йоне, Топ Нюз, Телеграфи - 13/09/09)
