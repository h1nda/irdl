Председателят на Европейския парламент каза на Турция, че признаването на Кипър е част от процеса на влизане в ЕС
					05/12/2004
					 
						АНКАРА, Турция -- Председателят на Европейския парламент Йосеп Борел Фонтенелес посети Анкара в петък (3 декември) и заяви, че признаването на Кипър от Турция е част от процеса на присъединяване към ЕС. След разговори по въпросите на отношенията между ЕС и Турция Фонтенелес каза пред репортери, че признаването на администрацията на кипърските гърци не е ново условие за Турция. Той напомни, че Кипър е една от 25-те страни-членки на ЕС, с които Турция трябва да преговаря за влизането й в съюза. "Не е възможно да преговаряш с някого, когото ти не признаваш", подчерта Фонтенелес. (TurkishPress.com, Анадолкса агенция, Катимерини - 04/12/04; НТВ - 03/12/04)
