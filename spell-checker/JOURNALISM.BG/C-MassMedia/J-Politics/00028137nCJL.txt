Парламентът на Черна гора отхвърли искането на опозициятат за референдум за Косово
					22/10/2008
					 
						ПОДГОРИЦА, Черна гора -- Законодателите отхвърлиха във вторник (21 октомври) искането на опозиционните партии да се добави предложение към дневния ред на парламента за провеждане на референдум по решението на правителството да признае Косово. Председателят на парламента Ранко Кривокапич заяви, че законодателите са отхвърлили предложението поради "процедурни причини". Предложението определя 14 декември като дата за референдума. Опозицията е поискала обществото да отговори на въпроса "Смятате ли, че правителството трябва да отмени решението си за признаването на независимсотта на Косово?" Предложението е било подкрепено от Сръбската листа, Движение за промяна, Социалистическата народна партия, Националната партия и Демократическата сръбска партия. По-рано опозицията предупреди, че ако управляващата коалиция откаже да включи предложението за референдум в дневния ред или гласува срещу него след дебат, тя ще призове за предстрочни избори. (Вечерне Новости - 22/10/08; РТЧГ, Mина, Б92, ФоНет - 21/10/08)
