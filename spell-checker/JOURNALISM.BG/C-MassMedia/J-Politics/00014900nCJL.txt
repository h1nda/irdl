Началникът на румънската държавна телевизия подава оставка, обяснявайки я с политически натиск
					13/06/2005
					 
						БУКУРЕЩ, Румъния -- Директорът на държавната румънска Корпорация за телевизионно излъчване (ТВР), Валентин Николау, обяви оставката си в неделя (12 юни), като обвини управляващата коалиция в оказване на политически натиск върху ръководството. Във вторник парламентът ще проведе заседание за обсъждане на доклад за работата на ТВР през 2004 г. Управляващата коалиция твърди, че Николау е подал оставка, за да отклони вниманието от нередности през миналата година.
						Други новини: Тримата румънски журналисти разкриха в неделя, че френската репортерка Флоранс Обна и иракският й придружител са били държани като заложници заедно с тях повече от месец в Ирак. Тримата румънци бяха освободени в края на май, а Обна - миналата събота. (Ромпрес, Зиарул финанчиар, Найн о'клок - 13/06/05; AФП - 12/06/05)
