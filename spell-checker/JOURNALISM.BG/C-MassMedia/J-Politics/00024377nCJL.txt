Според съобщения управляващата коалиция ще обсъжда тази седмица президентските избори в Сърбия 
					29/10/2007
					 
						БЕЛГРАД, Сърбия -- Лидерите на сръбската управляваща коалиция ще се срещнат за обсъждане на датата на президентските избори, предаде в неделя (28 октомври) агенция "Бета". Според източниците лидерите на Демократическата партия (ДП), Демократическата партия на Сърбия (ДПС) и "Г17 Плюс" -- Борис Тадич, Воислав Кощуница и Младжан Динкич -- не са се срещнали през уикенда, както се очакваше. Вместо това ще се проведат по-интензивни дискусии през следващите няколко дни.
						Според съобщенията ДС подкрепя идеята изборите да се проведат на 9 декември, ДСС иска те да се отложат поне до приключването на преговорите за статута на Косово на 10 декември. Законът за прилагането на конституцията предвижда президентските и местните избори да се свикат преди края на тази година. (Вечерне Новости, Блиц - 29/10/07; Бета, Б92, Танюг - 28/10/07)
