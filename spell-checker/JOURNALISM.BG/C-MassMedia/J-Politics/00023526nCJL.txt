Турският парламент започна процедурата за избор на президент
					13/08/2007
					 
						АНКАРА, Турция -- Парламентът започна официалната процедура за провеждане на президентските избори. Председателят на парламента Коксал Топтан каза, че крайният срок за представяне на кандидатурите е полунощ в неделя (19 август). Първият кръг от изборите е насрочен за следващия ден, а следващите кръгове ще бъдат насрочени скоро след това, ако това е необходимо. В понеделник премиерът Реджеп Тайип Ердоган ще проведе заседание на кабинета и управляващата Партия на справедливостта и развитието (ПСР), за да обсъди изборния процес. Той намекна, че ПСР може да посочи повече от един кандидат, след като през пролетта опитът й да бъде избран за президент външният министър Абдула Гюл се провали. (Заман - 13/08/07, Анадолска информационна агенция - 10/08/07)
