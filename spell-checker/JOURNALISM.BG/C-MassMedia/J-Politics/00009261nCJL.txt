Шеф на международна комисия призовава за повече политическа воля за разкриване съдбата на изчезналите в Македония
08/12/2003
 
СКОПИЕ, Македония -- Политическата воля е ключов фактор при разкриване съдбата на изчезналите от времето на военния конфликт през 2001 г., посочва Джефри Бингър, ръководител на Комисията за безследно изчезналите в Македония. В интервю за радио "Свободна Европа" от неделя (7 декември), Бингър каза, че правителството не бива да се надява, че проблемът просто ще отмре от само себе си, а трябва да демонстрира воля и да разкрие какво се е случило с тези хора. Той също така призова президента Борис Трайковски да създаде орган на държавно ниво с оглед координацията на работата по случаите. Изчезнали са 12 цивилни македонци и 6-ма цивилни албанци.
Други новини: Трайковски се срещна в петък с шефовете на митнически администрации в Македония, Косово и Черна Гора, за да обсъди с тях повторното отваряне на транзитен коридор през Косово. Транзитът е временно прекратен от период на кризата в Косово през 1999 г. до днес. (Утрински вестник - 08/12/03; А1 ТВ - 07/12/03; Дневник, Утрински вестник - 06/12/03; Македонско радио - 05/12/03)
