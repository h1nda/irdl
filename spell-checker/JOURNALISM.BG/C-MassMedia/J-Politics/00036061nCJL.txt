Хърватският ХДС изгони Поланчец от партията
					17/09/2010
					 
						ЗАГРЕБ, Хърватия -- Ръководството на управляващия Хърватски демократичен съюз (ХДС) реши в четвъртък (16 септември) да изключи бившия икономически министър Дамир Поланчец от партията за опетняване на нейния имидж. Решението бе взето два дни след като Поланчец даде показания пред парламентарна анкетна комисия, разследваща приватизацията на нефтената и газова компания ИНА и начина, по който унгарската МОЛ е придобила допълнителни управленски права миналата година. Поланчец каза, че министрите от кабинета и председателството на ХДС са били информирани за целия процес на преговори. Партията го освободи от всички негови задължения в ХДС веднага след арестуването му през март във връзка със сенчеста афера, свързана с местния производител на храни "Подравка". (ХИНA, Нова ТВ, Вечерни Лист, Пословни Дневник - 16/09/10)
