Хърватска опозиционна партия внася законопроект за регистрация на избирателите
					10/02/2005
					 
						ЗАГРЕБ, Хърватия -- Опозиционната Хърватска народна партия (ХНП) обяви в сряда (9 февруари), че е внесла в парламента законопроект за регистрация на избирателите, целящ предотвратяването на изборни измами. Според депутата от ХНП Желко Куртов партията предлага учредяването на специален държавен орган, чието задължение ще бъде координирането на списъците на избирателите. Същевременно съществуващата Държавна избирателна комисия трябва да следи за областните регистри и контрола над регистрацията на живеещите в чужбина избиратели. (index.hr - 09/02/05)
