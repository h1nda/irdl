Синята коалиция получи разрешение да участва в изборите
					31/05/2009
					 
						СОФИЯ, България -- Върховният административен съд отмени решението на Централната избирателна комисия (ЦИК) в петък (29 май), което отказа регистрация на дясната Синя коалиция за парламентарните избори на 5 юли. Решението е окончателно и не подлежи на обжалване. Новосформираната коалиция обединява най-големите десни партии - Съюз на демократичните сили (СДС) и Демократи за силна България (ДСБ). В петък коалицията изпрати писмо до посолството на Чешката република в София, призовавайки ЕС да изпрати наблюдатели за изборите през юли поради риска от фалшифициране на изборните резултати. "ЦИК, в която преобладават членове на управляващата коалиция, е силно политизирана и не е в състояние да гарантира свободни и честни избори", се казва в писмото. (Стандарт, Meдиапул, Дневник, Дарик, БНР, Агенция "София нюз" - 30/05/09, Ройтерс - 29/05/09)
