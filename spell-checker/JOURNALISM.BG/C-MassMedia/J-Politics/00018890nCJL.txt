Коалиционният партньор в сръбското правителство Г17 Плюс започва кампания, за забрана на Сръбската радикална партия
					11/06/2006
					 
						БЕЛГРАД, Сърбия-Черна гора – Коалиционният партньор в сръбското правителство Г17 Плюс започва кампания за забрана на ултранационалистическата Сръбска радикална партия (СРС). В изявление, направено в петък 9 юни) лидерът на Г17 Плюс Младан Динкич съобщи, че събирането на подписи в подкрепа на инициативата ще започне веднага. Той заяви, че неговата партия е решила да започне кампанията, след като заместник на лидера на СРС отправи устни нападки към член на Г17 Плюс заради нейния хърватски произход. Генералният секретар на СРС Александър Вучич разкритикува опита за забрана на партията, заявявайки, че това е опит да се попречи на успеха на СРС на следващите парламентарни избори. (Блиц, Б92 - 10/06/06)
