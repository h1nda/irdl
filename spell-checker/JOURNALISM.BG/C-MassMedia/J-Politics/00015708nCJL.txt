Македонският президент поиска пълно изясняване на случая в Кондово
					25/08/2005
					 
						СКОПИЕ, Македония -- В сряда (24 август) президентът Бранко Цървенковски изрази силната си тревога във връзка със случая в Кондово, като поиска пълното му изясняване. В изявление на неговата канцелария се казва, че Цървенковски иска от съответните власти да представят точна информация за последните събития, особено във връзка с твърденията в медиите, че местен съд е отменил заповед за арестуването на екстремисткия лидер Агим Красничи, чиято тежковъоръжена групировка в продължение на месеци пречи на полицията да патрулира в село Кондово. Цървенковски предупреди, че "ако тази информация се окаже вярна, това ще означава пълно пренебрегване на върховенството на закона и нарушаване на конституцията и македонските закони." (Уеб-сайт на македонското правителство - 25/08/05; A1 ТВ, Дневник - 24/08/05)
