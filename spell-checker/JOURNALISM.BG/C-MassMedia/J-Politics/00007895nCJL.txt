Турският президент одобри седмия пакет с реформи
07/08/2003
 
АНКАРА, Турция -- В сряда (6 август) турският президент Ахмет Недждет Сезер одобри закона, ограничаващ правомощията на военните чрез засилване на съвещателния характер на Съвета за национална отбрана на страната. Седмият законодателен пакет за хармонизация с ЕС също предвижда контрол върху военните разходи. ЕС настоява за приемането на тези мерки като предварително условие за започване на присъединителните преговори в края на 2004 г.
В други новини, двама полицаи бяха убити и един ранен по време на нападение срещу контролно-пропускателен пункт в град Мардън в югоизточна Турция. Нападателите са успели да избягат. Властите подозират Кюрдската работническа партия за извършител на нападението. (Анадолска агенция, НТВ, АФП - 06/08/03; AП, АФП - 05/08/03)
