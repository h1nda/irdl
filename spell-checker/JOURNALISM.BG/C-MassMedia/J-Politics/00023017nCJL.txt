Русия съобщи, че са в ход преговори с България, Гърция и Сърбия за нов проект за газопровод
					25/06/2007
					 
						ЗАГРЕБ, Хърватия – Руският министър на индустрията и енергетиката Виктор Христенко каза в Загреб в понеделник (25 юни), че неговата страна преговаря с България, Гърция и Сърбия за нов тръбопровод, който ще пренася руски природен газ за Европа по дъното на Черно море. Руската енергийна компания "Газпром" и италианската ЕНИ са подписали в събота меморандум за сътрудничество по проекта. Дългият 900 км тръбопровод може да е готов за три години. 
						В петък българският президент Георги Първанов се срещна с руския си колега Владимир Путин и потвърди интереса на София към този проект. (Дарик, РИА Новости - 25/06/07; БТА - 24/06/07)
