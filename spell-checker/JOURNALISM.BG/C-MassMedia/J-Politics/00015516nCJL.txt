Бусек казва, че Хърватия трябва да започне преговори за членство с ЕС преди Турция
					08/08/2005
					 
						ЗАГРЕБ, Хърватия -- Специалният координатор на Пакта за стабилност в Югоизточна Европа, Ерхард Бусек, заяви за загребски вестник, че Хърватия би трябвало да започне присъединителни преговори с ЕС преди Турция. В интервю, публикувано в понеделнишкия брой (8 август) на ежедневника "Весник", Бусек заяви, че Хърватия не само е готова да започне преговорите за членство, но е и много по-напред в процеса на реформи дори и от България и Румъния, които по график трябва да се присъединят към съюза през 2007 г. Бусек каза, че напоследък хърватското правителство е отбелязало сериозен напредък по отношение на последната пречка пред започването на преговорите - сътрудничеството с трибунала на ООН за военни престъпления. (Весник, index.hr, ХИНA - 08/08/05)
