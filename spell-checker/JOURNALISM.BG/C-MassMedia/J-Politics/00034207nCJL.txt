Ердоган заяви, че турското правителство е решено да измени конституцията
					19/04/2010
					 
						АНКАРА, Турция -- Премиерът Реджеп Тайип Ердоган каза в неделя (18 април), че неговата управляваща Партия на справедливостта и развитието (ПСР) стои твърдо зад пакета от 30 конституционни поправки, които парламентът трябва да обсъди в понеделник. В интервю по частния информационен канал НТВ Ердоган разкритикува основната опозиционна Републиканска народна партия (РНП) за отправените заплахи, че ще оспори конституционността на някои от реформите, но ще подкрепи други. РНП призова президента Абдула Гюл да помогне за преодоляване на различията около пакета. Ердоган каза, че ПСР няма да се откаже и ще работи за гарантиране на приемането на всички реформи, много от които засягат съдебната власт. По закон парламентът може да измени конституцията, ако предложението за това е подкрепено от 367 депутати в 550-местния парламент. Ако получат подкрепа от минимум 330 гласа, измененията могат да бъдат подложени на общонационален референдум. (Уърлд Булетин, АП, Заман - 19/04/10; НТВ - 18/04/10)
