В България ще започнат преговори за промени в кабинета
					16/04/2008
					 
						СОФИЯ, България -- В сряда (16 април) официално започват преговори за персонални и структурни промени в кабинета. Във вторник министър-председателят Сергей Станишев се срещна с лидери от своята управляваща Българска социалистическа партия (БСП) и обяви, че оттеглилият се вътрешен министър Румен Петков ще оглави екипа на БСП за преговорите. Петков подаде оставка в неделя във връзка с голям скандал, в който бяха замесени представители на министерството, включително и той самият.
						Консултациите между участниците в управляващата коалиция - БСП, Националното движение за стабилност и възход и Движението за права и свободи - се очаква да завършат през следващата седмица. (Дневник, Сега, Труд - 16/04/08; Актуално, БГНЕС - 15/04/08)
