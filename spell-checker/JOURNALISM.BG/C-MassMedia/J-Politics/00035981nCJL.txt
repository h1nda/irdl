Албанският президент Топи подкрепя идеята за построяване на голяма джамия в Тирана 
					10/09/2010
					 
						ТИРАНА, Албания -- В четвъртък (9 септември) президентът Бамир Топи подкрепи искане от страна на мюсюлманите да бъде построена голяма джамия в центъра на Тирана. „Не бих искал да виждам хора, които да се молят по тротоарите или дори на самите улици. Затова искам да поканя всички да допринесат за това, мюсюлманската общност в Тирана да има своя джамия”, каза Топи по време на посещение заедно с лидери на мюсюлманската общност за отбелязване на празника Байрам. Мюсюлманската общност от години се оплаква от липсата на голяма джамия, където да се събират голям брой хора. Тирана вече има голяма католическа катедрала, а предстои в скоро време да бъде открита и православна църква в центъра на града. (Телеграфи, Топ Ченъл, Шекули - 09/09/10)
