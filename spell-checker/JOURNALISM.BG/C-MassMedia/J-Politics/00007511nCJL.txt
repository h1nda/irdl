Симитис обявява промени в правителството и управляващата партия
03/07/2003
 
АТИНА, Гърция -- Премиерът Костас Симитис, който също е председател на управляващата партия ПАСОК, обяви в сряда (2 юли), че всички членове на изпълнителното бюро на ПАСОК, които заемат постове в кабинета, трябва да изберат една от двете функции. Шестима министри, включително и външният министър Георгиос Папандреу, заемат висши партийни постове. Промените бяха очаквани поради падането на популярността на ПАСОК: данните от последните проучвания на общественото мнения сочат, че партията върви към своето най-тежко поражение на избори за последните 25 години.
В други новини от сряда, правителството оповести плановете си за прилагане на мерки за стимулиране на чуждестранните и националните инвестиции. Гърция се счита за най-непривлекателната стана за инвестиции в евро-зоната. (AНA, MПA, Дау Джонс - 02/07/03)
