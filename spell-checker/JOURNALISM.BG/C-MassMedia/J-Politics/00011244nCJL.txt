Социолози констатират преднина на Тадич преди президентските избори
23/06/2004
 
Албанският министър на отбраната Пандели Майко (вляво) разговаря със своя колега от Сърбия-Черна гора Пръвослав Давинич преди срещата им във вторник. Давинич е първият военен министър от Белград, който посещава Албания след 1947 г. [Гент Шкулаку]
БЕЛГРАД, Сърбия-Черна Гора -- Борис Тадич, реформисткият кандидат на Демократическата партия, вероятно ще спечели втория тур на президентските избори в неделя (27 юни), сочи проучване на общественото мнение, публикувано във вторник. Агенцията за стратегически маркетинг установи, че Тадич би спечелил, ако повече от 2 млн. измежду 6.5-те милиони регистрирани сръбски гласоподаватели се явят пред урните. Агенцията прогнозира, че активността ще бъде около 2.5 млн. Крайният националист Томислав Николич водеше в началото на надпреварата, но подкрепата за него спадна, след като лидерите на демократичните партии застанаха зад кандидатурата на Тадич. (АФП, Ройтърс, Б92, Танюг - 22/06/04)
