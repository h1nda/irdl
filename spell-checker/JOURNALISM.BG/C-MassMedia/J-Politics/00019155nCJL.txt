България и Румъния започват преговори за присъединяване към Европейската икономическа зона
					05/07/2006
					 
						БУКУРЕЩ, Румъния -- Бъдещите членки на ЕС България и Румъния трябваше да започнат в сряда (5 юли) преговори за присъединяване към Европейската икономическа зона, зона за свободна търговия, в която участват страните от ЕС и Норвегия, Исландия и Лихтенщайн. Очаква се преговорите да засегнат основно въпроси на земеделието, околната среда, статистиката и търговските дружества. 
						Междувременно в нов доклад на рейтинговата агенция "Стандард енд Пуърс" се посочва, че България и Румъния, които са изправени пред риска за отлагане на членството им в ЕС поради проблеми с присъединителните реформи, може да изпреварят членката на ЕС Унгария в присъединяването към еврозоната. България и Румъния имат по-добри финансови показатели от Унгария, се казва в доклада. (Зиарул - 05/07/06; Ромпрес, БНР, EU Observer - 04/07/06)
