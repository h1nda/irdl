Президентите на Албания и Черна гора ще обсъждат през октомври инфраструктурни проекти 
					02/08/2005
					 
						ТИРАНА, Албания -- Президентът Алфред Мойсиу и черногорският му колега Филип Вуянович ще се срещнат през октомври, за да разговарят за съвместни инфраструктурни проекти, се казва в съобщение на канцеларията на Мойсиу, публикувано в края на миналата седмица. Срещата ще се състои в албанския град Шкодра. Президентите решиха да проведат тази среща, след като в петък (29 юли) разговаряха на регионален панаир на книгата в черногорския граничен град Улчин. Те изразиха задоволство от сегашното състояние на двустранните връзки и се договориха отново да се срещнат, за да обсъдят конкретни инициативи за сътрудничество. (Албейниън нюз - 02/08/05; Уеб-сайт на албанския президент - 29/07/05)
