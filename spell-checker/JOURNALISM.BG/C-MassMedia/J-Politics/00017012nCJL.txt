Партиите от управляващата коалиция в Румъния обсъждат евентуално обединение
					20/12/2005
					 
						БУКУРЕЩ, Румъния -- Партиите от управляващата коалиция в Румъния - Националлибералната партия и Демократическата партия (ДП) - започнаха официални преговори за евентуалното си обединение в понеделник (19 декември). Преговорите, за които непрекъснато настояваше президентът Траян Бъсеску, започнаха след церемонии по случай първата годишнина от идването на власт на коалиционното правителство. 
						Други новини -- Във вторник словашкият кораб "Полана" потъна в река Дунав между България и Румъния, след като се провалиха съвместните усилия за потушаване на пожара на борда му. Той е имал в танковете си около 40 тона гориво, което предизвика опасения за замърсяване на околната среда. (Найн о'клок, Ромпрес, бТВ - 20/12/05)
