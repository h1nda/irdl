Българският президент каза, че демографската криза е проблем на националната сигурност
					10/01/2006
					 
						СОФИЯ, България -- В понеделник (9 януари) президентът Георги Първанов каза, че демографската криза в страната представлява заплаха за националната сигурност. Той призова възможно най-скоро да се изготви цялостна стратегия за демографско развитие. Първанов направи това изказване на заседание на Консултативния съвет по национална сигурност. Раждаемостта в България е една от най-ниските в Европа. В същото време експертите предупреждават, че се увеличават бедността и неграмотността сред ромското население, чийто дял в раждаемостта продължава да расте.
						Също в понеделник вътрешното министерство съобщи, че българската Национална служба за борба с организираната престъпност е разбила голям канал за контрабанден внос на цимент и други строителни материали от Турция. Операцията е отнела няколко месеца и в нея са участвали български митничари и служители на граничната полиция. (Монитор, Сега, Дневник - 10/01/06; Медиапул, БНР, БНТ - 09/01/06)
