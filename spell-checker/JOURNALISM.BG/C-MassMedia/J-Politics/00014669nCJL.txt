Управляващите партии в Сърбия предричат провал на искания вот на недоверие
					24/05/2005
					 
						БЕЛГРАД, Сърбия и Черна гора -- Четирите партии от управляваща в Сърбия коалиция обявиха в понеделник (23 май), че ще се противопоставят на предложението на ултранационалистическата Сръбска радикална партия за откриване на дебат за вот на недоверие към правителството. Парламентът трябва да гласува предложението във вторник. Партньорите в правителството заявиха, че инициативата ще пропадне, като се имат предвид последните положителни събития и в частност положителното предварително проучване на ЕС.
						Други новини: Американски официални представители обявиха в понеделник, че Сърбия е арестувала и екстрадирала босненец, издирван в Съединените щати за убийство, извършено с автомобил. Полицията твърди, че мъжът е шофирал под въздействието на алкохол, когато през 2003 г. се е ударил в кола, пълна с младежи от Минесота, причинявайки смъртта на един от тях. (Бета, AП - 23/05/05)
