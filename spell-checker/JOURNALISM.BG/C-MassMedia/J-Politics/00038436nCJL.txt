Преговорите със Сърбия продължават, след като парламентът на Косово отхвърли предложението за прекратяването им
					06/05/2011
					
						ПРИЩИНА, Koсово -- Преговорите между Косово и Сърбия по т.н. технически въпроси ще продължат, след като предложението за прекратяване на преговорите не бе гласувано в парламента в четвъртък (5 май). Представена от опозиционното движение "Ветевендосе", инициативата бе отхвърлена с 56 срещу 21 гласа. Лидерът на "Ветевендосе" Албин Курти заяви, че преговорите ще осигурят статута на страна кандидатка за членство в ЕС на Сърбия и ще засилят влиянието й в Косово, докато Косово няма да получи нищо освен копия от кадастралната документация, открадната от Сърбия през 1999 г. Опозицонните депутати разкритикуваха правителството за липсата на платформа при преговорите, но премиерът Хашим Тачи възради и каза, че платформа има и тя е основана на Резолюцията за преговори, приета от парламента. (Зери, Косова Сот, Коха Диторе - 06/05/11; Кохавижън, РТК, Клан Косова - 05/05/11)
