Започва вторият кръг на преговорите за обединяване на Кипър
					25/01/2010
					 
						НИКОЗИЯ, Кипър -- Втората тридневна фаза на интензивни преговори за обединяване на Кипър започва в понеделник (25 януари). Първата фаза се проведе от 11 до 13 януари. Нейни основни теми бяха управлението и разпределението на властта. Във втория кръг от преговорите между кипърския президент Деметрис Христофиас и кипърския турски лидер Мехмет Али Талят ще се обсъждат същите теми и ще започнат разговори по въпроси, свързани с ЕС и с икономиката. (Филелефтерос, Файненшъл Мирър - 25/01/10)
