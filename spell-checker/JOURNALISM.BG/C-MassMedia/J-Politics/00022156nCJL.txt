Турция замрази преговорите си с Франция за газопровод заради спора за геноцида
					06/04/2007
					 
						АНКАРА, Турция -- В редица медийни репортажи от четвъртък (5 април) се посочва, че Турция е решила да замрази преговорите си с френската компания "Газ дьо Франс" по големия проект за европейски газопровод "Набуко". Повод за решението е приемането на законопроект, според който е престъпление да се отрича, че бившата Отоманска империя е извършила геноцид спрямо арменците през 1915 г. Турското правителство бе предупредило, че ако мярката бъде приета, това ще има икономически последици. 
						Проектът "Набуко" включва изграждането на тръбопровод, дълъг 3300 км, който ще транспортира природен газ от Турция за Австрия през България, Румъния и Унгария. Смята се, че проектът е от решаващо значение за намаляване на зависимостта на Западна Европа от руските енергийни доставки. (Заман, Радикал, Дневник - 06/04/07; НТВ, Ройтерс - 05/04/07)
