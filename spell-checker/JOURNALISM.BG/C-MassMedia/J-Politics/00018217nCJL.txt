Албанските партии най-сетне решиха спора си за парламентарния правилник
					11/04/2006
					 
						ТИРАНА, Албания -- В понеделник (10 април) основните партии в страната се договориха за промените в парламентарния правилник, свързани с назначаването и освобождаването на старши служители, като така се сложи край на двумесечните спорове, които бяха блокирали работата на парламента. Според споразумението между управляващата и опозиционните партии парламентът ще гласува тайно, ако това бъде поискано от най-малко седем депутати. В останалите случаи ще има електронно гласуване. След подписването на споразумението основната опозиционна партия -- Социалистическата -- се съгласи да сложи край на бойкота на заседанията на комисиите. Президентът Алфред Мойсиу нарече споразумението положителна стъпка към нормализиране на политиката. (Албейниън Нюз - 11/04/06; Уеб сайт на албанския президент - 10/04/06)
