Сърбия приема нова конституция в опит да заздрави позициите си по отношение на Косово 
					01/10/2006
					 
						БЕЛГРАД, Сърбия – Парламентът гласува единодушно в събота (30 септември) за приемането на нова конституция, в която Косово се описва като неразделна част от Сърбия със значителна автономия. Новата конституция също осигурява форма на самоуправление на Войводина. Премиерът Войслав Кощуница заяви пред депутатите, че законът няма да бъде променен независимо от изхода на преговорите с посредничеството на ООН по бъдещия статут на Косово. Конституцията трябва да бъде одобрена чрез национален референдум на 28-29 октомври. Пред парламента протестираха демонстранти, които настояваха, че новата конституция е антидемократична и може да навреди на европейските интереси на Сърбия.
						Други новини – Сформирането на нова специална бригада на сръбската армия бе официално обявено в петък. Тя бе създадена от сливането на специалните части на армията и ще се установи в Панчево и Ниш. (Бета, Танюг, Б92, РТС - 01/10/06; AП, ЮПИ, AФП, Ройтерс, Политика, Танюг - 30/09/06; Ройтерс - 29/09/06)
