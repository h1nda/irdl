Албанският парламент сформира комисия, която да разследва главния прокурор
					26/10/2007
					 
						ТИРАНА, Албания -- Парламентът реши в четвъртък (25 октомври) да сформира специална комисия, която да разследва дейността на главния прокурор Теодори Солаку. Комисията бе създадена по искане на 28 депутати от управляващата коалиция въпреки протестите от страна на опозицията. Президентът Бамир Топи призова по-рано този месец за отстраняването на Солаку, мотивирайки се с обвиненията в неефективност и връзки с организираната престъпност. Комисията ще има на разположение един месец, за да завърши разследването и да представи своите заключения на президента. (Шекули, Шкип, Панорама, Коха Йоне - 26/10/07; Balkanweb, Топ-Ченъл - 25/10/07)
