Хърватският вицепремиер каза, че постигането на споразумение за нова управляваща коалиция е близо
					21/12/2007
					 
						ЗАГРЕБ, Хърватия -- Окончателно споразумение за съставянето на нова управляваща коалиция може да се очаква всеки момент, заяви в четвъртък (20 декември) заместник министър-председателят Дамир Поланчец. Той е лидер на преговарящия екип на Хърватския демократичен съюз в преговорите с неговите бъдещи партньори, Хърватската селска партия и Хърватската социаллиберална партия. Поланчец каза, че от 30-те обсъждани въпроса остават само три. Крайният срок за сформирането на нов кабинет и получаването на парламентарно одобрение за него е 14 януари. Преговорите за съставяне на коалиция се наложиха след парламентарните избори миналия месец, които не дадоха на никоя от партиите необходимото мнозинство, за да може да управлява самостоятелно. (Весник, Вечерни Лист - 21/12/07; ХРТ - 20/12/07)
