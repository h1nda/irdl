Румънските учители се отказаха от протестите, след като кабинетът им предложи ново споразумение
					07/05/2009
					 
						БУКУРЕЩ, Румъния -- Учителите решиха в сряда (6 май) да изоставят националния си протест, първоначално насрочен за четвъртък, когато се провеждат национални изпити, след успешен кръг от преговори с правителството. В последната година от гимназиалното си образование учениците полагат изпити и сега представители на правителството дадоха ново предложение, което е удовлетворило синдикатите. Министърът на труда Мариан Сарбу заяви, че то включва три основни точки – отделянето на 6 % от БВП за образование от кабинета, финализирането на нов законопроект за заплати в сектора и децентрализация на системата. Сарбу обеща още, че няма да има съкращения в сферата на образованието. Преди два дни учителите обявиха, че ще организират общонационална стачка по време на матурите, след като кабинетът призна, че няма пари за обещаните увеличения на заплатите с 50 %. Президентът Траян Бъсеску на свой ред призна, че миналата година е допуснал грешка, като е подписал законопроекта, уреждащ тези увеличения. (Гардианул, Котидианул, Евениментул Зилеи, Ромъниа Либера - 07/05/09)
