Югославският парламент ще гласува новата конституция във вторник
02/02/2003
 
БЕЛГРАД, Югославия -- Югославският федерален парламент насрочи сесия за вторник (4 февруари) за начало на обсъждането на конституцията на новия съюз между Сърбия и Черна гора. Дебатите ще се провеждат едновременно в двете камари на парламента. Създаването на по-свободен съюз между Сърбия и Черна гора е условие за тяхното приемане в Съвета на Европа и за евентуалното започване на преговори за присъединяване с ЕС. Парламентите на двете републики ратифицираха конституцията миналата седмица. (АФП - 02/02/03; 01/02/03)
