Македонският парламент прие изменения в закона за политическите партии 
					11/01/2007
					 
						СКОПИЕ, Македония -- В сряда (10 януари) парламентът прие изменения в закона за политическите партии, с които се затягат правните изисквания за регистрация и пререгистрация на партиите. Според тях всички политически формации трябва да представят минимум 1 000 подписа на свои поддръжници, за да се пререгистрират, което е два пъти повече от сегашния минимум от 500 подписа. Ако формациите не отговорят на новите изисквания, те ще бъдат разтурени и ще трябва да плащат глоби. Демократичният съюз за интеграция и по-малките партии бяха против промените, като заявиха, че те застрашават политическия плурализъм. (Вечер - 11/01/07; Макфакс, A1 ТВ, Телма ТВ - 10/01/07)
