Българският парламент одобри промени в кабинета
					28/01/2010
					 
						СОФИЯ, България -- В сряда (27 януари) парламентът одобри промените в кабинета след оставката на Румяна Желева от поста на външен министър. Министърът на отбраната Николай Младенов замени Желева като външен министър, а заместникът на Младенов - Аню Ангелов - стана министър на отбраната. Единствените гласове "против" бяха на депутати от Българската социалистическа партия и Движението за права и свободи. Никоя от двете партии няма достатъчно гласове, за да блокира промените. (Труд - 28/01/10; Дневник, АФП, БНТ, Дарик - 27/01/10)
