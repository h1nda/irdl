Русия, Индия и Китай подкрепят възобновяването на преговорите за статута на Косово
					15/05/2008
					 
						МОСКВА, Русия -- Външният министър Сергей Лавров каза, че правителствата на Русия, Индия и Китай искат да видят възобновяване на преговорите между Белград и Прищина за окончателния статут на Косово, въпреки че Прищина обяви независимост преди повече от три месеца. След тристранна среща в четвъртък (15 май) в Екатеринбург между външните министри на трите страни Лавров каза: "Ние мислим (че въпросът за Косово) трябва да бъде решен изключително и само въз основа на международното право. Едностранната декларация на Косово противоречи на Резолюция 1244 на Съвета за сигурност на ООН." 
						Междувременно в сряда Сърбия обяви, че е против плановете на НАТО да обучава силите за сигурност на Косово. Началникът на сръбския генерален щаб Здравко Понош изрази тази позиция в кулоарите на редовната среща на ръководителите на отбраната на 26-те съюзнички от НАТО в Брюксел. Той отбеляза обаче, че независимо от различията, които Сърбия има с мнозинството от членките на НАТО по въпроса за статута на Косово, Белград ще продължи да си сътрудничи с Алианса в реформирането на своите въоръжени сили. (ИТАР-ТАСС, БТА, Вести - 15/05/08; АП, РИА Новости, Бета, Танюг, Блиц - 14/05/08)
