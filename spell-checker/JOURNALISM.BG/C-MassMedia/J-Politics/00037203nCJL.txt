Генералният секретар на ООН Бан вижда напредък в преговорите за обединение на Кипър 
					27/01/2011
					 
						ЖЕНЕВА, Швейцария -- Генералният секретар на ООН Бан Ки Мун каза в сряда (26 януари), че има напредък в преговорите за обединение на разделения остров Кипър. „Ясно е, че двамата лидери са работили за сближаване на позициите си чрез предложения, хвърлящи мостове, по специално в преговорните глави за икономиката, въпросите, свързани с ЕС, управлението и поделянето на властта”, каза той след среща при закрити врати с кипърския президент Деметрис Христофиас и турския кипърски лидер Дервиш Ероглу в Женева. 
						 „Нужно е да се свърши още работа за постигането на по-нататъшно сближаване на позициите по оставащите нерешени основни въпроси”, каза Бан. Той добави, че двамата лидери са се договорили да ускорят преговорния процес и да проведат поредица от допълнителни срещи в близките седмици. (Гласът на Америка, Си Ен Ей, Уебсайт на ООН - 26/01/11)
