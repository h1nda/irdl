Буш се срещна с президента на Косово Сейдиу и с премиера Тачи
					22/07/2008
					 
						ВАШИНГТОН, Съединени щати -- Президентът Джордж Буш заяви пред президента на Косово Фатмир Сейдиу и пред премиера на Косово Хашим Тачи в понеделник (21 юли), че той ще помогне на новата страна да придобие по-широко признание. "Аз съм твърд поддръжник на независимостта на Косово. Против съм всяко разделяне на Косово. Искрено вярвам, че Мисията на Обединените нации [ЮНМИК] ще бъде прехвърлена към ЕС [мисията ЮЛЕКС] колкото е възможно по-скоро," заяви Буш след срещата във Вашингтон. Сейдиу описа първото си посещение в Съединените щати и приемът, оказан от Буш, като специални. Тачи заяви, че се гордее със срещата, която според него укрепва двустранните отношения. И Сейдиу и Тачи изразиха своята благодарност за подкрепата на САЩ към Косово и обещаха да изградят една демократична страна, в която се спазват правата на малцинствата. (Коха Диторе, Зери, Експрес, Лайм - 22/07/08)
