Полицията изключи политически мотив в убийството на кипърския магнат
					14/01/2010
					 
						НИКОЗИЯ, Кипър -- Полицията заяви в сряда (13 януари), че убийството на местния медиен магнат Анди Хаджикостис не изглежда да е политически мотивирано. Хаджикостис, на 41 г., беше застрелян късно вечерта в понеделник пред дома си в центъра на Никозия. Неговата компания „Диас” е собственик на втория по големина телевизионен канал в страната и на местен вестник. И двете медии бяха възприели твърда линия по отношение на усилията за обединение на разделения остров. Полицията заяви в сряда, че разследването се придвижва в „определена посока”, но отказа да навлезе в подробности. Разследващите обаче отбелязаха, че приятел на Хаджикостис, работещ в местната разузнавателна служба, го е предупредил, че има опасност за живота му. (АП, Синхуа - 13/01/10)
