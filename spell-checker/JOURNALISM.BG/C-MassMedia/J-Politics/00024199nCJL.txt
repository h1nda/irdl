Управляващата коалиция и опозиционните партии в Черна гора сключиха споразумение за новата конституция
					12/10/2007
					 
						ПОДГОРИЦА, Черна гора – Както се очакваше, управляващата коалиция и три опозиционни партии – Движението за промяна (ДП), Партията на бошнаците (ПБ) и Албанска алтернатива (АА) – официално подписаха в четвъртък (11 октомври) споразумение за новата конституция на страната. Споразумението включва 21 предложения за промени в проектоконституцията, засягащи въпроси, като официалния език, закона за провеждане на избори и командването на войската. Управляващата коалиция и ДП, ПБ и АА постигнаха предварително споразумение по време на преговори във вторник. Подкрепата от страна на трите опозиционни партии гарантира приемането на новата конституция с мнозинство от две трети в парламента. (Виести - 12/10/07; Антена M, МИНА- 11/10/07)
