Черна гора ще възобнови преговорите по ССА с ЕС
					26/09/2006
					 
						ПОДГОРИЦА, Черна гора -- Третият официален кръг от преговорите по Споразумението за стабилизация и асоцииране (ССА) с ЕС започна в Подгорица във вторник (26 септември). Преговорите по ССА бяха замразени, докато Черна гора бе част от държавния съюз със Сърбия, но новата независима държава сега се надява да приключи преговорите до края на годината. Черногорските власти съобщиха, че сегашният кръг ще се занимава със съдебната система и вътрешните работи, отварянето на пазарите, селското стопанство и екологията. 
						Също във вторник министърът на отбраната на САЩ Доналд Ръмсфелд пристигна в Подгорица и така стана първият високопоставен американски държавник, посетил Черна гора след обявяването на независимостта на страната през май. Той изрази пълната подкрепа на Вашингтон за кандидатурата на Черна гора за присъединяване към програмата на НАТО "Партньорство за мир". След това Ръмсфелд ще отпътува за Тирана, за да участва в годишната среща на министрите на отбраната на страните от Югоизточна Европа, която ще се проведе в сряда. (МИНА, Победа - 26/09/06; Уеб сайт на правителството на Черна гора - 25/09/06)
