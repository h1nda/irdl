Премиерът на Косово Агим Чеку потвърди намерението си да създаде нова партия
					26/12/2007
					 
						ПРИЩИНА, Косово, Сърбия - Отиващият си премиер на Косово Агим Чеку заяви в понеделник (24 декември), че решението му да създаде нова политическа партия след като напусне поста си, остава непроменено. Изявлението на Чеку бе в отговор на появилите се в неделя спекулации, че той може да се присъедини към Реформистката партия на Косово (РПК), след като лидерът на РПК Ветон Сурой подаде оставка. "Искам да остана в Косово, да участвам в процесите и да бъда на разположение на Косово", заяви Чеку. Той възнамерява да напусне поста през януари, когато Хашим Тачи, който спечели парламентарните избори на 17 ноември, се очаква да сформира новото правителство. 
						Други новини - Ръководителят на ЮНМИК Йоаким Рюкер ще докладва пред Съвета за сигурност на ООН на 8 и 9 януари, заяви в понеделник руският посленик в ООН Виталий Чуркин. Очаква се Рюкер да направи обръщение към Съвета този месец, но това бе отложено поради натоварения дневен ред на Съвета. (КИК, РТК, Телеграфи, РФЕ, Косовалайв, Косовапрес, ИТАР-ТАСС, Синхуа, Блиц - 25/12/07; РИА Новости, Макфакс, Болкън Инсайт - 24/12/07)
