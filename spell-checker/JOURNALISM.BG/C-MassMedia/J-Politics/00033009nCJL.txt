Сръбският парламент ще обсъди резолюции за военните престъпления
					12/01/2010
					 
						БЕЛГРАД, Сърбия -- Според репортаж на Б92 от понеделник (11 януари) парламентът ще обсъди две проекторезолюции, осъждащи престъпленията, извършени по време на войните в бивша Югославия през 90-те години на ХХ век. Първата резолюция ще се отнася до престъпленията в Сребреница, където около 8 000 босненски мъже и момчета мюсюлмани бяха екзекутирани през юли 1995 г. Втората е по-обща и осъжда всички престъпления в региона по време на конфликтите. В неделя президентът Борис Тадич каза, че въпреки възможното обществено несъгласие парламентът трябва да възприеме подобен език като част от ангажиментите на Сърбия към Трибунала за военни престъпления на ООН. (Б92, Бета, РТС, Танюг - 11/01/10)
