Албанският президент Топи изрази нетърпение във връзка темпа на реформите
					09/03/2010
					 
						ТИРАНА, Албания -- Президентът Бамир Топи иска от всички политически партии да работят по-усилено по реформите, които са решаващи за интеграцията в ЕС. На среща с представители на съдебната власт в понеделник (8 март) Топи каза, че очакваният от опозицията принос за приемането на предстоящите мерки е над партийните интереси. Топи посредничи в преговорите миналия месец между опозиционната Социалистическа партия (СП) и управляващата Демократическа партия, в резултат на които беше сложен край на продължителния бойкот от страна на СП на парламента. От завръщането си партията се е съсредоточила само върху въпроси, които я засягат. (Шекули, Лаймифундит, Топ Ченъл, Алсат - 08/03/10)
