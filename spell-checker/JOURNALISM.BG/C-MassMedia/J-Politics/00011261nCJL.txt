Румънският президент връчи почетна титла на американския посланик, чийто мандат изтича
24/06/2004
 
БУКУРЕЩ, Румъния -- Президентът Йон Илиеску връчи на отпътуващия скоро от страната посланик на САЩ Майкъл Гест Националния орден за вярна служба на церемония в двореца "Котрочени" в сряда (23 юни). Илиеску посочи непрестанните усилия на Гест за подобряване на румънско-американските отношения и приноса му към интегрирането на Румъния в НАТО.
Други новини: Местните медии съобщиха в сряда, че комисарят по разширяването на ЕС Гюнтер Ферхойген е заявил, че обхватът на реформите, които Румъния трябва да изпълни, може да забави присъединяването й към ЕС до 2008 г. Румъния се надява да влезе в съюза през 2007 г. заедно с България, но все още й остава да затвори няколко глави от присъединителните преговори. (Ромпрес - 24/06/04; Медиафакс, ЮПИ - 23/06/04)
