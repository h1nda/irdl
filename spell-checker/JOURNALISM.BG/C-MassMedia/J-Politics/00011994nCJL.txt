Унгарският президент Мадъл е уверен, че Белград ще сложи край на етническото напрежение във Войводина
					15/09/2004
					 
						БЕЛГРАД, Сърбия-Черна Гора -- Унгарският президент Ференц Мадъл изрази увереност във вторник (14 септември), че Белград ще сложи край на етническото напрежение във Войводина. След разговори със своя колега от Сърбия-Черна Гора Светозар Марович и сръбския президент Борис Тадич Мадъл посочи, че според него Белград не е виновен за предполагаемите нападения срещу етнически унгарци във Войводина. Той допълни, че Войводина следва да бъде пример за най-високите европейски стандарти по отношение правата на малцинствата и междуетническите отношения. 
						Други новини от вторник: Неправителствената организация от Черна Гора "Напредък" заяви, че е стартирала първите в републиката класове по хърватски език, култура, история и география. Около 40 деца на етнически хървати в Бока Которска ше се включат в неофициалната учебна програма. (Б92, Танюг, АП, ХИНА - 14/09/04)
