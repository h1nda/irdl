Парламентарната група на бошнаците заплаши да блокира парламента на РС
					15/07/2009
					 
						САРАЕВО, Босна и Херцеговина (БиХ) -- Парламентарната група на бошнаците в парламента на Република Сръбска (РС) заплаши в понеделник (13 юли) да бойкотира работата на парламента, докато думата й не започне да се чува повече в законодателния орган. Като малцинство техните предложения редовно биват отхвърляни при гласуванията от другите депутати. Търпението им се изчерпа миналата седмица, след като Конституционният съд на РС реши да бъде заличена съставката, означаваща "бошнашки", от наименованията на два града - Босански Брод и Босанска Кощуница. Докато президентът на РС Райко Кузманович осъди решението на бошнаците да блокират работата на парламента, вицепрезидентът Адил Османович, който е бошнак, подкрепи решението, заявявайки, че бошнаците нямат никакъв друг избор, освен да защитят своите конституционни права. Предстои депутатите да обсъдят важни мерки във връзка с бюджета за 2009 г. и да ратифицират стендбай споразумението за 1,2 милиарда евро с МВФ. (Аваз, Фена, СРНА, Pincom.info, БХРТ - 14/07/09)
