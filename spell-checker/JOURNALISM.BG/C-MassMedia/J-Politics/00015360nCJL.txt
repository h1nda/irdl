Бучковски кани опозиционните партии на разговори по ключови правни и политически проблеми
					24/07/2005
					 
						СКОПИЕ, Македония -- Македонският премиер Владо Бучковски покани ръководителите на парламентарните опозиционни партии на разговори по бъдещите промени в конституцията и други ключови политически проблеми, съобщиха от прес-службата на правителството в петък (22 юли). Бучковски изпрати покани до председателите на трите политически формации - ВМРО-ДПМНЕ, ВМРО-НП и Либералната партия, както и до етническата Албанска партия на демократическото благополучие и Демократическата партия на албанците. В тях той ги кани да участват в срещите, насрочени за следващата седмица, на които ще бъдат обсъдени промените в конституцията, свързани с ключовата съдебна реформа, проектозакона за комуникациите и ситуацията със сигурността в Македония. (Дневник, Макфакс, A1 TВ - 23/07/05)
