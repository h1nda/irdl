Посланикът на ЕС Ерван Фуере призова партиите в Македония да направят списък на законите, изискващи мнозинство по "принципа на Бадинтер" 
					01/03/2007
					 
						СКОПИЕ, Македония -- Посланикът на ЕС в Скопие Ерван Фуере отново призова в сряда (28 февруари) политическите партии в страната да се споразумеят по списъка със закони, които трябва да бъдат приети съгласно т. нар. "принцип на Бадинтер". Включен в Охридското мирно споразумение, принципът посочва, че за някои законопроекти е необходимо одобрението на определен минимален брой от депутатите от малцинствените партии в парламента. Фуере каза, че съставянето на подобен списък ще спомогне за преодоляване на кризата между управляващата коалиция, ръководена от ВМРО-ДПМНЕ, и етническия албански опозиционен Демократичен съюз за интеграция. Съюзът бойкотира парламента вече няколко седмици, като обвинява ВМРО-ДПМНЕ, че нарушава свързаните с "принципа на Бадинтер" законодателни изисквания. (Вечер - 01/03/07; A1 ТВ - 28/02/07)
