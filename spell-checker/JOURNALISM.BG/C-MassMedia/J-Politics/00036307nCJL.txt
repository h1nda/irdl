Партиите в Косово се споразумяха за провеждането на предсрочни избори
					10/10/2010
					 
						ПРИЩИНА, Koсово -- Политическите партии се споразумяха в петък (8 октомври) за провеждането на предсрочни избори след оставката на президента Фатмир Сейдиу миналия месец. "Всички партии бяха единодушни, че провеждането на предсрочни избори е необходимо поради създалата се ситуация", заяви временно изпълняващият длъжността президент Якуп Красничи след консултации с членове на всички политически партии, представени в парламента. "Следващата седмица ще се проведат допълнителни консултации за определяне на точната дата." 
						Сейдиу подаде оставка в средата на септември, след като Конституционният съд реши, че той е нарушил конституцията, като едновременно е бил президент на страната и лидер на ДЛК. Последните парламентарни избори в Косово бяха проведени през 2007 г., а според конституцията следващите трябва да се проведат в края на 2011 г. (MИА, Б92 - 09/10/10)
