Сръбският и черногорският парламент не успяха да приемат новата конституционна харта до края на годината
02/01/2003
 
БЕЛГРАД, Югославия -- Парламентите на Сърбия и Черна гора не успяха да приемат новата конституционна харта до края на 2002 г. Чедомир Йованович, председател на парламентарната група на Демократическата опозиция на Сърбия обвини Демократическата партия на Сърбия, водена от Воислав Кощуница и черногорската опозиционна Социалистическа народна партия за възпрепятстване на процеса. Въпреки постигнатото споразумение относно окончателния текст, в неделя (29 декември) комисията, отговорна за изготвянето на проекта, не успя да постигне съгласие по условията за неговото прилагане. Председателят на югославския парламент Драголюб Мичунович съобщи, че комисията ще заседава по-късно тази или следващата седмица, за да приключи работата по хартата.
Председателят на сръбския парламент и действащ президент Наташа Мичич заяви в понеделник, че на 8 февруари ще реши кога да насрочи следващите президентски избори. Тя прие президентския пост след изтичането на мандата на Милан Милутинович по-рано през седмицата. (Tанюг, ФоНет, Б92, БиБиСи, AФП - 31/12/02; Tанюг, Б92, БиБиСи - 30/12/02)
