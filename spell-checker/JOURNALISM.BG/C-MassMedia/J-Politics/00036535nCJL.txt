Партиите в РС ще изготвят платформа 
					29/10/2010
					 
						БАНЯ ЛУКА, Босна и Херцеговина (БиХ) -- Основните партии в Република Сръбска (РС) - Съюзът на независимите социалдемократи и Сръбската демократическа партия - се договориха в четвъртък (28 октомври) да изготвят съвместна платформа по всички открити въпроси и да заемат обща позиция относно евентуалното участие в правителството на БиХ на държавно равнище, както и по всички други политически въпроси на държавно ниво. Това ще се случи до седмица, според партийните лидери Милорад Додик и Младен Бошич. Те добавиха, че вижданията на двете партии се приближават, особено по отношение на конституционните реформи. 
						Додик и Бошич казаха, че ще подкрепят само конституционно изменение на изборното законодателство, което следва препоръките на Съда за правата на човека в Страсбург и което гарантира равно право на всички етнически общности да се състезават за тристранното председателство. Понастоящем трите места в него са запазени за бошнаци, хървати и сърби. (Независне Новине, Вечерне Новости - 28/10/10)
