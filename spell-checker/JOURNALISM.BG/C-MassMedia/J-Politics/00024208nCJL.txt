Длъжностни лица от Белград и Прищина провеждат нов кръг от преговори за окончателния статут на Косово
					14/10/2007
					 
						БРЮКСЕЛ, Белгия -- Вторият кръг от преките преговори между Белград и Прищина за окончателния статут на Косово започна в неделя (14 октомври) в щабквартирата на ООН в Брюксел. Външният министър Вук Йеремич и министърът за Косово Слободан Самарджич оглавяват сръбската делегация, докато президентът Фатмир Сейдиу и премиерът Агим Чеку са ръководители на косовската делегация. Преговорите ще бъдат проведени с посредничеството на международната тройка, в чийто състав влизат представители на ЕС, Русия и Съединените щати.
						В събота заместник-помощник държавния секретар на САЩ Розмари ДиКарло заяви, че трябва да се приеме планът на бившия финландски президент Марти Ахтисаари, ако двете страни не успеят да постигнат споразумение до 10 декември. Това е крайният срок, наложен от Съвета за сигурност на ООН за настоящия процес на преговори. (Би Би Си, Ройтерс, ДВ - 14/10/07; Б92, Бета, Ройтерс, AФП - 13/10/07)
