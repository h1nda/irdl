ПСР внесе конституционни промени в парламента на Турция
					23/03/2010
					 
						АНКАРА, Турция -- Управляващата Партия на справедливостта и развитието (ПСР) внесе своя пакет от 26 конституционни промени в парламента в понеделник (22 март). Проислямското правителство даде на парламента три дена за обсъждане на предложенията, преди те да получат окончателната си формулировка. Главната опозиционна Републиканска народна партия и Партията на националистическото движение отхвърлиха изцяло пакета, настоявайки ПСР да го подложи на референдум. Социологическите проучвания сочат, че обществеността ще приеме промените. Някои висши съдии се противопоставят на промените, обвинявайки ПСР, че използва либералните реформи за прикритие на усилията си за укрепване на религиозното управление. (Ватан, Радикал, Хюриет, Милиет - 23/03/10; НТВ, Ройтерс - 22/03/10)
