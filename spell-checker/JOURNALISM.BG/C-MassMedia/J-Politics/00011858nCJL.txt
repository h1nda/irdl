Албания и Европейската комисия подписват споразумение за финансова помощ
03/09/2004
 
ТИРАНА, Албания -- Посланикът на ЕК Луц Салцман и албанският министър по интеграцията Ермелинда Мекси подписаха споразумение в четвъртък (2 септември) за реализация на местни проекти в Западните Балкани. Според Салцман проектите ще се финансират в рамките на програмата КАРДС, като фондовете ще бъдат предоставени от следващата година. Той допълни, че Албания и други държави в региона ще имат право да кандидатстват за структурните фондове, ако представят ясни и конкретни проекти, насочени към привличане на инвестиции. Средствата, които могат да бъдат отпуснати в рамките на програмата, достигат 4,6 милиона евро. (АТА - 02/09/04)
