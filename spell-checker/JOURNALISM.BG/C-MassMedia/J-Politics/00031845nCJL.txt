Хърватското правителство одобри промени в конституцията
					02/10/2009
					 
						ЗАГРЕБ, Хърватия -- Правителство одобри в четвъртък (1 октомври) предложение за промени в конституцията, необходими за присъединяването към ЕС, и го внесе за одобрение в парламента. Някои от измененията засягат условията за провеждане на референдуми - донякъде облекчавайки изискванията. Други предложения включват възможността за екстрадиране на хърватски граждани, издирвани със заповеди за арест от ЕС, след като присъединяването към ЕС стане факт. Друга поправка гласи, че Националната банка на Хърватия, Националната одиторска служба и Държавния съдебен съвет ще бъдат независими. Ролята и дейността на армията също ще се определят наново, в съответствие с членството в НАТО. Всяко решение за разполагане на военен персонал ще става с подкрепата на обикновено мнозинство, а не на досегашните две трети. И на последно място, босненци и словенци ще бъдат включени в списъка на малцинствата, изброени в преамбюла на конституцията. (Весник, ХИНА, ХРТ - 01/10/09)
