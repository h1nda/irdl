Хърватският президент отхвърли възможността за предсрочни избори
					27/11/2006
					 
						ЗАГРЕБ, Хърватия -- Президентът Стипе Месич отхвърли в неделя (26 ноември) възможността за предсрочни избори в Хърватия, подчертавайки, че правителтвото, оглавявано от Хърватския демократичен съюз, се радва на солидно мнозинство в парламента. Изявлението на Месич бе в отговор на неотдавнашните призиви на Анто Джапич, лидер на опозиционната Хърватска партия за права, за предсрочни избори през пролетта на 2007 г. (Пословни Дневник, Вечерни Лист, Весник - 27/11/06; ХИНА, ХРТ - 26/11/06)
