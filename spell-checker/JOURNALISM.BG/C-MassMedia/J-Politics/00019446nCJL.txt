Босненски и хърватски депутати от Съвета на народите на РС наложиха вето на три закона в автономната област
					01/08/2006
					 
						БАНЯ ЛУКА, Босна и Херцеговина (BiH) -- В понеделник (31 юли) босненската парламентарна група в Съвета на народите (СН) на Република Сръбска (РС) наложи вето на закона за висшето образование, който наскоро бе приет от парламента на РС. Ръководителят на групата Рамиз Салкич каза, че този закон не гарантира равенство на всички съставни народи в управлението на държавните учебни заведения в РС. 
						Също в понеделник СН не успя да приеме и нов законопроект на РС за местното самоуправление, както и изменения закон за главния прокурор на РС. Те бяха одобрени от парламента по-рано този месец. След ветото върху трите закона съвместната комисия на СН и парламента на РС трябва да разгледа законопроектите. (Независне Новине, Дневни Аваз - 01/08/06; НТВ Хаят, РТРС - 31/07/06)
