Президентските избори в РС се очакват през декември
					05/10/2007
					 
						САРАЕВО, Босна и Херцеговина (БиХ) -- Степан Микич, председател на Централната избирателна комисия (ЦИК), каза в четвъртък (4 октомври), че ЦИК ще определи датата на президентските избори в Република Сръбска (РС) следващата седмица. Той очаква гласуването да бъде насрочено за 9 декември. Президентът Милан Йелич почина от инфаркт в неделя. В отсъствието на ясни правила за избор на наследник на поста председателят на парламента Игор Радойчич пое временно неговите задължения. Босненските и хърватските партии в парламета на РС се противопоставиха на неговото назначение и поискаха един от двамата заместници на Йелич да изпълнява временно длъжността президент. (Независне Новине, Дневни Аваз - 05/10/07; Уебсайт на СВП, Фена, РТРС, НТВ Хаят - 04/10/07)
