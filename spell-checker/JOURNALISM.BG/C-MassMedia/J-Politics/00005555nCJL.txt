Българският президент поиска тълкуване на клаузите за военно сътрудничество
03/01/2003
 
СОФИЯ, България -- Според изявление на пресслужбата на президента Георги Първанов, в четвъртък (2 януари) президентът е поискал от Конституционния съд тълкуване на конституционните текстове, регулиращи военното сътрудничество. В съответствие с тези членове от конституцията, Народното събрание трябва да одобри участието на български въоръжени сили в операции извън граница и пребиваването на чужди войски на територията на България или преминаването им през нея. Първанов ще предложи промени в конституцията, ако тези разпоредби пречат за успешното и стриктно изпълнение на задълженията на страната като член на НАТО. Предвижданите промени ще опростят процедурата, като дадат правомощия на президента да решава подобни въпроси без одобрението на Народното събрание. (БТА, Българско радио, Медиапул, Дневник, Пари - 02/01/03)
