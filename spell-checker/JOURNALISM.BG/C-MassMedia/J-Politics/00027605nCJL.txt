Сръбският президент Тадич ще посети Брюксел за преговори за членство в ЕС
					02/09/2008
					 
						БЕЛГРАД, Сърбия -- Президентът Борис Тадич ще бъде в Брюксел в сряда (3 септември) начело на високопоставена делегация за преговори с официални представители на ЕС за процеса на интеграция на Сърбия в ЕС. В състава на делегацията са включени премиерът Мирко Цветкович, вицепремиерът Божидар Делич и външният министър Вук Йеремич. Те ще се срещнат с председателя на Европейската комисия Жозе Мануел Барозу, с шефа на външната политика на ЕС Хавиер Солана и с еврокомисаря по разширяването Оли Рен. Наблюдателите очакват сръбският парламент скоро да ратифицира Споразумението за стабилизация и асоцииране с ЕС (ССА). Въпреки че Сърбия подписа ССА през април, политическите вълнения в парламента забавиха ратифицирането с месеци. (Taнюг, Б92, AФП -01/09/08)
