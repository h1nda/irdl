Красничи: „Няма да има предсрочни избори в Косово тази година”
					05/10/2010
					 
						ПРИЩИНА, Косово -- Изпълняващият длъжността президент Якуп Красничи каза в понеделник (4 октомври), че няма да има предсрочни общи избори тази година. Едва миналата седмица партньорите от управляващата коалиция - Демократичната партия на Косово (ДПК) и Демократичната лига на Косово (ДЛК) - се договориха по принцип, че в отговор на неочаквано подадената оставка от президента Фатмир Сейди трябва да се проведат предсрочни избори. Повечето от лидерите на партии нямат особено желание за предсрочни избори, каза Красничи в понеделник. Според него те биха желали да изчакат до февруари или март. Сейдиу подаде оставка от поста президент в средата на септември, след като Конституционният съд излезе с решение, че той е нарушил конституцията, като е заемал едновременно постовете на президент на страната и лидер на ДЛК. 
						Междувременно парламентарната работна група за изборите се събра, за да обсъди предложените промени в закона за изборите. Членовете на политическите партии бяха на различно мнение по въпроса дали да бъде намален избирателният праг от 5 %, както беше предложено от организации на гражданското общество. Групата ще вземе окончателни решения идната седмица. (Зери, Експрес, Косова Сот, Коха Диторе - 05/10/10)
