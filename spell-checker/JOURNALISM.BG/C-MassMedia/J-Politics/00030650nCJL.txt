Среща в Брюксел избягна обсъждането на временното търговско споразумение със Сърбия
					19/06/2009
					 
						БРЮКСЕЛ, Белгия – На среща в Брюксел външните министри от ЕС избягнаха темата за деблокирането на временното търговско споразумение, подписано със Сърбия през април 2008 г. Тя е била извадена от дневния ред по искане на Холандия, заяви в четвъртък (18 юни) директорът на Дирекция „Евроинтеграция” Милица Делевич. Амстердам настоява, че не трябва да се допуска влизането в сила на търговското споразумение или на Споразумението за стабилизация и асоцииране, докато Сърбия не арестува двамата оставащи на свобода обвиняеми бегълци от правосъдието - Ратко Младич и Горан Хаджич. По-рано тази седмица външните министри от ЕС препоръчаха отпадането на визовите изисквания за гражданите на Сърбия, Македония и Черна гора от 2010 г. със съгласието на Холандия, което увеличи надеждите за компромис и по търговското споразумение. (Бета, Танюг, Б92, ФоНет - 18/06/09)
