България и Гърция работят за приключване на преговорите за нефтопровода с Русия 
					06/11/2006
					 
						СОФИЯ, България -- Българският енергиен министър Румен Овчаров и гръцкият министър на развитието Димитрис Сиуфас се срещнаха в петък (3 ноември), за да обсъдят проекта за регионален нефтопровод Бургас-Александруполис. Те бяха единодушни, че двете страни скоро трябва да представят своите предложения за договор с Русия, въз основа на които до края на годината да могат да бъдат финализирани тристранните преговори по проекта. Срещата на министрите се проведе, след като Москва отново отложи своето предложение за проектодоговор. Нефтопроводът Бургас-Александруполис трябва да снабдява България и Гърция с руски суров нефт през Черно море, а впоследствие да позволи по-нататъшен износ в Южна Европа. 
						Междувременно Овчаров се срещна в петък с турския си колега Хилми Гюлер. Овчаров напомни желанието на България да бъде свързана към стратегическия газопровод, който ще пренася природен газ от Азербайджан за Гърция и Италия през Турция. (Монитор - 04/11/06; Медиапул, Дарик - 03/11/06)
