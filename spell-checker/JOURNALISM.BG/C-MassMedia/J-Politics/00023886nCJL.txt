Лидер на опозиционна партия в Турция отбеляза годишнината от военния преврат през 1980 г.
					13/09/2007
					 
						АНКАРА, Турция -- Дениз Байкал, лидер на главната опозиционна Републиканска народна партия, каза в сряда (12 септември), че превратът не е решение за настоящите проблеми. Отбелязвайки 27-ата годишнина от последния истински военен преврат в Турция, Байкал заяви пред всекидневника "Радикал", че днес "и демокрацията, и републиката, които го породиха, преживяват проблеми. Ние се намираме в тревожен процес, но военният преврат не е решение". Решението е в ръцете на политиците, "които застават в подкрепа на демокрацията и републиката", добави той. 
						Превратът от 1980 г. свали от власт министър-председателя Сюлейман Демирел и доведе до разпускане на парламента. (Заман - 13/09/07; Ройтерс - 12/09/07)
