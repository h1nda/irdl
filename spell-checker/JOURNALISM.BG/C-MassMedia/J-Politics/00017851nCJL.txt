Американският посланик очаква споразумението за военните бази на САЩ в България да бъде сключено до края на април
					09/03/2006
					 
						СЛИВЕН, България -- В сряда (8 март) посланикът на САЩ в София Джон Байърли каза, че очаква споразумението за създаване на военни бази на САЩ на българска територия да бъде сключено до края на април. Той каза това по време на посещение в Сливенския регион, където ще се намира една от базите. 
						Междувременно в сряда външният министър Ивайло Калфин каза, че преговорите за базите могат да приключат следващата седмица. След закрито съвместно заседание на парламентарните комисии по отбрана и външна политика Калфин каза, че 90 % от въпросите вече са решени. (Сега - 09/03/06; Дарик - 08/03/06)
