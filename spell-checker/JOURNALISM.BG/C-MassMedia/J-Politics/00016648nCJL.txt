Основната опозиционна партия в Албания смята да внесе предложение за вот на недоверие срещу председателя на парламента
					17/11/2005
					 
						ТИРАНА, Албания -- Основната опозиционна Социалистическа партия (СП) може да внесе предложение за вот на недоверие срещу председателя на парламента Жозефина Топали от управляващата Демократическа партия. Представителят на СП Бен Блуши каза в сряда (16 ноември), че на социалистите им е омръзнал начинът, по който Топали ръководи заседанията на парламента, и неуместните забележки по адрес на опозицията. За да покажат недоволството си, депутатите от СП смятат да бойкотират заседанията на законодателния орган през следващите няколко дни. (Албейниън нюз - 17/11/05)
