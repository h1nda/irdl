В Босна и Херцеговина се учреди нова социалдемократическа партия
09/12/2002
 
САРАЕВО, Босна и Херцеговина (БиХ) -- В неделя (8 декември), бивши високопоставени членове на Социалдемократическата партия (СДП) основаха в Сараево нова политическа партия - Социалдемократически съюз на БиХ. Около 100 човека присъстваха на учредителното събрание, на което бяха избрани временни лидери, беше определен статута на партията и изготвена програмна декларация. Дванадесет висши служители на СДП се отцепиха от умерената партия в края на ноември, недоволни от преизбирането на Златко Лагумджия за партиен лидер. Те го обвиниха за провала на СДП на октомврийските общи избори. (Източници на СВП - 09/12/02; Източници на СВП, НТВ Хаят, Онаса, БиБиСи, СНА - 08/12/02)
