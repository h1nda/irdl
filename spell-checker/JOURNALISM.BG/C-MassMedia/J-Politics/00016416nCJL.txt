Председателят на македонския парламент каза, че името на страната не подлежи на обсъждане
					28/10/2005
					 
						СКОПИЕ, Македония -- Парламентът няма да обсъжда конституционното наименование на страната, каза председателят на парламента Любчо Йордановски в четвъртък (27 октомври) в отговор на въпрос на Македонската информационна агенция. Той каза, че това поколение политици няма изключителното право да решава този въпрос. Гърция отдавна оспорва правото на своята съседка да използва името "Македония", като твърди, че то е исторически неправилно и предполага по-големи териториални амбиции. Йордановски обаче каза, че всяка страна има право сама да избира собственото си конституционно наименование. (МИА - 27/10/05)
