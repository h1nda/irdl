Българските партии СДС и ДСБ обсъдиха номинирането на общ кандидат за кмет на София
					28/08/2007
					 
						СОФИЯ, България -- Лидерите на десните партии Съюз на демократичните сили (СДС) и "Демократи за силна България" (ДСБ) отново се срещнаха в понеделник (27 август), за да обсъдят дали да подкрепят общ кандидат за кмет на София на местните избори на 28 октомври. Срещата се състоя след провала на преговорите между СДС и "Граждани за европейско развитие на България" (ГЕРБ). СДС отказа подкрепата си за лидера на ГЕРБ Бойко Борисов, който е и настоящ кмет на София. 
						Според съобщения в пресата възможните общи кандидати включват бившия министър на труда Иван Нейков от СДС и Иван Григоров, председател на Върховния касационен съд, който е подкрепян от ДСБ. (Монитор, Стандарт - 28/08/07; Netinfo, Дарик, News.bg, БНТ - 27/08/07)
