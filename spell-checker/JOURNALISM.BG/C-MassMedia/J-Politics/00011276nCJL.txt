Ново проучване предрича победа на Тадич в балотажа на сръбските президентски избори
25/06/2004
 
БЕЛГРАД, Сърбия и Черна гора -- Ново проучване на обществените нагласи прогнозира, че Борис Тадич от Демократическата партия ще победи в балотажа на президентските избори в Сърбия в неделя (27 юни). Резултатите от проучването на "Галъп", огласени в четвъртък, сочат вероятност Тадич да привлече 54,1 % от гласовете, в сравнение с 45,9 % за кандидата на радикалите Томислав Николич. Предизборната кампания приключи в четвъртък вечер. (Б92, Танюг - 24/06/04)
