Пет страни от бивша Югославия продължават преговорите за поделянето на активи
					06/05/2005
					 
						СКОПИЕ, Македония -- Представители на пет държави от бивша Югославия продължиха в четвъртък (5 май) преговорите си в Скопие за разпределянето на активите на бившата Национална банка на Югославия (НБЮ). По-рано те се бяха споразумели как да си поделят монетарното злато на НБЮ. Сега Комисията за разпределяне на финансовите активи и пасиви работи по разпределянето на депозитите на НБЮ в чужбина, които според оценките възлизат на близо 220 млн. щ.д. През 1991 г. страните наследнички на бившата Югославска федерация подписаха споразумение, според което на Хърватия се падат до 23 % от средствата, на Словения - до 16 %, на Босна и Херцеговина - до 15,5 %, на Македония - до 7,5 % и на Сърбия и Черна гора - до 38 %. (РТРС - 06/05/05; ХИНA, Макфакс, Б92 - 05/05/05)
