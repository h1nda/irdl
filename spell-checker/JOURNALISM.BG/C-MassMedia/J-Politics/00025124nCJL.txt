Основните хърватски партии потвърждават подкрепата си за федерализацията на БиХ
					14/01/2008
					 
						МОСТАР, Босна и Херцеговина (БиХ) -- Шестте основни хърватски партии в страната потвърдиха в петък (11 януари) подкрепата си за предложеното изменение на конституцията, което би довело до федерализация на БиХ. Драган Чович, лидер на най-голямата хърватска партия, Хърватския демократичен съюз, заяви, че всички хърватски партии са единодушни, че това би било най-подходящата конституционна уредба за гарантиране на стабилността и стимулиране на напредъка. Те настояха държавните лидери на БиХ да изготвят споразумение за динамиката на преговорите по конституционната реформа. 
						В отделно изказване босненската Партия на демократичното действие (ПДД) изрази в неделя позиция, че новият конституционен ред в БиХ би трябвало да се организира на три нива на властта -- централно, общинско и регионално, както във всяка модерна държава в Европа. ПДД заяви, че административното деление би трябвало да се базира на многоетнически райони, обособени на икономически и географски принцип, а не според етнически критерии. (Дневни Аваз - 14/01/08; НТВ Хаят - 13/01/08; РТРС, Фена - 11/01/08)
