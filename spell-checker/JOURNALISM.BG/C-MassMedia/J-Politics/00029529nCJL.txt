Пет страни от Югоизточна Европа подписаха споразумение за гранична сигурност
					08/03/2009
					 
						БЕЛГРАД, Сърбия/ЗАГРЕБ, Хърватия -- Албания, Босна и Херцеговина (БиХ), Македония, Черна гора и Сърбия подписаха в петък (6 март) в Белград министерска декларация за гранична сигурност в региона. Петте страни изразиха готовността си да изпълнят необходимите стандарти за присъединяване към ЕС и Шенгенското споразумение и подчертаха значението на граничната сигурност като едно от ключовите условия за пълноправно членство в ЕС. 
						Други новини - Министрите на отбраната на страни от Югоизточна Европа се събраха в Загреб в петък, за да обсъдят сътрудничеството в региона, разширяването на НАТО и предизвикателствата пред глобалната сигурност. Министрите на отбраната на Албания, БиХ, Хърватия, Гърция, Унгария, Македония и Турция, както и представители на правителствата на България, Италия, Черна гора, Румъния и Сърбия, присъстваха на еднодневна среща. Всички страни в региона смятат евроатлантическата интеграция за единствения начин за стабилизиране на Югоизточна Европа, заяви министърът на отбраната на Хърватия Бранко Вукелич. (Taнюг, Бета, РТС, Радио Сърбия, Maкфакс, AКИ, Синхуа, ХИНА - 06/03/09)
