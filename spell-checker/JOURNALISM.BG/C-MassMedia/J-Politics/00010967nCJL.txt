Бившият български премиер Костов създаде нова партия
30/05/2004
 
СОФИЯ, България -- Бившият премиер Иван Костов сформира нова дясноцентристка партия Демократи за силна България на специална среща в събота (29 май). Над 1300 души се регистрираха като съучредители на новата партия. В неделя те планират да приемат нов устав и програма и да изберат ръководство на партията. Очаква се Костов да бъде избран за неин председател с единодушно гласуване. Той напусна главната опозиционна партия Съюз на демократическите сили по-рано тази година след конфликт с нейния лидер Надежда Михайлова. (бТВ, Новините, news.bg - 29/05/04)
