Сръбският президент Тадич и други лица ще бъдат изправени пред съда за това, че са пили шампанско
					18/11/2009
					 
						БЕЛГРАД, Сърбия -- Президентът Борис Тадич, министърът на спорта Снежана Маркович-Самарджич и ръководителят на футболната федерация Томислав Караджич трябва да се явят пред съда на 1 декември, за да отговарят по обвинения, че са пили шампанско на стадион. През октомври медиите публикуваха снимки на тримата с чаши шампанско в ръка след победата на Сърбия с 5:0 срещу Румъния в квалификационна среща за Световната купа. Глобата за консумация на алкохол на спортни прояви варира от 150 до 1 500 долара. Тадич заяви, че ще заплати глобата, ако съдиите го признаят за виновен. Той твърди, че е вдигнал тост с шампанското, но не го е изпил. (Вечерне Новости, Би Би Си, АП, Б92 - 17/11/09)
