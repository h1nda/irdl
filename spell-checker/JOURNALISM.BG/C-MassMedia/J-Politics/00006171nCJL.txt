Турция и Германия подписват споразумение за сътрудничество в борбата с организираната престъпност
04/03/2003
 
АНКАРА, Турция -- В понеделник (3 март) Турция и Германия подписаха споразумение за сътрудничество в борбата с организираната престъпност и по-специално с тероризма и незаконната търговия. Документът беше подписан от германския вътрешен министър Ото Шили, който е на посещение в Анкара. Според турския му колега Абдулкадир Аксу, споразумението увеличава шансовете за международно сътрудничество за предотвратяване на незаконните дейности. (Анадолска агенция - 03/03/03)
