Сръбският парламент отмени депозирането на непопълнени оставки от депутатите
					26/05/2011
					
						БЕЛГРАД, Сърбия -- Парламентът изпълни в сряда (25 май) още едно ключово условие за интеграцията на Сърбия в ЕС, като прие изменения в закона за изборите, които включват и отмяна на така наречените „празни” оставки. Общо 119 депутати от управляващата коалиция гласуваха в подкрепа на измененията. Представителите на опозицията не присъстваха на гласуването. Новият закон гарантира, че в случай на прекратяване на мандата на депутат неговото място ще бъде заето от следващия в избирателната листа. По-рано от членовете на парламента се изискваше да депозират непопълнени оставки, преди да заемат местата си, което позволяваше на партията да ги замени, ако нарушават партийната политика или гласуват по различен начин от останалите. Новата мярка е едно от основните условия за получаването на положително становище от Европейската комисия за предоставянето на Сърбия на статут на кандидатка за членство в ЕС. (Танюг, Бета, РТС, Б92 – 25/05/11)
