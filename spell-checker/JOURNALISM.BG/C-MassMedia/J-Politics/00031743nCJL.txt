Румънска парламентарна комисия препоръчва министърът на туризма да бъде уволнен 
					24/09/2009
					 
						БУКУРЕЩ, Румъния -- В сряда (23 септември) парламентарна комисия, разследваща министъра на туризма Елена Удря по подозрения в злоупотреба с власт, препоръча тя да бъде освободена от поста и да бъде разследвана за криминални престъпления. Удря е заподозряна в неправомерно изразходване на бюджетни средства за концерти, промоции и прекомерни разходи за телевизионна реклама. Тя отхвърли всички обвинения и повтори в сряда, че няма да подаде оставка. (Финачиарул - 24/09/09; АП, Hotnews.ro - 23/09/09)
