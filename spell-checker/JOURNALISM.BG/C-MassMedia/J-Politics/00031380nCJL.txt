OССЕ твърди, че изборите в Албания "са най-добрите досега"
					23/08/2009
					 
						TИРАНА, Aлбания -- Заместник-председателят на Парламентарната асамблея на ОССЕ Волфганг Гросрук заяви в петък (21 август), че общите избори на 28 юни в Албания са били най-добрите досега. Гросрук бе в Тирана, за да се срещне с лидера на Демократическата партия (ДП) Сали Бериша и с лидера на Социалистическото движение за интеграция (СДИ) Илир Мета. "Установихме, че има голямо подобрение и следователно можем да кажем, че това бяха най-добре организираните избори в Албания досега. Въпреки това все още предстои много работа и има какво още да се постигне. Приканвам албанските политици да си сътрудничат за доброто на тази страна", каза Гросрук на Бериша. Лидерът на опозиционната Социалистическа партия (СП) Еди Рама възрази, като каза, че изборите са били "деформация на демокрацията". 
						Други новини - Решението на Мета СДИ да направи коалиция с управляващата ДП предизвика разделение сред партийните членове. Високопоставеният член на СДИ Пелум Дзуфи каза пред журналисти в петък, че споразумението е деструктивно за партията. "Гласовете, дадени за левите, не могат да бъдат гласове в подкрепа на правителството на Бериша. Не искаме да налагаме уважение към никого, но не можем да приемем преговори с ДП", заяви Дзуфи. (Maкфакс, Aлсат, БТА - 22/08/09)
