Македонският министър Манасиевски заявява, че НАТО очаква пълно прилагане на Охридското споразумение
					23/05/2005
					 
						СКОПИЕ, Македония -- Министърът на отбраната Йован Манасиевски заяви в интервю за медиите в неделя (22 май), че НАТО очаква пълно прилагане на Охридското мирно споразумение и че това остава главно условие за интеграция в организацията. В изказване за Радио "Свободна Европа" Манасиевски заяви, че новият годишен доклад на НАТО за Македония ще бъде представен в Брюксел в петък. Той каза, че очаква положителна оценка. 
						Други новини: Ново социологическо проучване, публикувано в петък, установи, че обществото вижда като най-големи проблеми на страната безработицата и икономическите трудности. Проучването бе проведено в средата на април. 
						Също в петък парламентът отложи дебата за новия законопроект, свързан със сътрудничеството с трибунала на ООН за военни престъпления. Депутатите решиха, че въпросът първо се нуждае от дебат относно необходимостта от подобна нормативна уредба. (Уеб-сайт на македонското правителство - 23/05/05; Дневник, Макфакс - 21/05/05; Телма TВ, A1 TВ - 20/05/05)
