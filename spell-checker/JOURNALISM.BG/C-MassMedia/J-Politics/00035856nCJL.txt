Президентът на Световната банка Зелик похвали българското правителство
					31/08/2010
					 
						СОФИЯ, България – Президентът на Световната банка Робърт Зелик е похвалил усилията на българското правителство за борба с корупцията и организираната престъпност, както и за пълното интегриране на страната в ЕС, съобщиха местните медии в понеделник (30 август). В писмо до председателя на Европейската комисия Жозе Мануел Барозу Зелик е заявил, че е впечатлен от скоростта на реформите. Писмото е изпратено след посещението му в България по-рано този месец, когато беше договорено банката да предостави експертна помощ и финансиране, за да помогне за подобряване на инфраструктурата на България. Скоро след посещението министерството на финансите публикува изявление, в което посочи, че подписаният меморандум за разбирателство няма да увеличи бюджетния дефицит през тази или следващата година. (Стандарт, БНТ, Фокус - 30/08/10)
