Македония отбеляза осмата годишнина от Охридското споразумение
					13/08/2009
					 
						СКОПИЕ, Македония -- В четвъртък (13 август) се навършват осем години от подписването на Охридското рамково споразумение, което сложи край на няколкомесечния въоръжен конфликт в Македония. Със споразумението бяха предоставени повече права на етническите албанци и бяха приети насоки за съвместното съществуване на двата етноса. В навечерието на годишнината вицепремиерът, отговарящ за евроинтеграцията, Васко Наумовски и вицепремиерът по прилагането на Рамковото споразумение Абдулаким Адеми връчиха удостоверения на 290 етнически албанци. Те ще започнат работа в публичната администрация съгласно разпоредбите за справедливо представителство на етническите малцинства в държавните институции. (МИА, МРТ, Макфакс, A1 - 12/08/09)
