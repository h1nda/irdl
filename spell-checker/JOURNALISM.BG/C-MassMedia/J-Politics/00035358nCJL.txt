Македонските партии се договориха за създаването на парламентарна комисия 
					20/07/2010
					 
						СКОПИЕ, Македония -- Представители на управляващата партия и на опозицията се договориха в понеделник (19 юли) за сформирането на комисия, която да разследва инцидент, станал в парламента на 1 юли. Комисията ще бъде председателствана от Хайрула Мисини от Демократичния съюз за интеграция и ще включва двама членове на управляващата ВМРО-ДПМНЕ, един представител на опозиционния Социалдемократически съюз на Македония (СДСМ) и един член от Новата социалдемократическа партия. Споразумението дойде след дни на напрежение между опозицията и управляващото мнозинство. То започна, когато СДСМ обвини полицията в шпиониране на дейността й, след като полицейски агент се опита да запише техен разговор с група недоволни работници в началото на месеца. (МИА, Макфакс, Сител - 19/07/10)
