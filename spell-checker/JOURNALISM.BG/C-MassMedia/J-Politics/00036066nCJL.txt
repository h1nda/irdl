Румънската СДП ще оспори конституционността на новия закон за пенсиите
					17/09/2010
					 
						БУКУРЕЩ, Румъния -- Опозиционната Социалдемократическа партия (СДП) смята да оспори новия закон за пенсиите в Конституционния съд, заяви в четвъртък (16 септември) лидерът на СДП Виктор Понта. Жалбата най-вероятно ще бъде внесена в петък. Камарата на депутатите одобри измененията в сряда вечерта, увеличавайки възрастта за пенсиониране както на мъжете, така и на жените на 65 г. По-рано мъжете се пенсионираха с 18 месеца по-рано, а жените с 5,5 години по-рано. Опозиционните СДП и Националлибералната партия бойкотираха гласуването. Промените в закона за пенсиите са продиктувани от влезлия в сила през юли пакет от мерки за строги икономии. (Медиафакс, ХотНюз - 16/09/10)
