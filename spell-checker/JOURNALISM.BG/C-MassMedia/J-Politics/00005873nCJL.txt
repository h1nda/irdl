Потвърдено е участието на Ердоган в повторните избори през март
03/02/2003
 
АНКАРА, Турция -- Заместник министър-председателят Мехмед Али Шахин обяви в неделя (2 февруари), че лидерът на управляващата партия в Турция Реджеп Тайип Ердоган ще бъде номиниран за специалните избори на 9 март в провинция Сиирт. Според Шахин, след премахането на всички законови ограничения няма причини, които да попречат на Ердоган да се кандидатира за парламента. Висшата избирателна комисия анулира предишните избори в района поради допуснати нередности. Очаква се Ердоган да оглави турското правителство, ако бъде избран в парламента. Сегашният премиер Абдула Гюл най вероятно ще се оттегли в полза на лидера на своята партия. (АФП, Анадолска агенция - 02/02/03)
