Настоящият премиер Тачи бе номиниран за министър-председател на Косово
					20/02/2011
					 
						ПРИЩИНА, Koсово - Действащият президент Якуп Красничи поиска в петък (18 февруари) от лидера на Демократическата партия на Косово (ДПК) Хашим Тачи да сформира новото правителство. ДПК получи най-много гласове на предсрочните парламентарни избори на 12 декември. Тачи и Беджет Пацоли, лидер на Алианса за ново Косово (АНК) подписаха коалиционно споразумение в събота. Тачи също подписа споразумение със Слободан Петрович, лидер на Независимата либерална партия на косовските сърби. Новото правителство ще се състои от представители на ДПК, АНК, листата "Ибрахим Ругова" и малцинствени партии. (МИА, Б92, Бета, Телеграфи, Коха Диторе - 19/02/11; Блиц, Радио "Свободна Европа" - 18/02/11)
