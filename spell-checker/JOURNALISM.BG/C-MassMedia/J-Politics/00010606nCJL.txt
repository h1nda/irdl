Според Месич президентските избори в Хърватия ще се проведат вероятно през декември или януари
27/04/2004
 
ЗАГРЕБ, Хърватия -- Президентът Стипе Месич каза в понеделник (26 април), че очаква президентските избори да се проведат през декември или в началото на януари 2005 г. Освен това той призова да се приеме нов избирателен закон дотогава, за да се гарантира прозрачността на финансирането на кампанията. Месич направи оценката, че разходите ще се равняват общо на около 527 000 евро и посочи, че вече е получил подкрепата на Хърватската народна партия, но че не е търсил поддръжката на някоя друга партия. (ХИНА, Хърватско радио - 26/4/04).
