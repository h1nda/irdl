Допитвания до общественото мнение сочат, че Вуянович може да бъде преизбран на първия тур от президентските избори в Черна гора
					26/03/2008
					 
						ПОДГОРИЦА, Черна гора -- Настоящият президент Филип Вуянович има добри шансове да бъде преизбран на първия тур на президентските избори следващия месец, сочи ново проучване на Центъра за демократични и човешки права (ЦДЧП), публикувано във вторник (25 март). Резултатите сочат, че Вуянович от управляващата Демократична партия на социалистите (ДПС) ще спечели 52,8 % от гласовете. Никой от останалите трима кандидати няма да се доближи до този резултат. Андрия Мандич от "Сръбска листа" е втори с 19,1 %, следван от лидера на Движението за промяна Небойша Медоевич с 18,3 % от гласовете. Кандидатът на Социалистическата народна партия Сърджан Милич е последен с 9,8 %. Опозиционните партии заявиха, че тъй като допитването е било поръчано от ДПС, резултатите са били манипулирани в полза на Вуянович, което бе отречено от неправителствената организация ЦДЧП. Изборите ще се състоят на 6-и април. (Виести - 26/03/08; Антена M, РТЧГ, АФП - 25/03/08)
