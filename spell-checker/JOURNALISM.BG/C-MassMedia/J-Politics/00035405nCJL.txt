Парламентът на ФБиХ премахна важна пречка пред нов транш от МВФ
					23/07/2010
					 
						САРАЕВО, Босна и Херцеговина (БиХ) -- След месеци на разгорещен дебат парламентът на Федерация Босна и Херцеговина (ФБиХ) одобри закон за определяне на заплатите на държавните служители и закон за заплатите на полицейските служители. Горната камара на парламента го гласува в четвъртък (22 юли), един ден след долната камара. С приемането на мерките парламентът изпълни важно условие за отпускането на следващия транш от 40 млн. евро от заема на МВФ в размер на 1,2 млрд. евро. През последния кръг от проверки през май ФБиХ бе обвинена за решението на МВФ да забави отпускането на транша, което накара законодателите да действат. (Фена, БХРТ - 22/07/10)
