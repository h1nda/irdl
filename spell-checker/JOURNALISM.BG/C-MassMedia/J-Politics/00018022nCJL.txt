Насрещният иск на албанската Национална гвардия срещу опозицията създаде напрежение в парламента
					24/03/2006
					 
						ТИРАНА, Албания -- В четвъртък (23 март) в парламента избухнаха нови скандали, след като се разбра, че Националната гвардия е завела насрещен иск срещу трима депутати от основната опозиционна Социалистическа партия (СП) заради неотдавнашните инциденти. Това стана едва няколко дни, след като Главната прокуратура се съгласи да разследва обвиненията в злоупотреба с власт, отправени срещу членове на Националната гвардия, които се опитаха да попречат на представители на СП да влязат в парламента. Заместник-председателят на парламентарната група на СП Петро Кочи, един от тримата въпросни депутати, каза, че Националната гвардия е действала по нареждане на управляващата Демократическа партия. Председателят на парламентарната група на СП Пандели Майко посочи, че членовете на парламента имат имунитет и следователно не могат да бъдат обект на съдебни искове. (Албейниън Нюз - 24/03/06)
