Бакоянис обяви създаването на нова партия в Гърция
					22/11/2010
					 
						АТИНА, Гърция -- Бившият външен министър на страната Дора Бакоянис официално обяви учредяването на своята нова партия Демократичен алианс. На церемонията в неделя (21 ноември) присъстваха около 5 000 души, които бяха поканени да подпишат декларацията за учредяване на партията. Бакоянис, която понастоящем е независим депутат в парламента, заяви пред привържениците си, че партията ще бъде "независимо демократическо движение", което ще се бори за прозрачност и ще акцентира върху индивидуалните свободи и частното предприемачество. Учредителният конгрес на партията ще се състои през март. Бакоянис, бивш член на опозиционната партия "Нова демокрация", бе изключена от партийните редици, след като се обяви в подкрепа на спасителния пакет от заеми за страната. Тя бе външен министър между 2006 и 2009 г. (AНA-MПA, AП - 21/11/10)
