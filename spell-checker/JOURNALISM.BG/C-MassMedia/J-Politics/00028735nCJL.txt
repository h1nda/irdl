ЕС ще се опита да убеди Холандия да позволи временно търговско споразумение със Сърбия
					18/12/2008
					 
						ЛЮКСЕМБУРГ, Люксембург -- ЕС би могъл да убеди Холандия да не блокира повече временното търговско споразумение със Сърбия през идните седмици, каза в сряда (17 декември) пред сръбския си колега Вук Йеремич люксембургският външният министър Жан Аселборн. Аселборн каза, че скоро ще има среща с холандския външен министър Максим Ферхаген и ще се опита да намери решение. Според Б92 Аселборн е заявил, че разбира настояването на Холандия за нуждата от пълно сътрудничество на Сърбия с Трибунала на ООН за военни престъпления, но е добавил, че „сега трябва да вървим заедно в правилната посока”. Холандия блокира всички нови стъпки, свързани с интеграцията на Сърбия в ЕС, докато балканската страна не арестува и екстрадира босненския сръбски военновременен командир Ратко Младич. Временното търговско споразумение е първата стъпка от прилагането на Споразумението за стабилизация и асоцииране, което Сърбия и ЕС подписаха миналата пролет. (Б92, Танюг - 17/12/08)
