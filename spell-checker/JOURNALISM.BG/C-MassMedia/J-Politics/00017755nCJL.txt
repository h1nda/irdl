Сръбското правителство и австрийските инвеститори постигнаха споразумение за "Мобтел"
					01/03/2006
					 
						БЕЛГРАД, Сърбия и Черна гора -- Сръбското правителство и австрийският консорциум на инвеститорите в проблемния GSM оператор "Мобтел" постигнаха споразумение за решаване на спорните въпроси около компанията, обяви във вторник (28 февруари) сръбският финансов министър Младжан Динкич. Той заяви на пресконференция, че двете страни са се споразумели да образуват нова фирма между сръбският държавен пощенски оператор "ПТТ Сърбия" и консорциум от австрийски инвеститори, които ще контролират респективно 70 % и 30 % от капитала. Компанията ще бъде обявена за продажба чрез международен търг идния месец, а приходите ще се разпределят между съсобствениците.
						Други новини -- Във вторник адвокатите, представляващи Босна и Херцеговина (БиХ), представиха своята теза по делото за геноцид срещу Сърбия и Черна гора пред Международния съд. Те заявиха, че ще разчитат основно на доказателствата, събрани от прокурорите на ООН, за да докажат ролята на Белград в зверствата, извършени по време на конфликта от 1992-1995 г. (Блиц, Политика - 01/03/06; РТС, АФП - 28/02/06)
