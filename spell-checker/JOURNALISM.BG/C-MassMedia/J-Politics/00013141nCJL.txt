ОССЕ приветства политическото споразумение по албанския избирателен закон 
					03/01/2005
					 
						ТИРАНА, Албания -- Мисията на ОССЕ в Албания и ОДИПЧ изразиха задоволство в четвъртък (30 декември) от ангажимента, поет от двете основни политически партии за приемане на ревизиран избирателен закон. Управляващите социалисти и основната опозиционна Демократическа партия се споразумяха, че измененията трябва да се приемат през януари и че избирателните райони трябва да се преначертаят през февруари.
						Междувременно в петък албанският външен министър Кастриот Ислами се срещна с посланика на САЩ Марси Рийз. Двамата обсъдиха двустранните отношения и напредъка на Албания в процеса на евроатлантическа интеграция. (ATA - 31/12/04; ATA - 30/12/04)
