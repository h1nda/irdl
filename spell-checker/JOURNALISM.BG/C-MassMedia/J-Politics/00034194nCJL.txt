Президентите на Унгария, Сърбия и Хърватия обсъждат сътрудничеството
					18/04/2010
					 
						БУДАПЕЩА, Унгария -- Президентът Ласло Шойом бе домакин на среща в Печ в петък (16 април) с колегите си - хърватския президент Иво Йосипович и сръбския президент Борис Тадич, за да обсъдят начини за укрепване на сътрудничеството между техните страни. Шойом, чиято страна поема ротационното председателство на ЕС през януари заяви, че Унгария силно поддържа кандидатурите за членство в ЕС както на Белград, така и на Загреб. Тадич заяви, че би искал Хърватия да стане членка на ЕС колкото се може по-скоро, защото това ще бъде знак, че Сърбия също ще изпълни своята стратегическа цел. Йосипович каза, че се надява страната му да приключи присъединителните преговори до края на тази година. Тримата президенти бяха единодушни, че биха искали да бъде създаден постът еврокомисар за етническите малцинства. (AФП, Бета, Taнюг, Б92 - 16/04/10)
