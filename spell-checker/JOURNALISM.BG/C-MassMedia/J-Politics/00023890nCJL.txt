Шестдесет и пет партии и коалиции ще участват в изборите в Косово
					14/09/2007
					 
						ПРИЩИНА, Косово -- Косовската Централна избирателна комисия обяви в четвъртък (13 септември), че в местните и парламентарните избори през ноември ще участват 65 партии и коалиции. Комисията добави, че осем сръбски политически групи ще участват в изборите въпреки призива за бойкот, отправен от Белград. За първи път коалиция от неправителствени организации ще прави оценка на миналото на кандидатите, за да определи дали са извършвали незаконни дейности.
						Също в четвъртък сръбското правителство отново повтори своя призив за бойкот на изборите, като заяви, че ЮНМИК не е успяла да гарантира дори елементарни условия за участие на сърбите и другите неалбански малцинства в Косово.
						Умереният косовски сръбски лидер Оливер Иванович заяви, че бойкотът ще бъде равносилен на подкрепа за разделението на Косово. Иванович заяви, че ако 60 000 сърби в Косово не гласуват, ще изгубят всякакъв шанс да влияят върху бъдещето на областта. (Данас - 14/09/07; РТК, Kosovalive, Kosovapress, Б92, АФП, ДПА, АП - 13/09/07)
