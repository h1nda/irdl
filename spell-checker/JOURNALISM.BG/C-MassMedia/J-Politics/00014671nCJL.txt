Българският президент се срещна с новия папа
					24/05/2005
					 
						ВАТИКАНА, Ватикана -- Българският президент Георги Първанов се срещна в понеделник (23 май) с папа Бенедикт XVI, с което стана първият държавен глава от Източна Европа, осъществил такава среща. Първанов, който бе в Рим за отбелязване на Деня на българската и славянската писменост, отправи и официална покана към папата да посети България.
						Също в понеделник българският финансов министър Милен Велчев посети Белград за срещи със сръбския си колега Младжан Динкич и с президента Борис Тадич. Велчев отново засвидетелства подкрепата на София за усилията на Сърбия и Черна гора по пътя към членство в ЕС. (Труд, 24 часа, Монитор - 24/05/05; бТВ - 23/05/05)
