Македонският парламент прие поправките в закона за борба с корупцията
04/07/2004
 
СКОПИЕ, Македония -- Парламентът одобри поправките в закона за борба с корупцията в петък (2 юли). Той предвижда създаването на антикорупционна комисия, която да разработи политиката и да упражнява контрол върху прилагането на мерките. По време на дебатите председателят на парламента Люпчо Йордановски настоя законът да бъде прокаран на два етапа, тъй като отделни негови части изисквали допълнително обсъждане.
В други новини, местните медии съобщиха в събота, че привържениците на бившия премиер и бивш лидер на партията ВМРО-ДПМНЕ Люпчо Георгиевски планират създаване на нова партия, наречена ВМРО-народна партия. Георгиевски имаше спорове с ръководителите на ВМРО-ДПМНЕ преди няколко месеца. (Дневник, Утрински Весник - 03/07/04; MИA, Макфакс - 02/07/04)
