Барозу не определи дата за приключване на преговорите на ЕС с Хърватия
					08/04/2011
					
						ЗАГРЕБ, Хърватия -- Председателят на Европейската комисия (ЕК) Жозе Мануел Барозу не предложи евентуална дата за приключване на преговорите на ЕС с Хърватия. На пресконференция в Загреб след среща с премиера Ядранка Косор в четвъртък (7 април) Барозу каза, че страната трябва да се съсредоточи върху усилията в съдебната реформа, основните права и борбата срещу корупцията, отбелязвайки, че ЕК иска да види конкретни и устойчиви резултати в тези области. Въпреки че похвали усилията на кабинета под ръководството на Косор за изпълнение на критериите за приключване на преговорите, Барозу каза, че целта те да приключат в края на юни е "много трудна и амбициозна". 
						В петък Барозу отпътува за Сараево за среща с членовете на председателството. Те ще обсъждат ключови въпроси за отношенията между Босна и Херцеговина и ЕС, както и необходимите реформи. Еврокомисарят по разширяването Щефан Фюле ще бъде там, както и Стефано Санино, заместник генерален директор на Генералната дирекция на ЕС по външните отношения, и Мирослав Лайчак, директор на ЕС за Европа и Централна Азия. (РТРС, Национал, Index.hr, ХРT - 08/04/11)
