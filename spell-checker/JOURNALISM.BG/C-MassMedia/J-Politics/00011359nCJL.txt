Албанският президент върна в парламента проектозакона за реституция на собствеността
04/07/2004
 
ТИРАНА, Албания -- Президентът Алфред Мойсиу върна за преразглеждане в парламента проектозакона за реституция на собствеността в събота (3 юли). Депутатите одобриха проектозакона в началото на юни, едва след като членовете на опозицията напуснаха пленарната зала. Представителството на ОССЕ в Тирана похвали решението на Мойсиу, като заяви, че то ще доведе до възстановяване на политическия консенсус в страната.
В други новини, албанският министър на външните работи Кастриот Ислами се срещна с черногорския си колега Драгиша Бурзан в Подгорица в петък, където те подписаха две споразумения за сътрудничество в инфраструктурата. Едното е в областта на превоза на пътници и стоки, а другото предвижда установяване на параходна връзка между Вирпазар и Шкодер. (АТА - 03/07/04; Танюг - 02/07/04)
