Шварц-Шилинг анулира одобрението на новото правителство на ФБиХ от парламента
					25/03/2007
					 
						САРАЕВО, Босна и Херцеговина (БиХ) -- Както се очакваше, Върховният представител на международната общност Кристиан Шварц-Шилинг анулира в петък (23 март) одобрението на новото правителство на Федерация БиХ (ФБиХ) от парламента. Той заяви, че гласуването на Камарата на представителите на автономната област не е било валидно, той като неговата служба не била приключила с обсъждането на всички кандидатури, както се изисква от закона. Процесът бе финализиран в петък, което направи възможно повторно гласуване. Предложената управляваща коалиция включва босненската партия за Демократично действие и Партия за БиХ, Хърватския демократичен съюз (ХДС) на БиХ и ХДЗ 1990. (Дневни аваз, Независне новине - 24/03/07; Източници на СВП, ПБС БиХ - 23/03/07)
