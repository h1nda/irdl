ДСИ ще настоява за паспорти на албански език на срещата на участниците в Охридското мирно споразумение
26/12/2002
 
СКОПИЕ, Македония -- Демократичният съюз за интеграция (ДСИ) ще настоява личните карти и паспортите да бъдат издавани и на албански, освен на македонски език, в съответствие с условията на Охридското мирно споразумение, заяви вицепремиерът Муса Джафери в сряда (25 декември) от името на своята партия. Изявлението беше направено ден преди срещата на участниците в Охридското споразумение, която се провежда по инициатива на президента Борис Трайковски. Въпреки че ДСИ не е между партиите, подписали споразумението, той ще участва в срещата, защото спечели най-голяма подкрепа сред етническите албанци на парламентарните избори през септември. ВМРО-ДПМНЕ, една от партиите подписали споразумението, отказа да присъства на срещата в четвъртък. (Макфакс, МИА, A1 ТВ - 25/12/02)
