Албанският министър-председател Бериша назначи нови министри на външните работи и на транспорта
					26/04/2007
					 
						ТИРАНА, Албания -- Министър-председателят Сали Бериша назначи в сряда (25 април) министъра на транспорта и съобщенията Лулзим Баша за нов министър на външните работи след изненадващата оставка на Бесник Мустафай по-рано през седмицата. Бериша назначи също члена на висшето ръководство на Демократическата партия Сокол Олдаши на мястото на Баша в министерството на транспорта. В миналото Олдаши бе министър на вътрешните работи и загуби вота като кандидат за кмет на Тирана по време на изборите по-рано тази година. (Шекули, Коха Йоне - 26/04/07; 24-оре, Balkanweb, A1 ТВ, Топ-Ченъл, Гласът на Америка- 25/04/07)
