Македония твърди, че в момента не съществуват рискове за сигурността, и изрази подкрепа за преговорите за Косово
					24/08/2007
					 
						СКОПИЕ, Македония -- Президентът Бранко Цървенковски излезе от заседание на Съвета по национална сигурност в четвъртък (23 август) и каза, че няма информация, сочеща за сериозни заплахи за сигурността на Македония. Той призова съответните министерства да следят отблизо ситуацията в региона и да реагират при необходимост. По-голямата част от заседанието бе посветена на усилията за определяне на окончателния статут на съседно Косово. Цървенковски предупреди международната общност да не позволява Косово да бъде разделено, като посочи, че това би насърчило други сепаратисти на Балканите. (МИА, A1, АФП, Макфакс, Ройтерс, Синхуа - 23/08/07)
