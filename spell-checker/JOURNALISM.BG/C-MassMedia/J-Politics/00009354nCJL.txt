Турският външен министър Гюл поздрави партиите, спечелили изборите в турската част на Кипър
16/12/2003
 
АНКАРА, Турция -- Външният министър Абдулах Гюл поздрави в понеделник (15 декември) кипърските турци за демократичните избори, проведени в т. нар. Северно-кипърска турска република в края на миналата седмица. Гюл е поздравил президента Рауф Денкташ и лидерите на четирите партии, които са влезли в парламента в резултат от изборите. Що се отнася до връзката между кипърския въпрос и стремежите на Турция за членство в ЕС, Гюл каза, че намирането на решение би спомогнало значително, но не е предпоставка за начало на преговорите за членство, тъй като не е част от политическите критерии от Копенхаген. (Анадолска агенция, ТРТ 2- 15/12/03)
