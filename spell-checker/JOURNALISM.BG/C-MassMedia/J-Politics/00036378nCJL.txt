Koсовският парламент прие стратегия за приватизация на ПТК
					15/10/2010
					 
						ПРИЩИНА, Koсово -- Парламентът прие в четвъртък (14 октомври) стратегия за приватизацията на Пощи и телекомуникации на Косово (ПТК). Опозиционните партии и младшият коалиционен партньор Демократическата лига на Косово (ДЛК) бяха за отлагане на целия процес, като заявиха, че институциите се изправени пред други трудности, включително и предсрочни избори. "Този процес трябва добре да се анализира, да бъде прозрачен и да бъде отложен", заяви Исмет Бекири, лидер на парламентарната група на ДЛК. Управаляващата Демократическа партия обаче успя да осигури гласовете, необходими за отхвърляне на предложението на опозицията, и постави стратегията на гласуване. От присъстващите 50 депутати, тя бе приета с 47 срещу 2 гласа и един въздържал се. Депутатите от опозицията заявиха, че ще отнесат въпроса до Конституционния съд. Приватизационната стратегия за ПТК предвижда 75% от акциите да отидат при новия собственинк. Министерството на финансите и икономиката очаква продажбата да донесе от 300 до 600 милиона евро. (Коха Диторе, Зери, Косова Сот, Експрес, Лайм - 15/10/10)
