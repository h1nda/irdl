Европейският парламент прие резолюция в подкрепа на медиците, задържани в Либия
					18/01/2007
					 
						СТРАСБУРГ, Франция -- В четвъртък (18 януари) Европейският парламент прие резолюция в подкрепа на петте български медицински сестри и палестинския лекар, осъдени на смърт в Либия по обвинения, че са заразили деца с ХИВ. Документът призовава либийския лидер Муамар Кадафи да разпореди незабавното освобождаване на медиците въз основа на научните доказателства, представени в процесите, и използването на изтезания при изтръгване на "самопризнанията" им. 
						Италианският премиер Романо Проди посети София в сряда и каза, че работи за освобождаването на медиците. Той смята да се срещне с Кадафи по-късно този месец. (Сега, Монитор - 18/01/07; Уеб сайт на българското правителство, БНР - 17/01/07)
