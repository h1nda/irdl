Според Йетс политическата воля е решаваща за успеха на изборите в Македония 
					07/03/2005
					 
						СКОПИЕ, Македония -- Шефът на мисията за наблюдение на изборите от ОССЕ/ОДИПЧ Джулиън Пийл Йетс каза в неделя (6 март), че колективната политическа воля е основна предпоставка за провеждане на успешни местни избори на 13 март. В интервю за РСЕ британският дипломат каза, че няма основания за безпокойство, тъй като страната има необходимите ноу-хау и експертиза. 
						Други новини: Швейцария пое ангажимента да продължи помощта си за процеса на децентрализация в Македония, заяви вицепремиерът Радмила Шекеринска. Тя направи това съобщение в петък след разговори с представители на швейцарското правителство.
						Също в петък членовете на европейския парламeнт Ели Грьон-Кувенховен и Ливия Ярока посетиха Скопие и призоваха да бъде приет закона срещу дискриминацията. Според тях това ще помогне да се подобри положението на местното ромско население. (Вечер - 07/03/05; Утрински вестник, Дневник - 05/03/05; MИA, A1 ТВ - 04/03/05)
