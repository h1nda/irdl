Турският парламент прие нов закон за медиите 
					16/02/2011
					 
						АНКАРА, Турция -- Във вторник (15 февруари) парламентът прие нов закон за медиите, с който се разрешава излъчването на предавания на чужди езици и диалекти и се поставя 50 % таван на дела на чуждестранния капитал в медийните институции. Чуждестранни физически лица или корпорации могат да стават преки съдружници в не повече от две медийни институции. Новият закон включва също безпрецедентни и спорни разпоредби, които дават право на министър-председателя или на министър, комуто министър-председателят е делегирал това право, да прекратява дейността на медията, доколкото и когато това се изисква от националната сигурност или обществения ред. 
						Други новини -- Полицията се сблъска с протестиращи кюрди в 12 града из цялата страна по време на демонстрации за отбелязване на 12-ата годишнина от арестуването на лидера на Кюрдската работническа партия Абдула Йоджалан. Демонстрантите замерваха с камъни и "коктейли Молотов" полицията, която отговори със сълзотворен газ и водни оръдия. Най-малко 30 души са арестувани. (Заман, Йени Шафак, Хюриет - 16/02/11; Хюриет, Милиет - 15/02/11)
