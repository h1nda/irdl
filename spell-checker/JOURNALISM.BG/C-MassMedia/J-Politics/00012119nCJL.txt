Румънският президент подписва влизането в сила на избирателен закон въпреки протестите на опозицията 
					27/09/2004
					 
						БУКУРЕЩ, Румъния -- Президентът Йон Илиеску подписа влизането в сила на новия закон за провеждане на общи избори, се казва в изявление на неговата канцелария от събота ( 25 септември). Законът, приет от парламента и потвърден от Конституционния съд по-рано този месец, възбуди критиките на опозицията поради члена, който позволява на президента да се кандидатира в листите на управляващата Социалдемократическа партия за парламентарните избори на 28 ноември. Според опозицията президентът трябва да остане надпартиен до края на мандата си. (Романия 1 ТВ, ТВР2 - 25/09/04)
