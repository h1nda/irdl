Спирич е уверен, че горната камара на парламента на БиХ ще одобри законопроектите за реформа в полицията
					15/04/2008
					 
						САРАЕВО, Босна и Херцеговина (БиХ) -- Министър-председателят Никола Спирич каза в понеделник (14 април), че е уверен, че горната камара ще одобри важните законопроекти за реформа в полицията, като с това ще открие пътя за подписването на Споразумение за стабилизация и асоцииране (ССА) с ЕС. Спирич повтори, че не очаква мерките да срещнат каквито и да било пречки при гласуването в сряда в петнадесетчленната Камара на народите, и каза, че е сигурен, че след като БиХ подпише ССА, тя може бързо да осъществи другите реформи, свързани с ЕС. Очаква се ССА да има непосредствено отражение върху икономиката, тъй като финансирането, предоставяно чрез предприсъединителните фондове, би трябвало да увеличи инвестициите и създаването на работни места.
						След четири години на преговори и отлагания долната камара одобри миналата седмица с малко мнозинство законопроектите за създаване на нови комисии за надзор на полицията на държавно ниво. Ако те бъдат одобрени от горната камара, ССА по всяка вероятност ще бъде подписано на 28 април. (Дневни Аваз - 15/04/08; РТРС, НТВ Хаят, Фена - 14/04/08)
