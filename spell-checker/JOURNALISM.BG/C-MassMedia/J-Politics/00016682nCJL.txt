Хърватският президент Месич отхвърля идеята за създаване на трета автономна област в БиХ 
					21/11/2005
					 
						БАНЯ ЛУКА, Босна и Херцеговина (БиХ) -- В интервю, публикувано в неделя (20 ноември), хърватският президент Стипе Месич заяви, че създаването на трета автономна област в БиХ не би било добра идея. Отхвърляйки неотдавна огласеното от някои хърватски националистически кръгове в БиХ предложение, Месич каза, че една трета босненска общност би "консервирала" необратимо ситуацията в съседната страна. Месич, чиято държава е една от страните по Дейтънското мирно споразумение за БиХ от 1995 г., приветства 10-ата годишнина от договора, който сложи край на кървавия междуетнически конфлит. Той обаче отбеляза, че процесът няма да бъде завършен до създаването на ефективни държавни механизми в БиХ. (Независне новине - 20/11/05)
