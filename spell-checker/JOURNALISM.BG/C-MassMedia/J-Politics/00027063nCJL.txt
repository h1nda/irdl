Ако бъде забранена, турската ПСР ще прехвърли депутатите си в друга партия
					14/07/2008
					 
						АНКАРА, Турция -- Управляващата Партия на справедливостта и развитието (ПСР) възнамерява да прехвърли своите депутати в друга партия, ако Конституционният съд реши да забрани ПСР за предполагаемата и антисветска дейност, предадоха в неделя (13 юли) местните медии. Премиерът Реджеп Тайип Ердоган според съобщенията се е договорил за такъв вариант с лидера на Партията за силна Турция (ПСТ). Главният прокурор на републиката Абдуррахман Ялчънкая внесе съдебен иск срещу ПСР през март с настояване за забрана на партията и на правото на 70 от нейните висши представители да се занимават с политическа дейност.
						Други новини -- Главният прокурор на Истанбул Айкут Ченгиз Енгин внесе в понеделник обвинителен акт срещу 85 задържани във връзка с разследването на „Ергенекон”. Предполага се, че ултранационалистическата секуларистка група е подготвяла заговор. Обвиненията в акта гласят, че членовете й са сформирали терористична клетка, която е смятала да започне кампания за дестабилизация с цел събаряне на проислямисткото правителство. Съдът ще одобри или ще върне обвинителния акт до две седмици. (Заман, Хюриет, Сабах - 14/07/08, Хюриет, Канал Д, Заман, Сабах, Търкиш Прес - 13/07/08)
