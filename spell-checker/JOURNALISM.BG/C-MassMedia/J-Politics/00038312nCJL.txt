Турска комисия съобщи, че 15 партии са заявили участието си в изборите през юни 
					27/04/2011
					
						АНКАРА, Турция -- Висшата избирателна комисия (ВИК) съобщи във вторник (26 април), че в общите избори на 12 юни ще участват 15 партии, които ще бъдат представлявани от 7492-ма кандидати. Други 203 независими кандидати също ще участват в надпреварата. В страната има 50 189 930 регистрирани гласоподаватели, а други 568 977 живеят в чужбина. Ще бъдат открити общо 199 207 избирателни секции. Последните социологически проучвания сочат, че управляващата Партия на справедливостта и развитието има добри шансове за спечелване на трети мандат. (Сабах, Заман - 27/04/11)
