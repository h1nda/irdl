Местните избори в Сърбия са насрочени за 11 май
					30/12/2007
					 
						БЕЛГРАД, Сърбия -- Председателят на парламента на Сърбия Оливер Дулич заяви в събота (29 декември), че е насрочил следващите местни избори за 11 май. Той каза, че това е станало възможно, след като парламента е приел съответните закони в петък, включително закони за териториалния ред в Сърбия, местното самоуправление и местните избори.
						Също в събота министърът на инфраструктурата Велимир Илич заяви, че ще участва в президентските избори на 20 януари. Партията на Илич, "Нова Сърбия" е съюзник на Демократическата партия на Сърбия (ДПС) на премиера Воислав Кощуница. ДПС не е обявила дали ще подкрепи Илич или настоящия президент Борис Тадич. (Блиц, Данас - 30/12/07; Бета, РТС - 29/12/07)
