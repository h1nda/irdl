ОССЕ критикува Албания за забавянето на резултатите от изборите
23/10/2003
 
ТИРАНА, Албания -- Робърт Бари, ръководител на екипа от наблюдатели на ОССЕ за местните избори в Албания, каза пред репортери в сряда (22 октомври), че ОССЕ счита за "разочароващо" забавянето на обявяване на официалните резултати. Той добави, че честността на изборите е вече под съмнение, като отдаде закъснението на "смес от небрежност, некомпетентност и умишлен политически обструкционизъм." Централната избирателна комисия заяви, че забавянето се дължи на спор между представителите на управляващите социалисти и опозиционната Демократическа партия в Тирана.
Други новини: В сряда Албания и Съединените щати подписаха спогодба за унищожаване на над 350 тона ненужни албански боеприпаси. Процесът ще приключи след пет месеца. (АФП, ATA, Би Би Си - 22/10/03)
