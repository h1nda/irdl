Американският посланик в БиХ призова лидерите на основните партии да сформират правителство 
					22/12/2006
					 
						САРАЕВО, Босна и Херцеговина (БиХ) -- В четвъртък (21 декември) американският посланик в БиХ Дъглас Макелхъни се срещна с лидерите на трите основни партии в БиХ -- Милорад Додик от сръбския Съюз на независимите социалдемократи, Сюлейман Тихич от Партията за демократично действие и Златко Лагумджия от Социалдемократическата партия -- и отново ги призова да постигнат консенсус относно правителството на държавно ниво. След разговорите Макелхъни нарече срещата ползотворна. Той каза, че всички партии са се съгласили, че е крайно време да се сформира държавен кабинет. Изборите се проведоха на 1 октомври. (Дневни Аваз - 22/12/06; РТРС, Фена, ПБС - 21/12/06)
