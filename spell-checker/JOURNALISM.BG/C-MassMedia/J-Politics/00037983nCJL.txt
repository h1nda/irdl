Президентът в оставка на ФБиХ оттегли жалбата си срещу сформирането на органите на властта 
					30/03/2011
					 
						САРАЕВО, Босна и Херцеговина (БиХ) -- Президентът с изтекъл мандат на Федерация Босна и Херцеговина (ФБиХ) Боряна Кристо оттегли във вторник (29 март) внесената от нея жалба в Конституционния съд срещу сформирането на горната камара на парламента и избора на президент и вицепрезиденти. Тя предаде своя мандат на върховния представител Валентин Инцко, но заяви в писмо, че Инцко е нарушил принципа на върховенството на закона, като е отменил решение на Държавната избирателна комисия (ЦИК), което обявява новосъздадения парламент на ФБиХ и избора на президент и вицепрезиденти на ФБиХ за незаконни. Камарата на народите беше конституирана на 17 март въпреки бойкота на двете основни хърватски партии. (Фена, РТРС, СРНА, БХРТ - 29/03/11)
