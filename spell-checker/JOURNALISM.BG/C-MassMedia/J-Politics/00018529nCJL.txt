Хърватска парламентарна комисия предложи да се отнеме имунитетът на Главаш 
					10/05/2006
					 
						ЗАГРЕБ, Хърватия -- Парламентарната комисия по мандатите и имунитета реши във вторник (9 май) да предложи на законодателите да отнемат имунитета на Бранимир Главаш, бивш депутат от Хъртватския демократичен съюз, който сега е независим депутат. Комисията бе свикана по молба на прокуратурата, която неотдавна потвърди, че ще предприеме съдебни действия срещу Главаш по обвинения във военни престъпления, извършени срещу цивилни сърби в Осиек през 1991 г. По това време той е бил началник на регионалния щаб за отбрана. Главаш отрече обвиненията, като ги определи като безпочвени и политически мотивирани. (ХРТ, Вечерни Лист - 10/05/06)
