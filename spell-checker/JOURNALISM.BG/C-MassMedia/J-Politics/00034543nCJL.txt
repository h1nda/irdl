Румънският Сенат одобри нов закон за НАП
					13/05/2010
					 
						БУКУРЕЩ, Румъния -- В сряда (12 май) Сенатът одобри променения закон за Националната агенция за прозрачност (НАП), главната институция на страната за борба с корупцията. Миналия месец решение на Конституционния съд значително намали правомощията на НАП, лишавайки я от правото да проверява верността на декларациите, подавани от висши държавни служители, и да конфискува незаконно придобита собственост. Според новия закон НАП ще разследва верността на имуществените декларации и ако открие нередности, ще сезира прокуратурата за криминални закононарушения или агенцията по приходите. Освен това НАП ще публикува данни, съдържаща само обща информация - например общата стойност на имуществото на публична личност - а не подробна информация за притежаваната собственост.
						Други новини -- Хиляди пенсионери проведоха демонстрации в различни градове в страната в сряда, след като правителството реши да намали пенсиите им с 15 %. Протестите в Букурещ и Галац бяха белязани от сблъсъци с полицията. Съкращенията на пенсиите и на други плащания ще влязат в сила от 1 юни. (АФП, Hotnews.ro, ДПА, Евениментул Зилеи, Ромъния Либера, Гъндул, Адевърул, Зиаре - 12/05/10)
