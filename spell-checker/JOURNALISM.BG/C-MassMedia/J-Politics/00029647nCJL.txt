Швеция иска отваряне на още глави в преговорите за присъединяване на Турция към ЕС
					18/03/2009
					 
						БРЮКСЕЛ, Белгия -- Шведският министър по европейските въпроси Сесилия Малмстрьом каза, че нейната страна се надява да отвори "една или две глави" в присъединителните преговори на Турция с ЕС през втората половина на тази година, съобщиха медиите във вторник (17 март). Швеция поема ротационното шестмесечно председателство от Чехия на 1 юли. Препъни-камъкът е отказът на Анкара да предостави на кипърски гръцки самолети и кораби свободен достъп до турските летища и пристанища, докато ЕС не изпълни обещанието си за намаляване на изолацията на кипърските турци. Турция започна преговорите за членство през октомври 2005 г., но до момента е отворила само десет от 35-те преговорни глави. (Анадолска информационна агенция, Информационна агенция Доган, Хюриет - 17/03/09)
