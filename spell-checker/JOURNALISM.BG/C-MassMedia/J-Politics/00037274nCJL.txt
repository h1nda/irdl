Хърватският президент смени началника на генералния щаб на армията 
					02/02/2011
					 
						ЗАГРЕБ, Хърватия -- Президентът Иво Йосипович съобщи във вторник (1 февруари), че началникът на генералния щаб на армията, генерал Йосип Лучич, ще бъде заменен на поста от генерал-майор Драго Ловрич, сегашният военен представител на Хърватия в НАТО. Йосипович каза, че решението е било част от реформите във въоръжените сили и привеждането им в съответствие със стандартите в Алианса. Министър-председателят Ядранка Косор каза, че правителството официално ще предложи Ловрич за поста в четвъртък, а назначаването му се очаква да стане следващата седмица. (Нова ТВ, ХРТ, tportal.hr, Радио Свободна Европа, РТС - 01/02/11)
