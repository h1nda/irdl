Албанският президент Топи подписа законите за интегриране в структурите на НАТО
					27/03/2009
					 
						ТИРАНА, Албания -- В четвъртък (26 март) президентът Бамир Топи подписа няколко указа за интегрирането на Албания в евро-атлантическите структури. Парламентът ги прие по-рано същия ден, завършвайки юридическата рамка за членството в НАТО, което се очаква да стане действителност през следващата седмица на срещата на върха на Алианса.
						Междувременно в четвъртък посланикът на ОССЕ в Тирана Роберт Бош посети Гердец и каза, че неговата организация ще помогне на Албания в демонтирането и унищожаването на старите боеприпаси. Бош каза, че чрез помощта си ОССЕ ще предотврати инциденти, подобни на експлозиите отпреди година, когато бяха убити 26 души и ранени стотици. (Шекули, Топ Ченъл - 27/03/09; Шекули, Топ Ченъл, Телеграфи, Клан, ТВШ, Старт - 26/03/09)
