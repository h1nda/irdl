Албанският президент призова за по-бързо преброяване на гласовете 
					23/02/2007
					 
						ТИРАНА, Албания -- Президентът Алфред Мойсиу призова в четвъртък (22 февруари) за по-бързо преброяване на гласовете и скоростно приключване на изборния процес, така че новоизбраните длъжностни лица да могат да започнат работа незабавно. Общинските избори се проведоха в неделя. Президентът призна, че липсата на доверие между основните партии и постоянните конфликти помежду им в предизборната кампания са помрачили процеса, но отбеляза, че е имало и светли моменти, като например независимото отразяване на събитията от медиите. 
						Други новини -- В четвъртък лидерите на четири религиозни общности обявиха инициатива за създаване на Албански междурелигиозен съвет. Проектът, подкрепен от Анастасиос Янулатос, предстоятел на православната църква, Рок Мирдита, глава на католическата църква, хаджи Деде Решат Барди, глава на бекташката общност, и Селим Мука, глава на мюсюлманската общност, има за цел да улесни мирното съжителство и разбирателство между общностите. (Албейниън Нюз -- 23/02/07)
