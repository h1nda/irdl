Ердоган изоставя плановете за обсъждане на президентските избори в Турция с опозицията
					12/04/2007
					 
						АНКАРА, Турция -- Министър-председателят Реджеп Тайип Ердоган, лидер на управляващата Партия на справедливостта и развитието, каза в сряда (11 април), че е изоставил плановете да се срещне с главната опозиционна Републиканска народна партия (РНП) за обсъждане на предстоящите президентски избори. Ердоган заяви, че тъй като РНП заплашва да бойкотира изборите и открито поставя под въпрос законността на избора на президент от парламента, такава среща би била загуба на време. Анализаторите очакват Ердоган да се кандидатира за поста, въпреки че той все още не е обявил своята кандидатура. 
						В сряда председателят на парламента Бюлент Арънч предложи първият кръг от изборите да се проведе на 26 април или 3 май. (Радикал, Милиет, Ватан, Заман, Хюриет - 12/04/07)
