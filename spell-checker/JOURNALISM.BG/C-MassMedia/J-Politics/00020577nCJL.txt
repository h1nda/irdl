Лидери на управляващата и основната опозиционна партия в Македония се договориха да засилят диалога
					09/11/2006
					 
						СКОПИЕ, Македония -- Премиерът Никола Груевски, който е и председател на управляващата партия ВМРО-ДПМНЕ, се срещна в сряда (8 ноември) с Радмила Шекеринска, новия лидер на опозиционната партия Социалдемократически съюз на Македония (СДСМ). Двамата се договориха да засилят политическия диалог и контактите между партиите си. Те подчертаха също, че правителството и опозицията трябва да си сътрудничат за реализирането на стратегическите цели на Македония и за подобряване на качеството на живот на всички граждани. (Дневник, Вечер - 09/11/06)
