Дел Понте призова ЕС да преустанови преговорите си с Белград
					01/02/2006
					 
						ПАРИЖ, Франция -- Главният прокурор на ООН Карла дел Понте призовава ЕС да преустанови преговорите си с Белград по Споразумението за стабилизация и асоцииране. В интервю за френския вестник "Фигаро", публикувано в понеделник (31 януари), тя каза, че Сърбия би арестувала босненския военновременен командир Ратко Младич само под силен натиск от страна на ЕС, като даде за пример Хърватия, която най-накрая започна да оказва съдействие при подобни обстоятелства.
						Външният министър на Сърбия и Черна гора Вук Драшкович обаче предупреди, че засилването на натиска върху Сърбия по отношение на Косово и Младич може да има обратен ефект. Той призова Запада да престане с "унижаването" на сръбския народ, което само подхранва крайния национализъм. Според съобщенията Министерският съвет на Сърбия и Черна гора и Върховният съвет за отбрана ще разгледат поотделно въпроса за сътрудничеството в петък. (EU Observer - 01/02/06; Ройтерс, FT.com, Бета, Б92 - 31/01/06)
