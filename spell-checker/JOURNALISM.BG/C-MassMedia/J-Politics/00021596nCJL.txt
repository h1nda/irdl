Албания обяви броя на регистрираните избиратели преди изборите в неделя
					14/02/2007
					 
						ТИРАНА, Албания -- Заместник вътрешният министър Фердинанд Пони заяви, че на местните избори в неделя (18 февруари) право да гласуват ще имат общо 2 897 313 избиратели. Окончателните избирателни списъци бяха официално разпратени във вторник. 
						Във вторник контролен съвет, председателстван от президента Алфред Мойсиу, публикува изявление, в което изразява безпокойство от нарастващия брой нарушения на Кодекса за поведение в последните дни на предизборната кампания. В отделно изявление албански НПО призоваха партиите да уважават правото на кандидатите на личен живот. Те осъдиха в частност публикуването на голи снимки на опозоционния лидер Еди Рама в някои проправителствени вестници. (Албейниън Нюз - 14/02/07)
