Косовският парламент прие резолюция за диалога със Сърбия 
					11/03/2011
					 
						ПРИЩИНА, Косово -- В четвъртък (10 март) парламентът прие резолюция за диалога със Сърбия. Внесеният от Демократичната партия на Косово текст подкрепя диалога между независимите държави Косово и Сърбия по практически въпроси за подобряване на живота на гражданите и напредъка на двете страни по пътя на интеграцията в ЕС, без да засяга суверенитета и териториалната цялост на Косово. Резолюцията беше отхвърлена от три опозиционни партии - Демократичната лига на Косово, Алиансът за бъдещето на Косово и движението "Ветевендосе". Представители на Прищина и Белград започнаха серия от срещи по-рано тази седмица без предварителното съгласие на парламента на Косово. (Зъри, Коха Диторе, Косова Сот - 11/03/11; РТК, Кохавижън - 10/03/11)
