Европейският парламент прие доклад за Турция и призова за намаляване ролята на военните
06/06/2003
 
СТРАСБУРГ, Франция -- Европейският парламент прие доклад за Турция в четвъртък (5 юни), изготвен от холандският депутат Ари Остландер. В доклада се приветства постигнатия напоследък напредък в страната, но се критикува ролята на военните като пречка за развитието на плуралистичната демокрация в Турция. В него се казва, че трябва да бъде приета нова конституция, съответстваща на европейските стандарти, и се дава положителна оценка на постигнатото от правителството в тази насока. Докладът обвинява Турция за провала на усилията за намиране на удачно решение на кипърския проблем и подчертава, че разрешаването на спора е предпоставка за членството на Турция в ЕС. (Хюрриет, Миллиет - 06/06/03; Анадолска агенция, НТВ, ТРТ 2, АФП - 05/06/03)
