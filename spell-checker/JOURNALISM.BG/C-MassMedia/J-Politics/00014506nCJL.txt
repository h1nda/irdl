Парламентът на БиХ одобрява новия хърватски член на президентството 
					10/05/2005
					 
						САРАЕВО, Босна и Херцеговина (БиХ) -- След предхождащото одобрение в Камарата на представителите на парламента на БиХ, Камарата на народите подкрепи в понеделник (9 май) назначението на Иво Миро Йович за нов хърватски член на президентството на БиХ. Йович бе номиниран от Хърватската демократическа общност, след като върховният представител Пади Ашдаун уволни Драган Чавич, който бе изправен пред съда по обвинения в незаконно присвояване на средства. 
						Други новини от понеделник: вътрешният министър на Република Сръбска Дарко Матиашевич каза, че конституциите на БиХ и на двете автономни области - РС и федерацията БиХ - не представляват пречка пред националните реформи в сектора за сигурност. Матиашевич говори пред репортери след като комисията, отговаряща за осъществяване на полицейската реформа, проведе първото си заседание в Сараево. Преструктурирането на полицията е ключово предусловие за положителна оценка от проучването за готовността на БиХ за интеграция с ЕС. (ПБС БиХ, НТВ Хаят, РТРС - 09/05/05)
