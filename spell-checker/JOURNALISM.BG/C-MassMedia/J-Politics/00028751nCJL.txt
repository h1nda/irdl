Турция ще отвори още две глави в преговорите за присъединяване с ЕС
					19/12/2008
					 
						БРЮКСЕЛ, Белгия -- В петък (19 декември) се очаква Турция да отвори още две нови глави в преговорите си за присъединяване към ЕС, решиха в четвъртък 27-те страни, членки на ЕС. Външният министър Али Бабаджан представлява Турция на срещата на министерско равнище в Брюксел. С тези две глави общият брой на отворените глави от Турция, откакто тя започна преговорите си за присъединяване с ЕС през октомври 2005 г., става десет от всичко 35 необходими. Ходът на преговорите беше засегнат от отдавнашния спор с членката на ЕС Кипър. (АФП, Си Ен Ен Търк - 18/12/08)
