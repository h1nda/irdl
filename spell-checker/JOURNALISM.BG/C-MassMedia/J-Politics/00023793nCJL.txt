Румънска опозиционна партия потвърди намеренията си за внасяне на вот на недоверие към правителството
					05/09/2007
					 
						БУКУРЕЩ, Румъния -- Лидерите на главната опозиционна партия в Румъния - Социалдемократическата партия (СДП) се срещнаха във вторник (4 септември) и се споразумяха да внесат предложение за вот на недоверие срещу кабинета на премиера Калин Попеску Търичану по предложение на Изпълнителния комитет на СДП. Почетният председател на СДП Ион Илиеску остро се противопостави на предложението и обвини председателя на партията Мирча Джоана, че "не мисли в перспектива и въвлича партията в ... непредсказуеми действия". 
						СДП, Демократическата партия и Лебералдемократическата партия заявиха, че на правителството му липсва прозрачност и професионализъм. (Гардианул, Евениментул Зилеи, Hotnews.ro, Найн O'клок - 05/09/07; Медиафакс - 04/09/07)
