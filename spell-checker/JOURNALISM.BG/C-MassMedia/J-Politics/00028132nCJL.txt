Албанските политически партии крият идентичността на донорите си, твърди Трансперънси Интърнешънъл
					21/10/2008
					 
						TИРАНА, Албания -- Политическите партии държат в тайна идентичността на финансовите си донори, което е нарушение на конституцията, се твърди в доклад на организацията "Трансперънси Интърнешънъл" (ТИ) от понеделник (20 октомври). В доклада предизборните кампании се определят като главния проблем на сегашната политическа система, заяви Мариана Папа, ръководител на албанския клон на организацията. ТИ също критикува липсата на политическа воля за приемането на закони, които да принудят партиите да разкрият финансовите си източници. 
						Други новини -- Опозиционните партии ожесточено разкритикуваха правителството в понеделник заради инцидент, при който загинаха майка и дете. Те се удавили в неделя, след като корабчето, с което са пътували заедно с други незаконни имигранти, е потънало в езерото Бутринти. Опозицията твърди, че албанците се опитват да напуснат страната, тъй като правителството не успява да осигури подходящи условия за живот на своите граждани. (Kоха Йоне, Би Би Си, Шекули, Гласът на Америка, Топ Ченъл - 21/10/08)
