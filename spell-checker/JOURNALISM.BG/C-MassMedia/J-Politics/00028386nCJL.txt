Двете най-големи партии в Албания прокарват реформи в избирателния закон въпреки опозицията от страна на малките партии
					14/11/2008
					 
						ТИРАНА, Aлбания -- Двете най-големи политически партии, управляващата Демократическа партия и опозиционната Социалистическа партия (СП) одобриха промените в избирателния закон в четвъртък (13 ноември), променяйки избирателната система от мажоритарна в регионална пропорционална система. Комисиите за реформи в избирателната система не са направили промени в предложението въпреки силната опозиция от страна на по-малките партии, членовете на някои от които дори започнаха гладна стачка. Представителят на СП в комисията Фатмир Джафа, заяви, че промените в избирателния закон ще гарантират по-голяма прозрачност. Избирателната реформа е една от главните условия, които Албания трябва да изпълни за евентуална интеграция в ЕС. 
						В други новини от четвъртък се съобщава, че Министерството на здравеопазването е обявило плановете си да заведе дела срещу десет директори на болници, заподозрени в измами. Официалният представител на министерството Герта Пикари заяви, че одиторите са открили сериозни нарушения по отношение на процедурите за обществени поръчки, определянето на бюджетни средства за трети страни и наемането на работа. Продължават финансовите проверки в други болници в страната. (Шекули, Клан, Aлсат, Toп Нюз, Нюз 24, Вижън +, Toп Ченъл - 13/11/08)
