Парламентаристки искат промени в избирателния закон на Косово
					26/05/2009
					 
						ПРИЩИНА, Косово -- Депутатки поискаха промени в избирателния закон, заявявайки, че няма справедливо представителство на жените. На среща в понеделник (25 май) група депутатки призова за промени в сегашната система, която е базирана на затворени листи. Според тази система, твърдят те, гласоподавателите обикновено подкрепят лидера на дадена партия, а понастоящем всички партии се оглавяват от мъже.
						Нещо повече, твърдят те, по сегашния избирателен закон квотата за жени в парламента е 30 %, но според закона за равенство на половете тя трябва да бъде най-малко 40 %.
						Други новини -- В понеделник вътрешното министерство представи национална стратегия за управление на границите и назначи съвет, който ще контролира изпълнението й. Програмата се основава на план от четири точки, изготвен от Европейската комисия и предоставен на всички страни от Западните Балкани през 2001 г. (Зери, Експрес, Коха Диторе, Лайм, Косова Сот - 26/05/09; Кохавижън - 25/05/09)
