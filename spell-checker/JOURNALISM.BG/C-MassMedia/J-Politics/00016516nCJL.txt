Среща на президентите на БиХ, Хърватия и Сърбия и Черна гора 
					07/11/2005
					 
						САРАЕВО, Босна и Херцеговина (БиХ) -- Председателят на председателството на БиХ Иво Миро Йович, хърватският президент Стипе Месич и сръбско-черногорският президент Светозар Марович приключват в понеделник (7 ноември) двудневната си среща в планината Игман край Сараево. Проявата, наречена 11-а сесия на Игманската инициатива за тристранно сътрудничество, отбелязва и 10-ата годишнина от Дейтънското мирно споразумение и края на войната в Босна. Очаква се да бъде подписана съвместна декларацията за подобряване на връзките между страните. (Независне новине, Дневни аваз - 07/11/05; ПБС БиХ, РТРС - 06/11/05)
