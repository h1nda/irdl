Хърватският парламент одобри назначаването на Кирин за нов министър на вътрешните работи
					13/07/2005
					 
						ЗАГРЕБ, Хърватия -- Във вторник (12 юли) парламентът одобри назначаването на бившия кмет на Вировит Ивица Кирин, на 35 г., за нов вътрешен министър. Неговият предшественик, Мариян Млинарич, подаде оставка, като се позова на здравословни причини. Според някои обаче истинската причина е, че той не успя да арестува обвинения във военни престъпления Анте Готовина.
						Също във вторник холандският външен министър Бернард Бот посети Загреб, като похвали правителствения план за действие за откриването и арестуването на Готовина. Бот добави, че Хърватия е постигнала забележителен напредък в евроинтеграцията и вече е успяла да приеме значителна част от законодателството на ЕС. (Вечерни лист - 13/07/05; ХИНА, Index.hr - 12/07/05)
