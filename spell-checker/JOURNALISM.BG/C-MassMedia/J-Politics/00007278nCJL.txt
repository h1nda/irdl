Ашдаун съкрати фондовете за две от партиите в БиХ
12/06/2003
 
САРАЕВО, Босна и Херцеговина (БиХ) -- Върховният представител на ООН в БиХ Пади Ашдаун реши в сряда (11 юни) да съкрати с 10% фондовете за две партии в кантона Херцеговина-Неретва. Ашдаун каза, че санкциите са наложени след неуспешните опити на Партията на демократичното действие и Партията за Босна и Херцеговина да съставят местното правителство до крайния срок в сряда. Той също нареди да бъдат намалени заплатите на действащите министри в окръга. В края на миналата седмица двете партии заявиха, че са постигнали споразумение да назначат министри, представляващи малцинствените групи, но не успяха да спазят срока. (Дневни Аваз - 12/06/03; Онаса - 11/06/03)
