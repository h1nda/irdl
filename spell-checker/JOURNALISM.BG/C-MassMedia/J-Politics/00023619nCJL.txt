Румънски партии предлагат 25 ноември като възможна дата за избори за ЕП 
					21/08/2007
					 
						БУКУРЕЩ, Румъния -- Представените в парламента партии се срещнаха с премиера Калин Попеску Търичану в понеделник (20 август) и подкрепиха 25 ноември като евентуална дата за изборите за Европейски парламент. Изборите трябва да се проведат преди края на годината. Търичану каза, че датата ще бъде обявена най-късно на 29 август.
						Също в понеделник Социалдемократическата партия (СДП) съобщи, че текстът на предложението за вот на недоверие, което смята да внесе срещу правителството, ще бъде готов през следващите десет дни. Партията смята да наблегне на "огромната липса на баланс" в здравеопазването, образованието и системите за социални помощи. (Найн о'клок, Hotnews.ro - 21/08/07; Ромпрес - 20/08/07)
