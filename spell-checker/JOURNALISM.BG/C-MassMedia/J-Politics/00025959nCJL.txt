Македонският парламент ще обсъди окончателното предложение за решаване на спора с името в понеделник
					30/03/2008
					 
						СКОПИЕ, Македония -- Парламентът ще заседава в понеделник (31 март), за да дебатира по последното предложение на пратеника на ООН Матю Нимец, целящо да разреши отдавнашния спор за името с Гърция. Македонският външен министър Антонио Милошоски заяви в събота (29 март), че партийните лидери са се споразумели, че "проблемът ще бъде решен в парламента". Той каза, че все още смята, че спорът може да бъде решен преди началото на срещата на върха на НАТО в Букурещ в сряда.
						Гръцкият външен министър Дора Бакоянис обаче изрази скептицизъм, че споразумението няма да бъде постигнато навреме. Нейната страна заплаши да блокира покана за членство към Македония заради спора. (МИА, МРТ, Макфакс, AНА-МПА, Ройтерс - 29/03/08)
