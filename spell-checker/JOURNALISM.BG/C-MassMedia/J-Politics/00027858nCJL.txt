Специалният пратеник Нимиц настоя преговорите между Атина и Скопие да се съсредоточат единствено върху въпроса за името
					25/09/2008
					 
						НЮ ЙОРК, Съединени щати -- Специалният пратеник на ООН повтори в сряда (24 септември), че преговорите между Гърция и Македония, в които той посредничи, обхващат единствено техния отдавнашен спор за името. "ООН няма да се занимава с националната идентичност", каза той след среща с гръцкия външен министър Дора Бакоянис в Ню Йорк. По време на преговорите Македония е поискала Атина да признае и съществуването на македонско етническо малцинство в Гърция.
						По-късно същия ден Нимиц се е срещнал с македонския президент Бранко Цървенковски, който е информирал Нимиц за позицията на своята страна във връзка с последните развития на преговорния процес, съобщиха македонските медии. Специалният пратеник на ООН каза, че ще се срещне с гръцкия представител Адамантиос Василакис и македонския му колега Никола Димитров след около десет дена. (Утрински Весник, A1 - 25/09/08; АНА-МПА, ЕРТ, СКАИ, Катимерини - 24/09/08)
