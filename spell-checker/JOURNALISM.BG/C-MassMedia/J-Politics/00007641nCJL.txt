България подписва споразумения за сътрудничество
15/07/2003
 
СОФИЯ, България -- След разговори в понеделник (14 юли) в София президентът Георги Първанов и хърватският му колега Стипе Месич подчертаха желанието на двете страни за сътрудничество в процеса на евроатлантическа интеграция. Първанов изрази също така подкрепата и готовността на България да подпомага Хърватия в подготовката й за членство в НАТО и ЕС. "България е извървяла дълъг път към Европа и ние сме готови да споделим опита си с Хърватия, " каза той. Месич се срещна по-късно с премиера Симеон Сакскобурготски и представители на ръководството на парламента. Делегациите на двете държави подписаха споразумения за сътрудничество в областта на социалното осигуряване, културата и образованието.
Други новини: губернаторът на кувейтската област Джахра Али Джабер Ал-Ахмат Ал-Сабах се срещна със Сакскобурготски и външния министър Соломон Паси в понеделник и обсъди с тях пътищата за засилване на двустранните връзки и регионалното сътрудничество. Той подписа споразумение с управителя на Пазарджишка област за сътрудничество в сферата на търговията, културата и спорта, както и при организацията на бизнес форуми и търговски изложения. (БТА, БНТ, Би Би Си - 14/07/03)
