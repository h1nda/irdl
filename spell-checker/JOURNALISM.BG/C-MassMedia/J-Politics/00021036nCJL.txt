Според съобщенията в най-голямата политическа партия в Косово са се появили фракции
					20/12/2006
					 
						ПРИЩИНА, Косово, Сърбия -- Според съобщенията в най-голямата партия в провинцията, Демократичната лига на Косово (ДЛК), са възникнали фракции. Причината е в споровете между новоизбрания лидер на ДЛК Фатмир Сейдиу, който е и президент на Косово, и фракция, ръководена от бившия председател на парламента Неджат Дачи. Местните медии съобщават, че спор със Сейдиу е накарал Дачи и неговите сподвижници да пропуснат заседанието на генералния съвет на ДЛК във вторник (19 декември), когато бяха избрани петима нови заместник-председатели и други членове на висшето ръководство. (KosovaLive, Танюг, Фокус, A1 ТВ - 19/12/06)
