Управляващата сръбска коалиция се споразумя за разпределението на местата в бъдещия федерален парламент
24/01/2003
 
БЕЛГРАД, Югославия -- В четвъртък (23 януари) управляващата Демократическа опозиция на Сърбия постигна споразумение относно разпределянето на местата в бъдещия федерален парламент. Според новата конституция Сърбия и Черна гора сами ще определят своите представители в общия законодателен орган на съюза. Сърбия ще има право на 91 от 126-те места в парламента. Следващия вторник се очаква сръбският парламент да гласува новата конституция и закона за нейното прилагане. Гласуването на черногорския парламент, насрочено първоначално за четвъртък, вероятно също ще се проведе във вторник. (Tанюг, МН новини, Б92, Радио Югославия - 23/01/03)
