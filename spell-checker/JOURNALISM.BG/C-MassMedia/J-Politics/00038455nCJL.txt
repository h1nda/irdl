Премиерът на Турция Ердоган и президентът Гюл потвърдиха решимостта си да следват пътя към ЕС
					09/05/2011
					
						АНКАРА, Tурция -- Министър-председателят Реджеп Тайип Ердоган изрази решимостта си в неделя (8 май) да реши всички оставащи проблеми между Турция и ЕС. "Вярвам, че трудностите в рамката на нашия преговорен процес с ЕС ще бъдат преодолени благодарение на способността да гледаме в перспектива, създадена от здравите връзки между Турция и ЕС", каза Ердоган в изявление преди Деня на Европа в понеделник. Той подчерта, че Анкара ще продължи да изпълнява задълженията си в преговорния процес. 
						Президентът Абдула Гюл също направи изявление, казвайки, че Турция е неделима част от интеграционния процес в Европа. "Турция, която винаги е присъствала в миналото на Европа, естествено желае да бъде част и от бъдещето й", каза той и подчерта, че Анкара твърдо ще продължи по пътя си към интеграция в ЕС, независимо от трудностите. (Хюриет, Aксам, Aнадолска информационна агенция - 08/05/11)
