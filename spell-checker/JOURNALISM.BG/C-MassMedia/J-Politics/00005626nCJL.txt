Турция подкрепя преговорите за Кипър
12/01/2003
 
АНКАРА, Турция -- В петък (10 януари), турското Министерство на външните работи изрази подкрепата си за преговори между турските и гръцките кипърци. В официално изявление министерството заяви, че преговорите трябва да започнат в най-близко време и ще бъдат ръководени от Алваро де Сото, специален пратеник на генералния секретар на ООН Кофи Анан. В изявлението беше посочено също, че са създадени две съвместни комисии със самопровъзгласилата се "Турска република на Северен Кипър " за подпомагане на процеса. Според външното министерство основната цел на Турция е да бъде намерен компромис, удовлетворяващ и двете общности на разделения остров. (Анадолска агенция, Търкиш дейли нюз - 11/01/03)
