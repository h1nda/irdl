Председателят на македонския парламент предлага местните избори да се проведат през март 
					21/12/2004
					 
						СКОПИЕ, Македония -- Председателят на парламента Люпчо Йордановски обяви в понеделник (20 декември), че планира да насрочи следващите местни избори за 6 или 13 март, допълвайки, че твърдата дата следва да се фиксира през януари. Изборите бяха първоначално насрочени за средата на октомври, но трябваше да се отложат поради продължителния парламантарен дебат и последвалия референдум по новите закони за децентрализация на страната. 
						Други новини: Посланиците на ЕС, НАТО, ОССЕ и САЩ излязоха със съвместно заявление, в което се приветства встъпването в длъжност на новия кабинет начело с премиера Владо Бучковски. Те също така изразиха подкрепа за програмата на Бучковски, одобрена от парламента миналата седмица. 
						Също в понеделник скопски съд осъди етнически албанец на 10 години затвор за отвличането на двама полицаи през 2003 г. Авдил Якупи отвлече двама мъже през август 2003 г. и поиска освобождаването на свой сънародник албанец в замяна на тяхното свобода. По-късно той избяга в Косово, където се предаде на властите. (Утрински вестник - 21/12/04; Уеб сайт на македонското правителство, АФП - 20/12/04)
