ДОС реши да даде зелена светлина на провеждането на президентски избори в Сърбия
17/09/2003
 
БЕЛГРАД, Сърбия-Черна Гора -- Ръководството на сръбската управляващата коалиция Демократическа опозиция на Сърбия (ДОС) даде висока оценка на предложението от вторник (16 септември) за провеждане на президентски избори. Председателят на сръбския парламент Наташа Мичич, която изпълнява понастоящем и длъжността президент на Сърбия, е изпратила писмо до ДОС в търсене на подкрепа за предложението, подчертавайки, че тя е юридически задължена да насрочи избори. Премиерът Зоран Живкович заяви, че ДОС ще обяви своя кандидат до няколко дни. Белградското радио Б92 съобщава, че с най-сериозни шансове са министърът на отбраната Борис Тадич и председателят на федералния парламент Драголюб Мичунович.
Други новини: процесът срещу седем предполагаеми представители на сръбския престъпен свят започна в Белград във вторник. Те са обвинени в тероризъм, образуване на престъпни групи и незаконно притежание на оръжие във връзка с убийството през 2002 година на заместник-шефа на сръбската полиция Бошко Буха. (Б92, Би Би Си, Танюг, АФП - 16/09/03)
