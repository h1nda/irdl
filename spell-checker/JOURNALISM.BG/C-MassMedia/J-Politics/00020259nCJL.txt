Долната камара на френския парламент прие спорен законопроект за геноцид, с което разгневи Турция
					12/10/2006
					 
						ПАРИЖ, Франция -- Въпреки неколкократните предупреждения на Анкара в четвъртък (12 октомври) Долната камара на парламента прие законопроект, по силата на който ще е престъпление да се отрича, че арменците са били обект на "геноцид" от страна на турците. Законът трябва да бъде одобрен от Горната камара и от президента. Турция нарече решението "сериозен удар" за двустранните отношения и заплаши с икономически санкции. Армения твърди, че отоманските турци систематично са избили 1,5 млн. души през 1915 г. - твърдение, което Анкара отрича. Гласуването на закона в четвъртък предизвика серия от протести в Турция. ЕС също се намеси, като каза, че тази мярка може да попречи на усилията за уреждане на въпроса чрез диалог. (БиБиСи, СиЕнЕн - 12/10/06)
