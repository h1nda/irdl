Хърватският парламент прие поправки в наказателния кодекс
10/07/2003
 
ЗАГРЕБ, Хърватия -- Парламентът прие поправките в наказателния кодекс в сряда (9 юли) въпреки разногласията между управляващата коалиция и опозицията, чиито представители бойкотираха гласуването. Владимир Секс от Хърватския демократичен съюз заяви, че опозицията ще поиска от конституционния съд да определи дали вотът е бил легитимен. За приемане на решението в 151-членния парламент е необходимо обикновени мнозинство от 76 гласа, а не кворум от 57 гласа, каза Секс. Опозицията, както и Хърватската селска партия, не са съгласни с текста, който декриминализира притежаването на малки количества наркотици за лични нужди, чиято цел е да не се претрупва работата на съдилищата.
В други новини, правителството реши да работи заедно с ЮНИЦЕФ за спиране на насилията в училищата. Тригодишният проект ще бъде насочен към профилактичната работа. (МедиаСкан - 10/07/03; ХИНА, Би Би Си - 09/07/03)
