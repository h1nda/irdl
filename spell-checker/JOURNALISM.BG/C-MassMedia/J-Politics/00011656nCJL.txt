Управляващата партия в Гърция избира свой секретар и политически съвет
30/07/2004
 
АТИНА, Гърция -- С убедително мнозинство централният комитет на управляващата партия "Нова демокрация" преизбра в четвъртък (29 юли) Вангелис Меимаракис за секретар на партията. Комитетът избра също така и членовете на политическия съвет на партията, сред които са кметът на Атина Дора Бакояни, министърът на обществения ред Йоргос Вулгаракис, министърът на образованието Мариета Янаку, министърът на здравеопазването Никитас Какламанис, министърът на вътрешните работи Прокопис Павлопулос и министърът на развитието Димитрис Сиуфас. В обръщение към комитета премиерът Костас Караманлис подчерта, че правителството трябва да предлага решения, а не да бъде ориентирано към пряко ръководство. (MПA, AНA - 29/07/04)
