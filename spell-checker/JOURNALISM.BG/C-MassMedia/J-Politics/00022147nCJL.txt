Нов доклад на ОССЕ посочва, че паралелните структури вредят на върховенството на закона в Косово
					05/04/2007
					 
						ПРИЩИНА, Косово, Сърбия -- Нов доклад за правата на човека на Мисията на ОССЕ в Косово, публикуван в сряда (4 април), предупреди, че продължаващото съществуване на паралелни структури - администрираните от ЮНМИК и тези под сръбска юрисдикция - в определени области на публичния сектор се отразява на върховенството на закона в провинцията. Документът посочва най-вече паралелните съдебни системи и институции, които се занимават със сигурността, правото на собственост, образованието и здравеопазването. 
						Като признава, че в някои случаи паралелните структури предоставят на определени общности достъп до публични услуги, ОССЕ заключава, че в общи линии те създават атмосфера на несигурност и блокират развитието на стабилно демократично общество. (Уебсайт на ОССЕ, KosovaLive, РТК - 04/04/07)
