Западните Балкани и ЕС сключват споразумения по нови 25 програми за общините
					23/11/2004
					 
						БРЮКСЕЛ, Белгия -- Представители на страните от Западните Балкани - Албания, Босна и Херцеговина, Хърватия, Македония и Сърбия и Черна гора и ЮНМИК подписаха с ЕС споразумения за нови 25 общински програми на среща в Брюксел в понеделник (22 ноември). Реализацията им ще започне догодина, след като Европейският парламент ратифицира документите, и ще продължи през 2006 и 2007 г. Проектите засягат различни области, свързани с Процеса на стабилизация и асоцииране, в т. ч. подобрения във фискалната и митническата политика, здравния сектор и реформи във висшето образование, както и борбата срещу дискриминацията. (Уеб-сайт на ЕС, РТРС, Макфакс - 22/11/04)
