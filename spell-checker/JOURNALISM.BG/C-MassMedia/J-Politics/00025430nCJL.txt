Гръцката лява партия “Синасписмос” си избра нов лидер
					11/02/2008
					 
						АТИНА, Гърция -- Алексис Ципрас беше избран за нов лидер на Коалицията на левите и прогресивни сили (“Синасписмос”) в неделя (10 февруари). Ципрас замени досегашния председател на партията Алекос Алаванос, който реши да не се кандидатира за преизбиране. Ципрас, на 34 г., спечели подкрепата на 840 от 1196-те партийни делегати, присъствали на конгреса. Другият кандидат за поста, 60-годишният ветеран Фотис Кувелис, спечели 342 гласа. Алаванос бе преизбран за председател на парламентарната група на партията. “Синасписмос” реши също така да разшири централния комитет на партията от 111 на 125 члена. (Авриани, Елефтерос, Елефтеротипия, Та Неа - 11/02/08; АНА-МПА, ЕРТ - 10/02/08)
