Председателят на канадския парламент изрази подкрепа за държавите, подписали Адриатическата харта 
					19/04/2005
					 
						ТИРАНА, Албания -- Военният министър Пандели Майко приключи визита в Канада в понеделник (18 април). Той се срещна с председателя на парламента Питър Миликън, който е изразил подкрепа за Албания и за други държави, подписали Адриатическата харта - Хърватия и Македония. Трите държави работят заедно за интеграцията в евроатлантическите структури. 
						Майко ще се срещне във вторник в Тирана с македонския си колега Йован Манасиевски. Двамата ще се фокусират върху регионалното сътрудничество, реформите във въоръжените сили на Албания и Македония, както и върху подготовката на срещата през следващия месец с генералния секретар на НАТО Яп де Хоп Схефер. 
						Други новини: Представители на Македония и Албания подписаха споразумение в Охрид в областта на правното и съдебно сътрудничество. Документът предвижда обмен на информация и опит, както и съвместни курсове за обучение и конференции. (Албейниън нюз, Макфакс- 19/04/05)
