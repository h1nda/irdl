Президентът на Албания и двете основни политически партии замесени в скандал с авиолиния
					14/09/2006
					 
						ТИРАНА, Албания -- В сряда (13 септември) местните медии съобщиха, че в скандала с местния частен авиопревозвач "Албатрос Еъруейз" са замесени президентът и двете основни политически партии, управляващата Демократическа партия (ДП) и основната опозиционна партия -- Социалистическата (СП). Полетите на "Албатрос Еъруейз", чийто съсобственик е племенник на президента Алфред Мойсиу, неотдавна бяха временно спрени по искане на Генералната дирекция за гражданска авиация към правителството на ДП. По-рано тази седмица ДП обвини Мойсиу, че използва влиянието си, за да лобира за интересите на авиолинията. 
						Мойсиу не направи официален коментар, но в сряда СП заяви, че това е опит да се упражнява влияние върху президента. ДП иска от него да уволни главния прокурор Теодори Солаку за предполагаеми връзки с организираната престъпност. Мойсиу бе казал, че му е нужно време, за да обмисли въпроса. (Албейниън Нюз, Газета Сот - 14/09/06; Газета Шиптаре, Панорама - 13/09/06)
