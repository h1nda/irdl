ОССЕ е разочарована от сръбския закон за провеждане на президентски избори
08/10/2003
 
БЕЛГРАД, Сърбия-Черна Гора -- Маурицио Масари, ръководител на мисията на ОССЕ в Сърбия-Черна Гора, заяви във вторник (7 октомври), че организацията му е разочарована, че избирателният закон не е бил изменен във връзка с предстоящата надпревара за президент на Сърбия. ОССЕ бе препоръчала да се елиминира 50 %-ият праг за участие на избирателите при първия и втори тур, за да се избегне анулирането на резултатите. Вместо това, местните власти премахнаха 50%-ия праг само за втория тур.
Други новини: британският главен прокурор лорд Питър Голдсмит посети Белград във вторник и каза, че Лондон желае да подпомогне Сърбия в борбата срещу организираната престъпност и за укрепване на правосъдната система на страната. (Б92, Би Би Си, ФоНет, Бета, Танюг - 07/10/03)
