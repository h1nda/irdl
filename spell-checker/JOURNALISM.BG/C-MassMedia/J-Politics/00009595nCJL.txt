Демократичната партия на Сърбия отхвърля предложението на сръбските радикали за техническо правителство; задават се нови избори
23/01/2004
 
БЕЛГРАД, Сърбия и Черна гора -- Заместник-председателят на Сръбската радикална партия (СРП), Томислав Николич, каза, че неговата партия е предложила техническо правителство на Демократичната партия на Сърбия (ДПС). В четвъртък (22 януари) той заяви, че общият технически кабинет би изпълнил задълженията си до насрочването на нови общи избори. ДПС е отхвърлила предложението, според заместник-председателя на ДПС Драган Маршичанин. СРП, победител в общите избори миналия месец, бе принудена да предизвика нови избори поради опасения, че в крайна сметка демократическите партии ще съумеят да сформират кабинет.
Междувременно Демократическата партия (ДП) предложи своята подкрепа за демократично правителство при условие че ще й бъде предоставен постът на председател на сръбския парламент. Маршичанин обаче също отхвърли идеята, така че сега вероятността от съставяне на правителство с участието на ДП изглежда много малка. (Б92, Бета, ФоНет, Танюг, Би Би Си - 22/01/04)
