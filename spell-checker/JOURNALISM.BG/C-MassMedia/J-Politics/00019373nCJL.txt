Съветът на ЕС одобри отделни мандати за преговорите по ССА със Сърбия и Черна гора
					25/07/2006
					 
						БРЮКСЕЛ, Белгия -- На заседание в понеделник (24 юли) Съветът на министрите на ЕС одобри модифициран мандат за преговорите по Споразумението за стабилизация и асоцииране (ССА) със Сърбия, както и нов мандат за отделни преговори по ССА с Черна гора. В Белград, вицепремиерът Ивана Дулич-Маркович заяви, че това е доказателство за политиката на отворени врати на ЕС по отношение на Сърбия и готовността на Съюза да възобнови преговорите по ССА, веднага щом Белград изпълни задълженията си към трибунала на ООН за военни престъпления. 
						Също в понеделник в Подгорица се проведе първият кръг на ускорения постоянен диалог между черногорското правителство и ЕК. Ръководителят на Дирекцията за Западните Балкани на ЕК, Райнхард Прибе, заяви, че преговорите са били посветени на въпроси, свързани с фунционирането на демократичните институции, човешките и малцинствените права и икономиката. (Блиц, Побиеда, Виести - 25/07/06; Уеб-сайт на ЕС - 24/07/06)
