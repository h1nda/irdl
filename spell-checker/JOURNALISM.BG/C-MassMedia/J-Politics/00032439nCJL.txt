Румънски съд даде зелена светлина на референдума за еднокамарен парламент
					20/11/2009
					 
						БУКУРЕЩ, Румъния -- Букурещкият апелативен съд отхвърли в четвъртък (19 ноември) искането на няколко НПО за отмяна на референдума, свикан от президента Траян Бъсеску и насрочен за неделя, на същата дата като президентските избори. При положителен резултат референдумът ще превърне двукамарния парламент в еднокамарен, намалявайки броя на депутатите от 471 на 300. Бъсеску казва, че това ще опрости законодателния процес и ще икономиса средства. Решението от четвъртък все още може да бъде обжалвано пред Върховния съд.
						Други новини -- Бъсеску и другите двама водещи кандидати в президентската надпревара ще премерят сили в първия си телевизионен дебат в петък. Другите двама кандидати са социалдемократът Мирча Джоана и либералът Крин Антонеску. (Адевърул, Медиафакс, Найн О'клок, Румейниън Таймс - 19/11/09)
