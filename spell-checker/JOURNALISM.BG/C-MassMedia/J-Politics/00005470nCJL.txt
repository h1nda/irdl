Румънският президент иска промени в кабинета
23/12/2002
 
БУКУРЕЩ, Румъния -- Президентът Йон Илиеску заяви в събота (21 декември), че кабинетът има нужда от промени, за да работи по-ефективно. Според него, слабости в реформите в държавната администрация на централно и местно ниво могат да забавят процеса на присъединяване към ЕС. Той съобщи, че е обсъждал проблема с министър-председателя Адриан Настасе и са постигнали договореност за някои корекции. В отделно интервю, Настасе отхвърли идеята за промени на кабинета в близко време. (Ромпрес, Nine o'Clock - 23/12/02)
