Турция приема Нов наказателен кодекс в опит да започне преговори с ЕС 
					27/09/2004
					 
						АНКАРА, Турция -- Парламентът прие в неделя (26 септември) нов наказателен кодекс, който приближава националното законодателство към стандартите на ЕС. Европейската комисия даде сигнал, че тове би било последното препятствие преди началото на предприсъединителните преговори с Анкара. Спорната разпоредба, която би криминализирала изневярата, бе изключена от законопроекта. Турската опозиция подкрепи новия наказателен кодекс, но се противопостави на някои от неговите текстове, вкл. тези, предвиждащи отлагане на санкциите срещу замърсителите на околната среда. 
						Други новини от неделя: Българският премиер Симеон Сакскобургготски бе цитиран да заявява, че би било " несправедливо", ако ЕС откаже членство на Турция. Той посочи, че като член на НАТО Анкара е работила упорито десетилетия наред за укрепване на европейската сигурност. (АП, АФП, Ройтърс, ФТ, Индипендънт, НТВ - 26/09/04)
