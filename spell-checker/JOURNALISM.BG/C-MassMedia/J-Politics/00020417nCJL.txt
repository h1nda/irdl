Депутат напусна основната опозиционна партия на етническите албанци в Македония 
					26/10/2006
					 
						СКОПИЕ, Македония -- Фадил Сулеймани, член на парламента от основната опозиционна партия на етническите албанци Демократичен съюз за интеграция (ДСИ), съобщи в сряда (25 октомври), че напуска партията и става независим депутат. Като причина той посочи политиката на ДСИ на бойкот на работата на парламента, както и постоянните разпри с други формации на етническите албанци. Без него ДСИ ще има 13 депутати в 120-членния законодателен орган. (Вечер - 26/10/06; A1 TВ - 25/10/06)
