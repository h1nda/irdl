Очаква се шведският парламент да ратифицира договора за присъединяване на България и Румъния към ЕС тази пролет
					02/02/2006
					 
						СОФИЯ, България -- Председателят на шведския парламент Бьорн фон Сюдов посети София в сряда (1 февруари) и каза, че очаква тази пролет парламентът да ратифицира договора за присъединяване на България и Румъния към ЕС. Фон Сюдов се срещна с българския премиер Сергей Станишев и каза, че е уверен, че България ще изпълни всички присъединителни критерии и ще влезе в съюза по график през 2007 г. Той се срещна и с българския си колега Георги Пирински, както и с външния министър Ивайло Калфин, като разговорите му с тях се съсредоточиха върху процеса на разширяване на ЕС и двустранното сътрудничество. (Уеб сайт на българското правителство, БНР - 01/02/06)
