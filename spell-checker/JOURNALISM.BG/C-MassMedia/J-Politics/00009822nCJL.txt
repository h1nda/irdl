Сръбските политици замислят нови избори
13/02/2004
 
БЕЛГРАД, Сърбия и Черна гора -- Нови избори ще бъдат насрочени следващата седмица, ако четирите сръбски реформистки партии не достигнат до споразумение за сформиране на кабинет, заяви в четвъртък (12 февруари) председателят на парламента Драган Маршичанин. Той каза пред репортери, че се очаква законодателите да внесат поправки в изборните закони на Сърбия, с които президент ще може да бъде избиран с резултат под 50 % гласували. Понастоящем Маршичанин изпълнява и длъжността президент на Сърбия, след като два опита за избор на държавен глава се провалиха поради ниска избирателна активност. Той каза още, че Сърбия е "само на крачка" от насрочване на избори на всички нива - местни, президентски и парламентарни. (AФП, Бета, Б92, Би Би Си - 12/02/04)
