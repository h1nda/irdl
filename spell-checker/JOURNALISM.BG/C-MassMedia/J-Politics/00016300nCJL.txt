Две сръбски опозиционни партии подписаха споразумение за сътрудничество
					18/10/2005
					 
						БЕЛГРАД, Сърбия и Черна гора -- Две опозиционни партии - Движението "Силата на Сърбия" (ДСС), ръководено от Боголюб Карич, и Социалдемократическата партия (СДП), ръководена от Небойша Чович - подписаха в понеделник (17 октомври) споразумение за сътрудничество. Те казаха, че смятат съвместно да се борят за провеждането на предсрочни парламентарни избори в републиката. СДП, която неотдавна напусна управляващата коалиция в Сърбия след политически скандал между коалиционните партньори, в момента има двама депутати в парламента. ДСС има един депутат. Карич и Чович подчертаха, че партиите им са готови да си сътрудничат с други организации, които искат предсрочни избори. (Бета, Танюг - 17/10/05)
