Албания и ЕК подписват две споразумения за сътрудничество
17/10/2003
 
ТИРАНА, Албания -- Правителството и Европейската комисия подписаха в четвъртък (16 октомври) две споразумения за сътрудничество в рамките на програмата КАРДС 2003. Първото е Национална програма КАРДС 2003, която ще подпомага страната при финализиране на Споразумението за стабилизация и асоцииране. Програмата ще предоставя субсидии за справяне с предизвикателствата в предприсъединителния период, особено за реформите в съдебната и правоохранителната система. Второто споразумение, Регионална програма КАРДС, има за цел да повиши сътрудничеството между балканските страни. (Албейниън нюз, АТА, Би Би Си - 16/10/03)
