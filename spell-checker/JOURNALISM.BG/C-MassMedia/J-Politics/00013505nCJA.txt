Нов стил в румънската политика 
					07/02/2005
					Прямият стил на Траян Басеску се оказва популярен сред избирателите и на него сега подражават други. Според поддръжниците му именно това е нужно на Румъния, за да осъществи решително реформите, които са нужни за влизане в ЕС.
					От Разван Амарией за Southeast European Times в Букурещ – 02/07/05
 
					 
						
Траян Басеску стана първият румънски президент, отправил новогодишно обръщение на живо на Университетския площад в Букурещ. [AФП]
						Неподправеният и прям стил на румънския президент Траян Басеску се оказа популярен сред избирателите на последните избори и дори може да се окаже ключа към изненадващата му победа. Сега, когато и други политици се опитват да заимстват този подход, румънците започват да говорят за нов стил в политиката. 
						Басеску не си подбира внимателно думите. Той публично заяви, че Румънската футболна асоциация трябва да смени своя председател. Той заяви на прокурорите, че всеки от тях, който не си свърши работата, трябва да напусне поста си. Той стресна избирателите, когато обяви своята подкрепа за брака между лица от един и същи пол - тема табу в Румъния. За разлика от поведението на традиционните политици, Басеску поддържа топъл контакт със своите привърженици и се раздава с цяло сърце пред тях. Когато Теодор Столожан, когото Басеску наследи като кандидат-президент от името на Алианса на справедливостта и истината, трябваше да се оттегли от надпреварата по здравословни прицини, Басеску избухна в сълзи пред камерите. 
						След коато пое поста Басеску стана първият президент, който си обърна на живо към нацията по случай Новата година. В полунощ Басеску говори пред хиляди хора, събрали се на Университетския площад в централен Букурещ и отвори бутилка шампанско. 
						Сега други политици възприемат един по-спонтанен, популистки маниер. Премиерът Калин Попеску Таричану свика първото заседание на кабинета си в първия ден на Новата година в неформална обстановка в един карпатски курорт. Министърът на земеделието Георге Флутур назначи 72-годишен фермер за свой съветник. 
						От другата страна на политическата барикада лидерът на младежката организация на Социалдемократическата партия Виктор Понта има репутацията на откровен човек. Той бе сред първите, които признаха проблемите на своята партия и призоваха за реформа в нея. 
						Не всеки се радва на този нов стил. Някои се оплакват, че той принизява нивото на политиците; други обвиняват Басеску, че иска твърде много власт. "Ние оценяваме положително това, че Басеску иска да притисне обществените институции, за да изкорени корупцията и бедността. Но ние не бива да му позволяваме да разширява неправомерно президентските правомощия," посочи редакторът на всекидневник Адеварул Кристиян Тудор Попеску. 
						Защитниците на президента обаче заявяват, че силното лидерство и харизматичният стил ще помогнат за осъществяване на реформите, необходими за приемане на Румъния в ЕС през 2007 г. Басеску стартира мащабна кампания за противодействие срещу корупцията и организираната престъпност. В същото време той обеща да освободи държавните институции от политическа намеса и "да ги накара да работят в интерес на гражданите."
