Албанската Демократическа партия избра нов ръководител на парламентарната си група
					17/09/2007
					 
						ТИРАНА, Албания -- В неделя (16 септември) Националният съвет на Демократическата партия (ДП) избра Астрит Патози за свой нов заместник-председател и ръководител на парламентарната й група с резултат 102 на 4 гласа. Двата поста бяха овакантени след избирането на Бамир Топи за президент на Албания през юли. Патози бе единственият кандидат за постовете, въпреки че министър-председателят и лидер на ДП Сали Бериша даде 30-минутно прекъсване по време на заседанието, за да бъдат номинирани и други кандидати. (Топ-Ченъл, Шекули, Коха Йоне, Шкип, Албания - 17/09/07)
