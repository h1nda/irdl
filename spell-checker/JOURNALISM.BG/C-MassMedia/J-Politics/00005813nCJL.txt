Черна гора прие конституцията на новия съюз със Сърбия
30/01/2003
 
ПОДГОРИЦА, Черна гора, Югославия -- С голямо мнозинство, парламентът прие в сряда (29 януари) новата конституция на бъдещия съюз със Сърбия и закона за нейното прилагане. Преди гласуването вицепремиерът Драган Джурович заяви пред депутатите, че новият закон ще предостави на Черна гора равностоен статут в съюза. По-късно председателят на парламента Филип Вуянович приветства приемането на документите и подчерта, че те проправят пътя за изграждането на новата държава. Той отбеляза, че конституцията дава възможност на Черна гора да проведе референдум за независимост три години след създаването на федерацията. (АП, АФП, Танюг, БиБиСи, ФоНет - 29/01/03)
