Президентът на Световната банка каза, че турската икономика се развива в правилна посока
					23/09/2005
					 
						ВАШИНГТОН, Съединени щати -- Турската икономика се развива в правилна посока, особено след кризата от 2001 г., каза президентът на Световната банка Пол Уолфовиц в четвъртък (22 септември). Той отбеляза, че Турция е успяла да осъществи някои реформи, които са били немислими преди три-четири години. Като призна, че някои важни икономически задачи остава да бъдат изпълнени, той подчерта, че икономическият напредък на Анкара е много важен и за самата страна, и за целия регион, особено за Близкия Изток. Уолфовиц обеща банката да продължава да предоставя помощ за процеса на реформи. 
						Също в четвъртък турските служби за сигурност убиха трима кюрдски бунтовници и раниха двама при престрелка в източния град Ван. Сблъсъкът е станал часове, след като Кюрдската работническа партия удължи едномесечното прекратяване на активните си действия до 3 октомври. (TurkishPress.com, Ройтерс - 22/09/05)
