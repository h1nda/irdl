В Македония се провеждат общи избори
					05/07/2006
					 
						СКОПИЕ, Македония -- Избирателите се насочват в сряда (5 юли) към избирателните урни, за да решат изхода от силно оспорваната надпревара в общите избори. Социологическите проучвания сочат, че има вероятност опозиционната ВМРО-ДПМНЕ да привлече най-голям брой гласове, но експерти твърдят, че тя би се затруднила да сформира коалиция. Управляващите социалдемократи на премиера Владо Бучковски междувременно биха могли да загубят гласове заради ниските заплати и високата безработица. От друга страна, партията би могла да запази коалицията си с Демократичния съюз за интеграция -- най-популярната етническа албанска партия. 
						Гласоподавателите ще избират между 2700 кандидати за 120-местния парламент. Очаква се избирателната активност да бъде ниска поради летния почивен сезон. Изборите се разглеждат като важен показател за това колко бързо Македония би могла да се присъедини към ЕС. (Ройтерс, АФП, АП, БиБиСи - 05/07/06; MИA, Макфакс, A1 TВ - 04/07/06)
