Бериша заяви, че албанската конституция ще претърпи още промени в бъдеще
					12/05/2008
					 
						ТИРАНА, Албания – Управляващата Демократическа партия (ДП) иска скоро отново да измени конституцията, като премахне депутатския имунитет. Премиерът Сали Бериша обяви в събота (10 май), че ДП ще поиска депутатите да могат да бъдат разследвани, но да се ползват от имунитет срещу арест. Продължаването на конституционните реформи е доказателство за виждането, споделяно от опозицията и управляващата партия, относно развитието на Албания, каза Бериша. ДП и опозиционната Социалистическа партия работиха заедно напоследък за приемането на дългоочакваните избирателни реформи. (Коха Йоне, Газета Шкиптаре - 12/05/08; BalkanWeb, Клан - 11/05/08)
