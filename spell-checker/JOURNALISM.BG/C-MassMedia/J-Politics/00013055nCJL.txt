УНМИК одобрява закон за провеждане на преброяване 
					22/12/2004
					 
						ПРИЩИНА, Косово, Сърбия-Черна Гора -- Шефът на УНМИК Сьорен Йесен-Петерсен подписа влизането в сила на закон, който предвижда провеждането на първото преброяване в Косово след 1991 г., се посочва в съобщение на медиите от вторник (21 декември). Законът, приет от парламента миналата година, предвижда преброяването да започне в началото на 2005 г. То трябва да осигури данни за демографската ситуация и за жилищния фонд в Косово. 
						Също във вторник: премиерът на Косово Рамуш Харадинай съобщи, че би приветствал политически контакти с Белград, за да се помогне за разрешаване на въпроса с окончателния статут на провинцията. (Бета, Танюг, АФП - 21/12/04)
