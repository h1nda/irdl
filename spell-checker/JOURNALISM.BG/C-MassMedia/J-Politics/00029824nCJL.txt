Българският президент обяви дата за изборите за ЕП
					03/04/2009
					 
						СОФИЯ, България -- Президентът Георги Първанов обяви в четвъртък (2 април), че ще насрочи изборите за Европейски парламент (ЕП) на 7 юни, което е последната възможна дата в рамките на законния период, определен от ЕС. Брюксел е съгласен с тази дата, съобщи Първанов. Той призова българските законодатели да вземат бързо решение за изборните правила. Той обяви също, че изборите за национален парламент ще се проведат между 28 юни и 5 юли, като така предотврати възможността за провеждане на двата избора на една и съща дата.
						Други новини -- В четвъртък парламентът одобри изменения в наказателния кодекс за удвояване на максималния срок на лишаване от свобода за изборни измами, решение, което бе предизвикано от призивите на ЕС за засилване на антикорупционните мерки за европейските избори. Онези, които организират схеми за купуване на гласове, сега са заплашени от присъди до шест години затвор. (БTA, Дарик, Агенция София Нюз, БНТ, БНР, Нова ТВ, бТВ, Ройтерс - 02/04/09)
