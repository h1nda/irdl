Международната общност призова Република Сръбска да спази споразумението по човешките права
28/07/2003
 
САРАЕВО, Босна и Херцеговина (БиХ) -- Службата на върховния представител и представителството на ОССЕ в БиХ изпратиха писмо до основните институции в Република Сръбска (РС) в събота (26 юли) напомняйки за сроковете, определени от решенията на Камарата за човешките права, които бяха подписани на 7 март. Съгласно споразумението, на правителството се дават шест месеца, за да предаде информация относно масовите разстрели през юли 1995 г. край Сребреница. В писмото си международните служби предупреждават, че властите на РС все още не са докладвали за резултатите от дейността си в тази област, въпреки че крайният срок наближава.
В други новини, експерти по съдебна медицина трябва да започнат в понеделник разкопаването на считания за най-голям масов гроб в БиХ, открит близо до Зворник на границата със Сърбия. Според босненската мюсюлманска комисия за изчезналите лица, гробът можел да побере телата на неколкостотин жертви от Сребреница. (Онаса, Би Би Си, AФП - 27/07/03)
