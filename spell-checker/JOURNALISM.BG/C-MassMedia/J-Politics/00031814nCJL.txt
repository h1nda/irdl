Румънският президент Бъсеску извика Бок и Джоана за разговори
					30/09/2009
					 
						БУКУРЕЩ, Румъния -- Във вторник (29 септември) президентът Траян Бъсеску извика на разговори лидерите на две от партиите в управляващата коалиция - Мирча Джоана от Социалдемократическата партия (СДП) и министър-председателя Емил Бок, лидер на Либералдемократическата партия (ЛДП). Обсъдени бяха напреженията в коалицията във връзка с уволнението на вътрешния министър Дан Ника. След това Бъсеску каза пред репортери, че и Бок, и Джоана са дискредитирали вътрешното министерство без основание, като с това са предизвикали недоверие към правоприлагащите органи. Джоана, от своя страна, обвини Бъсеску, че стои зад решението на Бок да уволни Ника поради коментарите, направени от него във връзка с потенциалните възможности за измами по време на предстоящите президентски избори на 22 ноември. (Финанчиарул, Евениментул Зилеи, Зиуа, Котидианул - 30/09/09; Агерпрес, Медиафакс, Hotnews.ro - 29/09/09)
