Румъния обяви окончателните резултати от балотажа на президентските избори
					10/12/2009
					 
						БУКУРЕЩ, Румъния -- В сряда (9 декември) Централната избирателна комисия обяви окончателните резултати от балотажа на президентските избори в неделя. Сегашният президент Траян Бъсеску от Либералдемократическата партия (ЛДП) е преизбран с 50,33 % от гласовете, с минимална преднина пред съперника си Мирча Джоана, който получи 49,66 %. Избирателната активност беше 58 %. Джоана, лидерът на Социалдемократическата партия (СДП), оспова резултатите и очаква решението на Конституционния съд. 
						В сряда Бъсеску призова към помирение и бързо сформиране на ново правителство, като се имат предвид неотложните икономически въпроси. Неговата ЛДП официално покани Националлибералната партия (НЛП) да започнат консултации за сформирането на ново правителство, въпреки че неотдавна НЛП помогна за свалянето на предишното правителство на ЛДП при гласуването на вот на недоверие. (Котидианул, Евениментул Зилеи - 10/12/09; Медиафакс - 09/12/09)
