Трайковски критикува работата на правителството в реч пред парламента
19/12/2003
 
СКОПИЕ, Македония -- Президентът Борис Трайковски произнесе годишното си обръщение към парламента в четвъртък (18 декември), като се докосна до всички въпроси от основен приоритет, в т.ч. прилагането на Охридското рамково споразумение, подобряване на обстановката на сигурност и напредъка в подготовката за членство в НАТО и ЕС. Все пак той разкритикува многоетническото коалиционно правителство, като го обвини в непродуктивност и политизация в работата, позовавайки се на наскоро одобрения пакет от законопроекти за децентрализацията и на законопроекта за узаконяване на етническия албански университет в Тетово. Местните медии окачествиха речта на Трайковски като част от предизборната му кампания и заявка за подкрепа от главната опозиционна партия ВМРО-ДПМНЕ преди президентските избори през 2004 г. (Дневник, Утрински весник - 19/12/03; MИA, A1 TВ - 18/12/03)
