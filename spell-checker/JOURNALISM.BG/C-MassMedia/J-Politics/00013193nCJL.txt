България екстрадира племенника на бившия президент на Турция
					09/01/2005
					 
						СОФИЯ, България -- Властите екстрадираха в петък (7 януари) Яхия Мурат Демирел, племенник на бившия президент на Турция Сюлейман Демирел, в изпълнение на молбата на Анкара. Българската гранична полиция задържа Яхия Демирел преди две седмици и съобщи, че той е имал фалшифицирани документи за самоличност. Демирел е обвинен в злоупотреби и нанасяне на щети на държавата в размер на 900 млн. евро като съсобственик на банкрутиралата банка Егебанк. 
						В други новини, българското правителство одобри поправките в закона за класифицираната информация в четвъртък и го изпрати в парламента за одобрение. Представителите на дясноцентрисктата опозиция протестираха срещу решението на кабинета, като предупредиха, че то може да доведе до незаконно унищожаване на секретни документи. (Сега - 08/01/05; НТВ, Дневник - 07/01/05; Медиапул - 06/01/05)
