Унгария желае да участва в преговорите на ЕС за присъединяването на България и Румъния
22/07/2003
 
БРЮКСЕЛ, Белгия -- Унгария изрази желание в понеделник (21 юли) да вземе участие в преговорите на ЕС по присъединяването на България и Румъния. Представителят на унгарското правителство Андре Юхас заяви по време на среща на външните министри на ЕС в Брюксел, че десетте държави, които се присъединяват към Съюза, трябва да се включат в преговорите с новите кандидати. Десетте държави, които следва да се присъединят през май 2004 година, са Унгария, Чешката република, Полша, Словакия, Словения, Естония, Латвия, Литва, Кипър и Малта. Юхас каза, че разговорите с двете държави-кандидатки, които се очакват да влязат в Съюза през 2007 година, са необходими, тъй като Унгария ще трябва да ратифицира в бъдеще техните протоколи за присъединяване. (Радио Кошут, БТА - 21/07/03)
