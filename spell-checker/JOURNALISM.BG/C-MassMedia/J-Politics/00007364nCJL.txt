Турският парламент прие пакет от реформи
20/06/2003
 
АНКАРА, Турция -- При рядко проявявано единодушие в четвъртък депутатите гласуваха в подкрепа на пакет от законодателни мерки, които са отговор на исканията на ЕС. Премахва се разпоредбата за вкарването в затвора на тези, които се обявяват за сепаратизъм. Парламентът разреши на частните радио и телевизионни станции да излъчват програми на кюрдски език и предостави правото на родителите на дават кюрдски имена на техните деца. Друга една мярка предвижда ограничаване влиянието на армията върху медиите чрез премахване на военното присъствие в специалния борд, наблюдаващ вестниците, радиото и телевизията. Депутатите не приеха положението, допускащо международни наблюдатели на изборите, с аргумента, че правителството вече е подписало международни споразумения в този дух. Парламентът също така ратифицира конвенция на Съвета на Европа за забрана на смъртното наказание.
Новите наказателни мерки бяха приети един ден преди заминаването на премиера Реджеп Тайип Ердоган за срещата на върха на ЕС в Гърция. Турция иска да започне колкото се може по-скоро разговорите за присъединяване в ЕС. (Хюрриет, Миллиет - 20/06/03; Ройтерс, AФП, Анадолска агенция, НТВ, TРT 2 - 19/06/03)
