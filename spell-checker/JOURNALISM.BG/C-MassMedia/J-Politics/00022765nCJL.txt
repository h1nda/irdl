ЕК ще възобнови преговорите със Сърбия по ССА 
					03/06/2007
					 
						ХЕЛЗИНКИ, Финландия -- Европейската комисия (ЕК) ще възобнови Споразумението за стабилизация и асоцииране със Сърбия, заяви еврокомисарят по разширяването Оли Рен пред сръбския президент Борис Тадич в Хелзинки в събота (2 юни). Той заяви ,че преговорите вероятно ще бъдат възобновени след около десет дни, въпреки че точната дата няма да бъде определена, преди главният прокурор на ООН Карла дел Понте да завърши посещението си в Белград в понеделник и да представи доклада си за нивото на сътрудничеството. 
						Тадич заяви, че Сърбия е готова да направи всичко възможно, за да финализира сътрудничеството с Трибунала. Това е важно не само за перспективата за членство на страната в ЕС, но също и заради вътрешната сигурност, заяви той. Тадич и Рен подчертаха, че проблемите на Косово и отношенията на Сърбия с ЕС ще се решават поотделно. (Политика, Данас - 03/06/07; Танюг, Бета, Б92, AФП, Нюзрум Финланд - 02/06/07)
