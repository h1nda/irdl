Албански и косовски парламентарни делегации обсъждат възможности за сътрудничество
12/05/2004
 
ТИРАНА, Албания -- Парламентаристи и гостуващите им колеги от Косово обсъдиха възможностите за двустранно сътрудничество във вторник (11 май). Делегациите споделиха мнения по начините за обмяна на опит и законодателни практики. Първото посещение на косовски парламентаристи в Албания се възприема като усилие за стимулиране на двустранните връзки с оглед установяване на дългосрочните отношения. Според представители на Косово албанският опит би бил ценен предвид институционалните усилия за засилване на капацитета и покриване на определените стандарти. (АТА - 11/05/04)
