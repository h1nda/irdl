Резултатите от местните избори в Албания ще бъдат публикувани тази седмица 
					16/05/2011
					
						ТИРАНА, Албания .- Окончателните резултати от местните избори на 8 май ще бъдат публикувани до края на тази седмица, съобщи в неделя (15 май) Централната избирателна комисия. Надпреварата е особено напрегната в Тирана, където кандидатът на управляващата Демократическа партия е с почти равни шансове със сегашния кмет Еди Рама, ръководител на опозиционната Социалистическа партия. Рама заяви, че е победител само с десет гласа, след преброяването на 250 000 подадени гласа. Бюлетините в последните избирателни урни бяха преброени в присъствието на чужди посланици. (Гласът на Америка, Balkan Web, Топ Чанъл - 15/05/11)
