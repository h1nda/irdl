Управляващите партии в Македония ще обсъждат законопроект за административното деление
03/02/2004
 
СКОПИЕ, Македония -- Партиите от управляващата коалиция , Социалдемократическият Съюз за Македония, Либерално-демократическата партия и Демократическият съюз за интеграция, планират да проведат в скоро време консултации по спорния законопроект за административното деление, съобщи А1 ТВ в понеделник (2 февруари). Законът, който предвижда намаляване броя на общините от 123 на 71, би поставил общини с предимно македонско население под контрола на по-големи общини, управлявани от албански етнически партии. Тази възможност предизвика серия от протести.
Други новини: новият представител на ЕС за Македония Сьорен Йесен Петерсен проведе отделни срещи в понеделник с президента Борис Трайковски и премиера Бранко Цървенковски. Те са обсъдили неизпълнената част от ангажиментите по Охридското мирно споразумение. (А1 ТВ, МИА, Макфакс - 02/02/04)
