Турското правителство официално предложи изборите да се състоят на 12 юни 
					23/02/2011
					 
						АНКАРА, Турция -- Във вторник (22 февруари) управляващата Партия на справедливостта и развитието (ПСР) внесе в парламента предложение, с което се определя 12 юни за дата на парламентарните избори. Депутатите ще го гласуват следващата седмица и досега никоя партия не е възразила срещу тази дата. Първоначално изборите трябваше да бъдат проведени през юли, но бяха изтеглени, според анализатори, от правителството като вот на доверие, преди да започне работата по изработването на нова конституция. (Заман - 23/02/11; Хюриет, Сабах - 22/02/11)
