Румъния подписа споразумение за два нови ядрени реактора
					21/11/2008
					 
						БУКУРЕЩ, Румъния – Държавният румънски ядрен оператор „Нуклеарелектрика” подписа в четвъртък (20 ноември) споразумение за построяване на два нови реактора в атомната електроцентрала "Черна вода" до 2015 г. Министърът на финансите и икономиката Варужан Восганян го определи като „много голяма стъпка към повишаване на енергийната сигурност на Румъния”. Шест компании подписаха споразумението на стойност 4 милиарда евро – „Же Де Еф Сюез”, Франция; РВЕ, Германия, ЧЕЗ, Чехия, и „Енел”, Италия, всяка с по 9,15 % участие, и испанската „Ибердрола” и местният клон на стоманодобивния гигант „АрцелорМитал”, с по 6,2 %. „Нуклеарелектрика” ще притежава 51-процентен дял от името на държавата. (Медиафакс, Реалитатя, Ройтерс, РИА Новости - 20/11/08)
