ЕБВР и Италия подписаха споразумение за подпомагане на частния сектор в Западните Балкани
25/07/2004
 
РИМ, Италия -- ЕБВР и италианското правителство подписаха споразумение в петък (23 юли), което поставя началото на съвместна инициатива за 4 млн. евро, целяща стимулиране на частния сектор в западнобалканските страни. Съгласно споразумението ЕБВР ще управлява проектите, финансирани от Италия в Албания, Босна и Херцеговина, Хърватия, Македония и Сърбия-Черна гора. Инициативата е част от по-голям 14-милионен проект в помощ на частния сектор и транспортната и енергийна инфраструктура в Югоизточна Европа. (Пресрилиз на ЕБВР - 23/07/04)
