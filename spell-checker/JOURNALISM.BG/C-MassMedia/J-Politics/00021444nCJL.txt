Роднини на жертви на убийства протестираха пред черногорския парламент
					31/01/2007
					 
						ПОДГОРИЦА, Черна гора -- Във вторник (30 януари) роднини на жертви на неразкрити убийства организириха митинг пред парламента в Подгорица, на който протестираха срещу безсилието на властите да заловят извършителите на убийствата. Роднините призоваха законодателите да започнат открит дебат за организираната престъпност и да помогнат за решаването на неприключените случаи. Протестите бяха организирани, след като парламентарното мнозинство отхвърли предложение на опозицията за провеждане на извънредно заседание във връзка с убийството на журналиста Душко Йованович, убит през 2004 г. Преди няколко седмици главният заподозрян бе оправдан въпреки наличието на съществени доказателства за участието му в престъплението. (Виести, Данас - 31/01/07; Мина - 30/01/07)
