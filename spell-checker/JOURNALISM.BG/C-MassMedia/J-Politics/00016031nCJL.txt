Мюсюлманска партия се присъединява към кабинета на Кощуница в Сърбия
					23/09/2005
					 
						БЕЛГРАД, Сърбия и Черна гора -- Мюсюлманска партия реши да се присъедини към намиращия се в обсадно положение кабинет на сръбския премиер Воислав Кощуница, съобщи правителството в четвъртък (22 септември). Партията "Листа за Санджак" от предимно мюсюлманския регион в югозападните части на Сърбия ще има трима заместник-министри в кабинета. Един от представителите на партията ще влезе в сръбския Съвет за европейска интеграция. В управляващата коалиция влизат още Демократическата партия на Сърбия, "Г17 плюс", Сръбското движение за обновление и "Нова Сърбия". В резултат на това споразумение управляващата коалиция печели още два гласа в парламента, което ще възстанови равновесието на силите между опозицията и управляващата коалиция, след като по-рано Социалдемократическата партия напусна правителството. (Политика, Данас - 23/09/05; AП, Уеб-сайт на сръбското правителство; Б92, РТС, Бета, Танюг - 22/09/05)
