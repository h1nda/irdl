Македонският парламент приема спорен законопроект за административното деление
23/02/2004
 
СКОПИЕ, Македония -- Парламентът одобри в петък (20 февруари) спорен законопроект за административното деление на страната. Според критици мярката, която предвижда намаляване броя на общините от 123 на 71, ще доведе до етническа федерализация. Неправителствената организация Световен македонски конгрес заявява, че ще стартира кампания в понеделник за събиране на 150 000 подписа за провеждане на национален референдум по законопроекта. Няколко общини вече отхвърлиха закона в отделни референдуми през последните няколко месеца.
Други новини: словенският министър на отбраната Антон Гризолд пристигна в понеделник на двудневно посещение в Македония, за да обсъди двустранното сътрудничество, както и опита на Словения в подготовката за членство в НАТО. (Дневник, Утрински Вестник - 23/02/04; А1 ТВ, МИА, Макфакс - 22/02/04; МИА - 20/02/04)
