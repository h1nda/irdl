Социологическо проучване сочи, че радикалите остават най-популярната партия в Сърбия
					08/08/2006
					 
						БЕЛГРАД, Сърбия -- Ново социологическо проучване на агенция "Стратиджик Маркетинг" установи, че ултранационалистическата Сръбска радикална партия (СРП) остава най-популярната политическа партия в Сърбия, като реформистката Демократическа партия е с четири пункта след нея. Съгласно резултатите, огласени в понеделник (7 август), СРП се радва на подкрепата на 35 % от избирателите, следвана от основната опозиционна Демократическа партия с 31 %. Най-голямата партия в сегашната управляваща коалиция, Демократичната партия на Сърбия, е подкрепена от 11 %, следвана от Сръбската социалистическа партия с около 5 %. (Блиц - 08/08/06; Бета - 07/08/06)
