Сърбия ще подаде заявление за членство в ЕС, след като бъде деблокирано търговското споразумение
					27/11/2009
					 
						БЕЛГРАД, Сърбия -- Президентът Борис Тадич каза в четвъртък (26 ноември), че Сърбия ще внесе заявлението си за членство в ЕС едва след като блокът реши да размрази временното търговско споразумение, което е част от Споразумението за стабилизация и асоцииране. Той обясни, че Белград ще избере най-подходящото време за внасяне на заявлението си. По-нататъшният интеграционен процес на Сърбия в ЕС зависи от пълното й сътрудничество с Хагския трибунал за военни престъпления. (Бета, Б92, Танюг - 26/11/09)
