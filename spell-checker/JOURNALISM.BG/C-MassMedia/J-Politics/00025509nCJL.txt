Според съобщение в печата липсващият екземпляр от Дейтънското мирно споразумение може да е у Караджич 
					18/02/2008
					 
						САРАЕВО, Босна и Херцеговина (БиХ) -- Липсващият оригинален екземпляр от Дейтънското мирно споразумение вероятно е в ръцете на бившия босненски сръбски политически лидер Радован Караджич, предадоха местните медии в петък (15 февруари), цитирайки Владимир Лукич, главният преговарящ на босненските сърби по време на подписването на договора. Той заяви пред всекидневника "Прес РС", че след като документът е бил подписан в Париж през 1995 г., той е бил връчен на Караджич, президент на РС по онова време, и е останал на "отговорно пазене" у него оттогава. Председателят на председателството на БиХ Желко Комшич потвърди в четвъртък, че документът липсва. (AП, Pincom.info, РТРС - 15/02/08)
