Тадич води в прогнозните проучвания за президентските избори в Сърбия
28/04/2004
 
БЕЛГРАД, Сърбия-Черна гора -- Ако се проведат днес, сръбските президентски избори биха били спечелени от председателя на Демократическата партия Борис Тадич, сочи най-новото проучване на общественото мнение, проведено от агенция "Фактор Плюс". Изследването, публикувано във вторник (27 април), констатира, че 24,6 % от хората биха подкрепили Тадич, докато 19 % биха застанали зад Томислав Николич от Сръбската радикална партия. Кандидатът на управляващата коалиция Драган Маршичанин би заел трето място с 10,9 %. Четвърти кандидат Бранислав Ивкович ще представлява Социалистическата народна партия по време на изборите на 13 юни. (Политика, Бета - 27/04/04).
