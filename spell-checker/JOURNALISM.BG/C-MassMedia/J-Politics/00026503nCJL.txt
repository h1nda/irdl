Вуянович положи клетва за втория си мандат като президент на Черна гора
					21/05/2008
					 
						ЦЕТИНЕ, Черна гора -- Преизбраният миналия месец президент Филип Вуянович положи във вторник (20 май) клетва за втория си мандат на поста. Той обеща да продължи подкрепата си за усилията за евро-атлантическа интеграция на Черна гора.
						Унгарският министър-председател Ференц Дюрчани засегна същата тема във вторник в Будапеща след срещата си със своя черногорски колега Мило Джуканович. Дюрчани съобщи, че големи унгарски компании може скоро да навлязат на черногорския пазар, стъпка, която може да окуражи малките и средни преприятия също да инвестират там. От своя страна Джуканович оцени политическите и икономическите връзки с Унгария като прекрасни. Във връзка с политическата ситуация в Сърбия двама министър-председатели се съгласиха, че Сърбия трябва да остане на демократичен и проевропейски курс. (Виести, Победа - 21/05/08; РТЧГ, Б92, МТИ - 20/05/08)
