Генералният секретар на СЕ дава висока оценка на подготовката на изборите от албанския президент
					08/06/2005
					 
						ТИРАНА, Албания -- При посещение в Тирана във вторник (7 юни) генералният секретар на Съвета на Европа Тери Дейвис отново подчерта значението на парламентарните избори на 3 юли и даде висока оценка на работата на президента Алфред Мойсиу за организиране на свободни и демократични избори. В подготовката на изборите Мойсиу осъществи срещи с представители на медиите, държавната полиция, армията и други институции. 
						Също във вторник опозиционният лидер Сали Бериша от Демократическата партия се съгласи на телевизионен дебат с премиера Фатос Нано от управляващата Социалистическа партия. Дата още не е определена. (Албейниън нюз - 08/06/05; Уеб-сайт на албанския президент, Уеб-сайт на СЕ - 07/06/05)
