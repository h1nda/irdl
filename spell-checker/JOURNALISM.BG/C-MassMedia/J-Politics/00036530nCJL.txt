Албанската опозиция отново напусна парламента
					29/10/2010
					 
						ТИРАНА, Албания -- Опозиционната Социалистическа партия (СП) отново напусна в четвъртък (28 октомври) заседание на парламента, поставяйки редица условия за завръщането си. Преди да изведе депутатите от залата, лидерът на парламентарната група на СП Грамоз Ручи заяви, че опозицията иска правителството да се откаже от плановете за разрушаване на "Пирамидата", символична сграда от времето на комунизма. Той поиска още да се разследват неотдавнашните убийства на двама членове на ръководството на СП, проверка на изборите от 2009 г. и спиране на процедурите, насочени към премахване на депутатския имунитет срещу съдебно преследване.
						Премиерът Сали Бериша не отдаде голямо значение на протеста и настоя, че правителството ще разруши "Пирамидата", като на нейно място ще бъде построена сграда на парламента. Той каза, че жалбите относно изборите от юни 2009 г. трябва да се отправят към съответните институции. (Топ Чанъл, Balkan Web, Ора Нюз, Телеграфи - 28/10/10)
