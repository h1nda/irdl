Македонският парламент одобрява проекта за поправки в конституцията
		06/11/2005
		 
			СКОПИЕ, Македония -- Кабинетът на Македония одобри пакет от поправки в Конституцията, свързани със съдебната реформа и с усилията на страната да се приъедини към евроатлантическите структури, се казва в официално съобщение за пресата в събота (5 ноември). Пакетът включва ревизирани варианти на проектозакони за съдебния съвет на Македания, за съдилищата и наказателните процедури. Той ще бъде предаден на парламента за гласуване.
			В други новини се съобщава, че директорът на правителствената дирекция на Македония за защита и спасение Киро Атанасов е заявил в петък, че територията на страната трябва да бъде прочистена от мини до 2009 г., за да се спазят изискванията на Конвенцията от Отава. Той заяви, че вече са сформирани осем екипа, които ще проучат минирани зони от периода на Втората световна война и междуетническата криза от 2001 г. Екипите също ще проверят и други райони, по информация от граждани, заяви той. (Дневник, Вест, Макфакс, A1 ТВ - 05/11/05)
