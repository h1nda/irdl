Президентът на Черна гора започва консултации за сформиране на ново правителство
					04/05/2009
					 
						ПОДГОРИЦА, Черна гора -- Президентът Филип Вуанович трябваше да започне консултации в понеделник (4 май) с политическите партии на Черна гора за сформирането на ново правителство. Преговорите обаче се бойкотират от две опозиционни партии - Социалистическата народна партия и Нова сръбска демокрация.
						Миналата седмица Демократическата партия на социалистите, която спечели убедителна победа на общите избори през март, номинира своя лидер Мило Джуканович за шести мандат като премиер. Правителството трябва да се сформира до края на месеца. Местните медии смятат, че то ще бъде подобно на настоящото, ръководено от коалицията на Джуканович "За европейска Черна гора". (РТЧГ, Победа, МРТ, Макфакс - 04/05/09)
