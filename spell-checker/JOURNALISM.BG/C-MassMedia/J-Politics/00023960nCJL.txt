Румънска опозиционна партия планира вот на недоверие срещу кабинета следващата седмица
					20/09/2007
					 
						БУКУРЕЩ, Румъния -- Изпълнителното бюро на главната опозиционна Социалдемократическа партия (СДП) реши в сряда (19 септември) да внесе искане за вот на недоверие срещу правителството на министър-председателя Калин Попеску Търичану следващия понеделник, каза лидерът на СДП Мирча Джоана. По късно същия ден той се срещна с президента Траян Бъсеску, който се срещна и с лидера на Демократическата партия (ДП) Емил Бок с цел сондажи за възможно правителство на СДП-ДП. Според някои източници Джоана подкрепя тази идея, но ДП не я подкрепя. 
						Други новини от сряда -- Бъсеску даде разрешение на Националната служба за борба с корупцията (НСБК) да започне разследване срещу бившия министър на отбраната Виктор Бабюк, който е обвинен във вземане на подкуп и злоупотреба с власт. Той е един от няколкото бивши държавни служители, които НСБК иска да разследва във връзка с редица съмнителни сделки. (Евениментул Зилеи - 20/09/07; Ромпрес, Hotnews.ro, Медиафакс - 19/09/07)
