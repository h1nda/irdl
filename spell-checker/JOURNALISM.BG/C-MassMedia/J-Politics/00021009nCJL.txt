Хърватският парламент прие нов закон за финансиране на кампаниите 
					18/12/2006
					 
						ЗАГРЕБ, Хърватия -- В петък (15 декември) парламентът прие нов закон за финансиране на политическите партии и независимите кандидати, като забрани спонсорирането от анонимни донори и финансирането от държавни органи и публични дружества. Новото законодателство също така забранява на партиите приемането на средства от граждани или дружества, имащи задължения към държавата, както и от профсъюзи и асоциации на работодатели, религиозни общности и други нестопански организации. Правителството предложи закона в опит за намаляване на корупцията. 
						Други новини -- Министърът на външните работи и европейската интеграция на Хърватия, Колинда Грабар-Китарович, потвърди през почивните дни, че прокурорите разследват предполагаемото участие на хърватски дипломати в контрабанда на наркотици. Миналата седмица местните медии предадоха, че министерството е потулило скандал, в който е била замесена служителка на хърватското консулство в Лос Анджелис, чийто съпруг е бил задържан миналата година при закупуване на наркотици и осъден условно от американски съд. (Весник, Вечерни Лист - 18/12/06; ХРТ - 17/12/06; ХИНА - 15/12/06)
