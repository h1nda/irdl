Според Вукчевич сърбите зад граница ще участват в президентските избори
27/04/2004
 
БЕЛГРАД, Сърбия-Черна Гора -- Министърът на сръбската диаспора Воислав Вукчевич заяви в понеделник (26 април), че сръбските граждани, живеещи в чужбина, ще могат да гласуват на 13 юни за президент. Центърът за свободни избори и демокрация отбелязва, че живеещите зад граница ще трябва да се регистрират до 20 май, за да бъдат включени в избирателните списъци.
Междувременно Небойша Чович, ръководител на Демократичната алтернативна партия, заяви, че ще подкрепи кандидата на Демократическата партия Борис Тадич. Демократичният център е член на бившата коалиция "Демократична опозиция на Сърбия", която не е представена в настоящия парламент.
Други новини, най-богатият сърбин Боголюб Карич обяви в понеделник, че ще формира нова партия и ще се кандидатира за президент. Карич, чието богатство се изчислява на неколкостотин милиона долара, обеща да преобразува сръбската икономика и да се съсредоточи върху членството в ЕС. ( Б92, Танюг - 26/04/04)
