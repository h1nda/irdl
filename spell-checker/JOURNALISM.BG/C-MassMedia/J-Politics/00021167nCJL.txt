Етнически албански партии представят обща листа с кандидати за изборите в Сърбия
					04/01/2007
					 
						БЕЛГРАД, Сърбия -- Две етнически албански партии от Южна Сърбия - Партията на демократичното действие на Риза Халими и Демократическият съюз на Долината на Скендер Дестани - са представили обща листа с кандидати в сряда (3 януари) пред Избирателната комисия. Те ще участват в парламентарните избори на 21 януари под името "Коалиция на албанците от Долината Прешево". Етнически албански партии бойкотират сръбските парламентарни избори през последните десет години. (Блиц, Данас - 04/01/07; Бета, Танюг - 03/01/07)
