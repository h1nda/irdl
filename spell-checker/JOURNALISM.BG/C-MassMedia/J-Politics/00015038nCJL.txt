ЕС е изготвил проект за пътна карта за преговорите с Турция
					26/06/2005
					 
						БРЮКСЕЛ, Белгия -- Европейската комисия изготви проект за пътна карта за предсотящите присъединителни преговори с Турция, съобщи говорител на ЕС в петък (24 юни). Тя описа документа като "техническа рамка, която излага процедурите за водене на преговорите по присъединяването". Очаква се Европейската комисия да приеме официално проекта в сряда, след което ще помоли 25-те страни-членки на ЕС да го одобрят преди прилагането му. Преговорите трябва да започнат на 3 октомври.
						В други новини, турският вицепремиер Абдулатиф Сьонер и министърът на икономиката Али Бабачан призоваха парламента в петък да одобри законопроектите за социалното осигуряване и банките преди започването на лятната ваканция на 1 юли. Приемането от парламента на двата документа е предпоставка за завършване на първия преглед на стендбай споразумението от 10 млн. долара на Турция с МВФ и отпускането на първия му транш. (НТВ, Мидъл Ийст Таймс, AП, Ройтерс, AФП - 24/06/05)
