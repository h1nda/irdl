ЕС заяви, че албанските политици носят отговорност за местните избори
					13/12/2006
					 
						ТИРАНА, Албания -- Делeгацията на Европейската комисия (ЕК) в Тирана публикува във вторник (12 декември) изявление, в което призовава различните политически партии да работят конструктивно и да поемат отговорност за провеждането на местните избори следващия месец. Местните политици не трябва да очакват от международната общност или ЕС да бъдат арбитри в спорове, се казва в изявлението. В понеделник основната опозиционна Социалистическа партия обяви, че ще бойкотира изборите на 20 януари, нов коз в продължаващия спор с управляващата Демократическа партия. Във вторник президентът Алфред Мойсиу отново призова партиите да намерят някакъв консенсус. (Албейниън Нюз - 13/12/06; Съобщение за пресата на Делегацията на ЕК в Албания. Уеб сайт на албанския президент - 12/12/06)
