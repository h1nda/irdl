Албанският парламент одобри промени в кабинета
					17/09/2010
					 
						ТИРАНА, Албания -- Парламентът одобри в четвъртък (16 септември) две персонални промени в кабинета на заседание, което бе бойкотирано от опозицията. И двете промени засегнаха членове на по-малкия коалиционен партньор, Социалистическото движение за интеграция (СДИ). Вицепремиерът Илир Мета напуска поста министър на външните работи и става министър на икономиката, далекосъобщенията и енергетиката. Той е изтъкнал аргумент, че желае да прекарва по-малко време в чужбина, за да се съсредоточи върху партийните работи. Едмонд Хаджинасто заменя Мета на поста външен министър. Премиерът Сали Бериша предложи промените по-рано тази седмица. Заради бойкота на опозицията те бяха одобрени със 72 гласа от всичко 140 депутати. (Balkan Web, Лаймфундит, Топ Чанъл, Клан, Алсат - 16/09/10)
