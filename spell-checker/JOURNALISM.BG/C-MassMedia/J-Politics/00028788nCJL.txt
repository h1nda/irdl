Сърбия и Русия подписаха важно енергийно споразумение
					23/12/2008
					 
						БЕЛГРАД, Сърбия -- Държавният секретар на министерството на енергетиката Душан Мракич обяви в понеделник (22 декември), че Сърбия и Русия са приключили успешно преговорите по важна енергийна сделка и са парафирали споразумението за нея. Пакетът включва продажбата на 51 % от държавната компания за нефт и газ НИС на руската "Газпром Нефт", както и други два договора, очертаващи участието на Сърбия в проекта за газопровод "Южен поток" и модернизацията на газовото депо в Банатски двор. Сръбският президент Борис Тадич и руският му колега Дмитрий Медведев ще подпишат споразумението скоро, вероятно в сряда. Енергийната сделка беше обтегнала отношенията в сръбската управляваща коалиция, след като "Г17 Плюс" се обяви срещу нея, твърдейки, че продажната цена на НИС е твърде ниска и че няма гаранции, че Русия ще осъществи другите два проекта. (Б92, Бета, Политика, Синхуа - 22/12/08)
