Президентите на Румъния и Украйна откриха нов граничен пункт на река Тиса
					16/01/2007
					 
						БУКУРЕЩ, Румъния -- Президентът Траян Бъсеску и украинският президент Виктор Юшченко откриха в понеделник (15 януари) нов общ граничен пункт на река Тиса при Сигету Мармацией - Солотвино. Те обсъдиха също двустранните връзки, като изразиха интерес към насърчаване на сътрудничеството в енергийния сектор. Бъсеску и Юшченко се договориха за откриването на румънски училища в Украйна и на украински училища в Румъния. 
						Във вторник Бъсеску посети Молдова, където разговаря с президента Владимир Воронин. (Зиуа, Найн О'Клок - 16/01/07; Ромпрес, Медиафакс, РСЕ - 15/01/07)
