Македонският парламент ще гласува по предложение за саморазпускане
					10/04/2008
					 
						СКОПИЕ, Македония -- В четвъртък (10 април) депутатите ще гласуват предложение за разпускане на парламента и провеждане на нови избори, стъпка без прецедент през 17-те години на независимост. Опитите за разпускане на парламента започнаха, след като НАТО отказа да отправи покана за членство към Македония, докато страната не реши отдавнашния си спор за името с членката на Алианса Гърция. Управляващата ВМРО-ДПМНЕ и Демократичната партия на албанците подкрепят предсрочните избори, които бяха първо предложени от Демократичния съюз за интеграция. Единствената партия, която отлага решението си, е опозиционният Социалдемократически съюз на Македония. Ако предложението бъде прието, изборите трябва да се състоят не по-късно от 10 юни. (Утрински Весник - 10/04/08; Макфакс, A1 - 09/04/08)
