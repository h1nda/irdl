По думите на сръбски министър преговорите по Косово може да започнат в скоро време
07/09/2003
 
БЕЛРАД, Сърбия-Черна Гора -- Министърът на външните работи на Сърбия-Черна Гора Горан Свиланович каза пред репортери в събота (6 септември), че преките преговори между правителството и ръководителите на Косово може да започнат тази есен. Той допълни, че Белград желае в центъра на преговорите да бъдат поставени въпросите на сигурността, завръщането на сърбите и "ежедневните проблеми" като транспорта, номерата на автомобилите, свободата на пътуванията и електроснабдяването.
Междувременно италианският външен министър Франко Фратини заяви в събота, че ЕС ще се заеме с "трудните въпроси на сигурността" в Косово до края на месеца. Той направи това изявление след среща на министрите на външните работи на ЕС в италианския град Рива дел Гарда.
В други новини, петима затворници починаха в затвор в Косово в четвъртък при пожар, който избухна по време на демонстрация. Пожарът бе предизвикан от бунтовници, които подпалиха дюшеците си, за да попречат на пазачите да влязат в килиите. Други 16 затворници и един пазач бяха хоспитализирани с рани и натравяния от пушека. (Ройтерс, РФЕ/РЛ - 06/09/03; АФП, Б92, Би Би Си, Бета, Хина, Танюг - 05/09/03)
