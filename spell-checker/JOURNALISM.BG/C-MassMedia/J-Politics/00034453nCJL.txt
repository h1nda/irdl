Гръцкият парламент подкрепи рестриктивните мерки на правителството
					07/05/2010
					 
						АТИНА, Гърция -- Парламентът одобри нова серия от строги мерки за икономии в четвъртък (6 май), предложени от правителството срещу заема от 110 милиарда евро от страните от еврозоната и от МВФ. Планът бе подкрепен от 172 законодатели - от управляващата социалистическа партия ПАСОК и от малката дясноцентристка партия "Народен ортодоксален сбор" - от 296 присъстващи. Като 121 депутати - от главната опозиционна партия "Нова демокрация", Комунистическата партия и от Коалиция "Радикална левица" - гласуваха срещу пакета. Онези, които не подкрепиха партийната линия си платиха за това. Премиерът Георгиос Папандреу незабавно изключи от групата на ПАСОК трима депутати, които се въздържаха да гласуват. И бившият външен министър Дора Бакояни бе изключена от парламентарната група на "Нова демокрация", след като гласува в подкрепа на рестриктивните мерки. Новите мерки включват замразяване на заплатите от държавния сектор до 2014 г. и повишаване на данъците, включително и ДДС. След гласуването избухнаха дребни сблъсъци пред парламента, където няколкостотин души протестираха срещу мерките. Полицията използва сълзотворенн газ, за да ги разпръсне. (AФП, AНА-MПА, Си Ен Ен, AП, Евронюз - 06/05/10)
