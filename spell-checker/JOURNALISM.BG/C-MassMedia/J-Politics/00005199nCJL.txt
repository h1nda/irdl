Джуканович стана министър-председател на Черна гора
27/11/2002
 
ПОДГОРИЦА, Черна гора, Югославия -- Както се очакваше, Мило Джуканович беше официално назначен за министър-председател във вторник (26 ноември), след като прие мандата от Филип Вуянович, председател на парламента. Като председател, Вуянович временно ще служи като президент на републиката до избирането на нов през декември. Джуканович подаде оставка в понеделник, за да заеме премиерския пост. В кратки срокове той трябва да представи кабинета си. (Tанюг, Б92, Черногорска новинарска агенция Мина, ФоНет, БиБиСи - 26/11/02)
