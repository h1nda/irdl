Сърбия-Черна Гора е склонна да подпише ограничено по обхват споразумение със САЩ за отказ от екстрадиране
18/06/2003
 
БЕЛГРАД, Сърбия-Черна Гора -- Президентът на Сърбия-Черна Гора Светозар Марович заяви късно в понеделник (16 юни), че е склонен да подпише ограничено по обхват реципрочно споразумение, което би предотвратило екстрадирането на граждани на двете държави към Международния наказателен съд. Споразумението обаче ще бъде обвързано с времеви параметри: то ще зависи от темпа, с който страната му се придвижва по пътя на европейската интеграция. Марович посочи, че страната му не желае да влоши шансовете си за интеграция в ЕС. ( Танюг, Би Би Си,Бета - 17/06/03)
