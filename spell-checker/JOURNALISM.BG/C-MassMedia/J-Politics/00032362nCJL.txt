Македония помоли лидерите на ЕС да насрочат дата за започване на присъединителни преговори
					13/11/2009
					 
						СКОПИЕ, Македония -- Външният министър Антонио Милошоски и вицепремиерът, отговарящ за за европейската интеграция, Васко Наумовски, помолиха в четвъртък (12 ноември) европейските лидери да определят дата за започване на присъединителните преговори на Македония с ЕС, когато се съберат на срещата си на върха през декември. В писмо Милошоски заяви, че страната му е поела ангажимент да намери решение на дългогодишния спор за името с Гърция и играе конструктивна роля в преговорите с посредничеството на ООН. Наумовски добави, че през последните години Македония е отбелязала значителен напредък в прилагането на изискваните от ЕС реформи. (Утрински Весник - 13/11/09; MИA, Алсат - 12/11/09)
