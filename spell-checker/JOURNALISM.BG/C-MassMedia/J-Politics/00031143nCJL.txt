Владика призова косовските сърби да бойкотират изборите
					03/08/2009
					 
						ПРИЩИНА, Косово -- Рашко-Призренският митрополит Артемие призова в неделя (2 август) косовските сърби да бойкотират местните избори на 15 ноември. Той определи изборите като "уловка", целяща да накара сърбите да признаят независимостта на Косово, добавяйки, че "сърбите никога няма да се съгласят да подкрепят това незаконно положение."
						Също в неделя сръбският държавен секретар за Косово Оливер Иванович каза, че неговата институция ще направи всичко по силите си да помогне на завърналите се бежанци в село Клобукар. Той каза, че поддържа връзка с представители на Червения кръст за доставянето на помощи за тях от Сърбия. Иванович сам ще ги посети в понеделник. Осемнадесет сръбски семейства се завърнаха в Клобукар в средата на юли. (Танюг, Радио Сърбия, Блиц - 02/08/09)
