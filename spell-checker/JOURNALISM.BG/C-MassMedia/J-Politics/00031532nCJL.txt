Сръбският омбудсман ще обмисли спорен закон
					04/09/2009
					 
						БЕЛГРАД, Сърбия -- Омбудсманът Саша Янкович ще реши през следващите две седмици дали да предаде спорния нов закон за информацията на Конституционния съд, съобщиха местните медии в четвъртък (3 септември). Той обясни, че негово задължение е да защитава правата на гражданите, включително правото на обективна информация. Парламентът одобри мярката в понеделник. Тя въвежда по-строги наказания за клевета и драконовски глоби, дори конфискация на приходите от реклама на медийни компании, които нарушават закона. Медийни организации разкритикуваха мярката. (Б92, Фонет, Радио Сърбия - 03/09/09)
