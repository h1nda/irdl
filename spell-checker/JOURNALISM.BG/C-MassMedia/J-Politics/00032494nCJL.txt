Апелативна комисия иска анулиране на някои резултати от изборите в Косово
					25/11/2009
					 
						ПРИЩИНА, Косово -- Във вторник (24 ноември) Избирателната комисия по жалбите и възраженията (ИКЖВ) поиска от Централната избирателна комисия да анулира резултатите, получени в 15 избирателни секции в Косово, от които осем в община Дяково. ИКЖВ заяви, че около 1500 гласа, подадени в тези секции на общинските избори на 15 ноември, съдържат фалшиви подписи.
						Рано сутринта във вторник въоръжени мъже стреляха срещу сградата на общината в Дяково, изпочупвайки прозорци. Мъж на 41 г. е бил арестуван и разпитан като главен заподозрян за инцидента. Политическите партии отхвърлиха каквато и да е връзка между нападението и изборните резултати. (Коха Диторе, Експрес, Лайм, Зери, Косова Сот - 25/11/09)
