Бившият румънски президент Илиеску ще напусне парламента
					18/07/2008
					 
						БУКУРЕЩ, Румъния – Бившият президент и бивш лидер на Социалдемократическата партия (СДП) Йон Илиеску обяви в четвъртък (17 юли), че няма да се кандидатира за парламентарните избори наесен. В изявление, публикувано в личния му блог, Илиеску обяснява, че решението му не означава, че ще напусне политиката или СДП, на която той продължава да бъде почетен председател. „Чисто и просто вече не ме вълнува надпреварата от гледна точка на предизборната кампания,” каза Илиеску, обяснявайки, че желае да отстъпи мястото на си на по-млади кандидати. Илиеску бе първият президент на Румъния след падането на комунистическия режим на Николае Чаушеску през 1989 г. (Ромпрес, Медиафакс - 17/07/08)
