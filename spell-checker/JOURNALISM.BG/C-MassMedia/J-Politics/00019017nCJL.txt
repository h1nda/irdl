Ирландският парламент ратифицира договора за присъединяване на България и Румъния към ЕС
					22/06/2006
					 
						СОФИЯ, България -- В сряда (21 юни) Сенатът на ирландския парламент ратифицира договора за присъединяване на България и Румъния към ЕС, с което завърши процедурата по ратификацията. Още шест страни трябва да ратифицират договора -- Германия, Франция, Португалия, Люксембург, Дания и Белгия. 
						Други новини -- Еврокомисарят по регионалната политика Данута Хюбнер, която посети София в сряда, призова българските власти да предприемат решителни действия за изпълнение на условията за влизане в ЕС по план през 2007 г. По време на посещението бяха подписани две споразумения, които предвиждат помощ от 20 млн. евро от ЕС за покриване на загубите, причинени от наводненията през 2005 г. (Медиафакс, БНР - 21/06/06)
