Съд в БиХ реши, че новият закон за радио и телевизия не накърнява интересите на хърватите
					25/07/2005
					 
						САРАЕВО, Босна и Херцеговина (БиХ) -- В събота (23 юли) Конституционният съд на БиХ реши, че новият законопроект за националната система за радио- и телевизионни излъчвания не застрашава основните национални интереси на хърватите в БиХ. Хърватската парламентрана група в Камарата на народите (КН) в парламента на БиХ сезира съда с аргумента, че някои от клаузите могат да бъдат в ущърб на правата на хърватите. Конституционните съдии обаче отхвърлиха тези твърдения и законопроектът бе върнат в дневния ред на КН. Заедно с реформата в полицията преструктурирането на националните радио и телевизия е основно условие, поставено от ЕС, за започване на преговори с БиХ по Споразумение за стабилизация и асоцииране. (Фена, ПБС БиХ, РТРС - 24/07/05)
