Българският премиер Сакскобурготски прави промени в ръководството на парламентарната група
09/07/2003
 
СОФИЯ, България -- Премиерът Сакскобурготски изпълни обявеното си намерение и във вторник (8 юли) смени ръководството на парламентарната група на своята партия. Пламен Панайотов, председател на парламентарната фракция на Националното движение "Симеон Втори" (НДСВ), бе заменен от Станимир Илчев, председател на парламентарната комисия по външна политика, отбрана и сигурност. Председателят на парламентарната група е най-влиятелната фигура в партията след Сакскобурготски и има думата при приемането на законодателство и при назначаването на висши правителствени представители. Двама изявени члена на клуб от "инакомислещи" вътре във фракцията бяха избрани в ръководството на парламентарната група. Промените се разглеждат като опит да се подобри имиджа на НДСВ, чиято популярност спадна през двете години на неговото управление.
Сакскобурготски обяви също във вторник, че възнамерява да направи промени в правителството преди началото на парламентарната ваканция по-късно този месец, казвайки, че може да предложи на Панайотов министерски пост. (Дневник, Труд, 24 часа, Сега, Пари - 09/07/03; БТА, БНТ, БНР, бТВ, АФП, Нова ТВ - 08/07/03)
