Президентът на кипърските гърци обещава решителни действия за решаване на кипърския спор
13/10/2003
 
НИКОЗИЯ Кипър -- Президентът Тасос Пападопулос заяви в неделя (12 октомври), че кипърските гърци са твърдо ангажирани с намиране на решение за преодоляване разделението на острова. Той потвърди, че такова решение следва да се търси в рамките на плана, предложен от Генералния секретар на ООН Кофи Анан. Също в неделя обаче лидерът на кипърските турци Рауф Денкташ каза, че кипърските турци няма да се откажат от онова, което той определи като легитимни права на Турция върху острова, допълвайки, че подобен изход би нарушил баланса на силите в региона. (Анадолска агенция, КНА - 12/10/03)
