Прокюрдската партия в Турция ПДО започна двудневна гладна стачака
					04/05/2009
					 
						АНКАРА, Турция -- Прокюрдската Партия на демократичното общество (ПДО) започна двудневна гладна стачка в неделя (3 май), за да протестира срещу вълната от арести на партийни членове миналия месец по време на мащабни полицейски операции. Почти 10 000 партийни членове, включително лидерът на ПДО Ахмет Тюрк, депутати и кметове на ПДО участват в акцията.
						През април полицията арестува десетки членове на ПДО включително високопоставени нейни представители по подозрения за връзки с терористичната Кюрдска работническа партия (ПКК). Конституционният съд в Турция понастоящем обсъжда дело за закриването на ПДО поради връзки с ПКК. Партията има 21 от 550 места в парламента. (Ватан - 04/05/09; Хюриет, AП - 03/05/09)
