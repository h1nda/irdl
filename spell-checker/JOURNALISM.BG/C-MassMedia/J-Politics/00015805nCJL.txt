Българският президент ще посети САЩ през октомври
					02/09/2005
					 
						СОФИЯ, България -- Президентът Георги Първанов ще посети Съединените щати в средата на октомври и ще разговаря с американския президент Джордж У. Буш. Това ще бъде първата им официална среща след избирането на Първанов за президент преди четири години, макар че двамата са се срещали вече на различни международни форуми. 
						Други новини от четвъртък -- Българското правителство одобри назначаването на 28 нови областни управители. Българската социалистическа партия има управители в 14 области, включително и в столицата, София. Центристкото НДСВ има осем управители, а Движението за права и свободи (ДПС) на етническите турци -- шест. Този въпрос предизвика политически спорове, след като бе решено ДПС да получи управлението на области, в които няма големи турски общности. (Медиапул, News.bg - 01/09/05)
