Турция и Ирак подписаха споразумение за сътрудничество
					11/06/2009
					 
						АНКАРА, Турция -- Турция и Ирак подписаха в сряда (10 юни) споразумение за сътрудничество в областта на военните отношения, с което дадоха нов тласък на усилията срещу терористичната Кюрдска работническа партия (ПКК). Заместник-началникът на Генералния щаб на Иракската армия Насиер Абади и неговият турски колега Хасан Игсъз подписаха споразумението в Анкара. Иракският вицепрезидент Тарик ал Хашими се срещна в четвъртък в Анкара с турския президент Абдула Гюл и с премиера Реджеп Тайип Ердоган.
						Други новини -- Апелативният съд в Анкара потвърди в сряда доживотните присъди на шестима членове на "Ал Кайда", обвинени за участие в поредицата от смъртоносни терористични нападения в Истанбул през ноември 2003 г. Общо 58 души бяха убити при бомбените атентати срещу две синагоги, британското консулство и офиса на британска банка. (Сабах - 11/06/09; АФП, БТА - 10/06/09)
