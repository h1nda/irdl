САЩ хвалят Албания за честните избори
16/10/2003
 
ВАШИНГТОН, САЩ -- В сряда (15 октомври) говорител на Държавния департамент на САЩ похвали поведението на избирателите по време на местните избори в Албания в края на миналата седмица и заяви, че те са отразили поемането на страната по пътя на демокрацията. Ричард Баучър каза в заявлението си, че вотът е бил ключов елемент в напредъка на Тирана към евроатлантическата интеграция. Той се изказа положително за доклада на ОССЕ, който не откри съществени инциденти по време на изборите. ОССЕ имаше 230 международни наблюдатели в Албания, които заключиха, че въпреки някои недостатъци, изборният процес е показал, че страната е по-близо до покриването на западните критерии. (Гласът на Америка, АФП - 15/10/03)
