Сръбските партии излизат от политическия застой
06/11/2002
 
БЕЛГРАД, Югославия -- Управляващата Демократическа опозиция на Сърбия (ДОС) и Демократическата партия на Сърбия (ДПС) на президента Воислав Кощуница се договориха във вторник (5 ноември) да оставят настрана разногласията си и да изведат страната от политическия застой. Раздвижването настъпи след като депутатите на Кощуница се върнаха в парламента за първи път след пет месеца. В изявление, подписано от президента и министър-председателя Зоран Джинджич, ДОС и ДСС обещават да работят заедно за приемането на конституцията на новия съюз на Сърбия и Черна гора. Също във вторник, парламентът гласува единодушно за премахването на условието, изискващо 50 процента от избирателния вот при избирането на президент. Според новия закон, ако в първия тур един кандидат спечели повече от половината гласове, той ще бъде избран. В случай че няма такъв, на втория тур между двамата с най-много гласове печели този, който получи повече гласове. (АП, АФП, ФоНет, Танюг, РТС ТВ, ББС - 05/11/02)
