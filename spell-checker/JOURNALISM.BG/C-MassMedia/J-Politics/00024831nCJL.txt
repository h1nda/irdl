Спирич бе номиниран за нов мандат като министър-председател на БиХ
					11/12/2007
					 
						САРАЕВО, Босна и Херцеговина (БиХ) -- Министър-председателят на Република Сръбска (РС) Милорад Додик официално предложи в понеделник (10 декември) изпълняващият длъжността министър-председател Никола Спирич да бъде избран за председател на Съвета на министрите (СМ) за втори мандат. Спирич подаде оставка преди повече от месец в знак на протест срещу усилията на върховния представител Мирослав Лайчак да промени правилата за гласуване на заседанията на СМ и отказа му да предостави по-широки правомощия на министър-председателя на държавно ниво. Оттогава босненските сърби промениха позициите си по тези въпроси. Додик подчерта, че кандидатурата на Спирич се радва на широка подкрепа сред партиите от управляващата коалиция. 
						Също в понеделник Спирич и Лайчак се срещнаха в главната квартира на Службата на върховния представител. Двамата обсъдиха, наред с други въпроси, институционалните и законодателните изисквания, изложени в Декларацията от Мостар, и Плана за действие по споразумението за реформа в полицията. (Независне Новине, Дневни Аваз - 11/12/07; РТРС, ПБС, Фена, Уебсайт на СВП, Ройтерс, АФП - 10/12/07)
