Дясноцентристки партии в Турция обявиха сливането си
					07/05/2007
					 
						АНКАРА, Турция -- Две дясноцентристки партии, Партията на верния път и Отечествената партия, официално се споразумяха в събота (5 май) да се обединят в нова формация, наречена Демократическа партия. В коментар пред репортери по-късно лидерите на двете партии - Мехмет Агар и Еркан Мумджу - заявиха, че според тях обединяването им ще е от полза и за двете партии, както и за бъдещето на страната. Редовите партийни членове трябва да одобрят сливането. 
						Междувременно към края на неделния ден лидерът на основната опозиционна Републиканска народна партия Дениз Байкал се срещна със Зеки Сезер, лидер на Демократичната лява партия. Това провокира спекулации за евентуално подготвяне на друго сливане или коалиция преди общите избори на 22 юли. 
						Други новини -- Вероятно в понеделник ще се проведе първият кръг от гласуването по предложението на управляващата Партия на справедливостта и развитието (ПСР) да се даде възможност турският президент да бъде избиран на преки избoри, а не от парламента. Кандидатът на ПСР, сегашният мнинистър на външните работи Абдула Гюл, бе принуден да оттегли кандидатурата си, след като депутати от опозицията успяха да осуетят избирането му от парламента независимо от мнозинството на управляващата партия. (Сабах, Заман, Хюриет, АП - 07/05/07; Търкиш дейли нюз, АП, Ройтерс, АКИ - 06/05/07)
