Гръцкият премиер Караманлис изключи възможността за предсрочни избори и промени в кабинета
					08/09/2008
					 
						AТИНА, Гърция -- Премиерът Костас Караманлис изключи в неделя (7 септември) възможността за провеждане на предсрочни избори поради нарастващото недоволство от икономическата му политика. "Не е реалистично да се мисли за предсрочни избори; предстои ни много работа", заяви той на пресконференция в Солун в северната част на страната. Той подчерта, че правителството е получило "силен мандат" от гласоподавателите на изборите миналата година. 
						Караманлис също отхвърли спекулациите за възможни промени в кабинета, които да засегнат министри, за които се твърди, че са извършили нередности. "Няма случаи за неправомерно поведение. Никакви обвинения не могат да бъдат валидни, докато не се докажат", отбеляза той. В събота хиляди се събраха в Солун, за да протестират срещу данъчните мерки на правителството и срещу вълната от скандали за корупция, включващи министри от кабинета, които в момента се разследват от прокуратурата. (AНА-MПА, EРТ, In.news, Kaтимерини, Ройтерс - 07/09/08)
