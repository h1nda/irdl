Лидерът на опозицията в Албания Бериша твърди, че управляващите социалисти нарушават конституцията
27/11/2003
 
ТИРАНА, Албания -- Сали Бериша, лидер на основната опозиционна Демократическа партия, заяви в сряда (26 ноември), че конституцията се нарушава. "Конституцията . вече не е основополагащ закон за върховенството на закона и свободното общество, а документ, който бива нарушаван от управляващите," каза Бериша по време на пресконференция по повод петгодишнината от приемането й. Отбелязвайки, че правителството продължава да работи без двама министри в кабинета, той упрекна президента, правителството и парламента, че не правят нищо за разрешаването на тази "противоконституционно положение". (ATA, Би Би Си - 26/11/03)
