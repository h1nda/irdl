Българският президент Първанов печели втори мандат
					30/10/2006
					 
						СОФИЯ, България -- Настоящият президент Георги Първанов спечели втори мандат, като по предварителни резултати от балотажа в неделя (29 октомври) е взел близо 76 % от гласовете. Претендентът за поста Волен Сидеров, лидер на коалиция "Атака", е спечелил 24 %. Според Централната избирателна комисия избирателната активност е била 41,21 %, малко под регистрираната преди седмица на първия кръг -- 42,51 %. Първанов, който е подкрепян от Социалистическата партия, става първият български президент, преизбран за втори мандат. (Дарик, БНР, бТВ, Дневник - 30/10/06; AФП, АП, Ройтерс, БиБиСи, ЮПИ - 29/10/06)
