Албанските политически партии спорят във връзка с интеграцията в ЕС
					03/11/2008
					 
						ТИРАНА, Албания -- В неделя (2 ноември) главната опозиционна Социалистическа партия (СП) заяви, че лошото според нея управление на правителството спъва процеса на интеграция в ЕС. СП се позова на доклад на Фондация "Отворено общество" за процеса на прилагане на албанското Споразумение за стабилизация и асоцииране (ССА), където съдебната система на страната се оценява като проблематична. Министърът на европейската интеграция Майлинда Брегу отхвърли обвиненията, че процесът на интеграция в ЕС среща трудности. До момента 22 от 27-те страни членки са подписали ССА с Албания. (Коха Йоне, Шкип, Шекули - 03/11/08; Алсат, ТВШ - 02/11/08)
