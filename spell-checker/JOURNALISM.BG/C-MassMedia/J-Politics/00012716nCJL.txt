Черна гора и ЮНМИК подписаха митническо споразумение
					21/11/2004
					 
						ПОДГОРИЦА, Сърбия-Черна гора -- Митническите власти на ЮНМИК и Черна гора подписаха меморандум за разбирателство, сътрудничество и взаимна административна помощ. Съгласно споразумението, двете страни ще обединят усилията си за предотвратяване и разследване на трансграничната престъпност. Това ще бъде постигнато главно чрез обмен на информация. (Танюг - 19/11/04)
