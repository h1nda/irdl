Румънското правителство одобрява последния пакет закони за съдебната реформа
17/05/2004
 
БУКУРЕЩ, Румъния -- Правителството одобри в петък (14 април) финалния пакет от законопроекти за съдебната реформа, насочени към изпълнение на задълженията, поети в хода на предприсъединителните преговори с ЕС. Министърът на правосъдието Кристиян Дяконеску заяви, че приемането на законите ще отбележи успешното приключване на процеса на хармонизиране на националното законодателство с това на ЕС. Законопроектите ще бъдат сега внесени за обсъждане в парламента.
Други новини: турският министър на правосъдието Джемил Чичек и вътрешният министър Абдулкадир Аксу пристигнаха в понеделник на двудневна визита в Румъния. Те ще участват в заседание на министрите на правосъдието и вътрешните работи в рамките на Процеса за сътрудничество в ЮИЕ. (Анадолска агенция, Ромпрес, ТРТ 2 - 17/05/№4)
