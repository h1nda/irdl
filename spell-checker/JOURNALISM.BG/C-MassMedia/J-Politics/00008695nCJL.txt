БиХ възобновява прилагането на Споразумението за свободна търговия с Черна Гора
14/10/2003
 
САРАЕВО, Босна и Херцеговина (БиХ) -- Правителството реши в понеделник (13 октомври) да възобнови вноса на стоки, произведени в Черна Гора. В началото на юни БиХ прекрати част от споразумението си за свободна търговия със Сърбия-Черна Гора с твърдението, че властите в Черна Гора не спазват режима на свободната търговия. Тази позиция се промени, след като Подгорица се съгласи на автоматичното приложение на споразумението.
Други новини: в понеделник областният прокурор на кантона Херцеговина-Неретва в южна БиХ със съдействието на прокурорите от Хага е дал ход на разследване,отнасящи се до военновременния концентрационен лагер Хелиодром, близо до Мостар. Съобщава се, че операцията цели събиране на допълнителна информация, свързана с деянията на бившия външен министър на БиХ Ядранко Пърлич. (ФоНет, Онаса, Дневни Аваз, Слободна Далмация, ХИНА - 13/10/03)
