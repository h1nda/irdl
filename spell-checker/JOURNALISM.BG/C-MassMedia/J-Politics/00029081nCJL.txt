Косовският парламент проведе дебати по резолюция за осъждане на престъпленията от комунистическата епоха
					23/01/2009
					 
						ПРИЩИНА, Косово -- Парламентът не успя да постигне консенсус в четвъртък (22 януари), по време на дебатите по резолюция за осъждане на престъпленията, извършени от бившия югославски комунистически режим в Косово. Депутатите обаче постигнаха съгласие, че резолюцията, която според тях се нуждае от пояснения, ще бъде гласувана на следващото заседание. Опозиционните партии омаловажиха важността на резолюцията. „Всички ние знаем, че престъпленията срещу народа на Косово бяха само в малка част основани на идеология; те бяха на етническа основа. Те се случваха както преди комунизма, така и след неговия край,” каза представителят на Алианса за бъдещето на Косово Ардиан Гини. (Коха Диторе, Зери - 23/01/09; Кохавижън, РТВ 21 - 22/01/09)
