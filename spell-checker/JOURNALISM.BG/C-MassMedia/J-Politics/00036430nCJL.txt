Красничи заяви, че партиите ще решават въпроса с насрочването на изборите в Косово
					20/10/2010
					 
						ПРИЩИНА, Koсово -- Председателят на парламента и действащ президент Якуп Красничи заяви във вторник (19 октомври), че решаването на сегашната институционална криза зависи от волята на партиите в парламента. След редовно заседание на председателството на парламента Красничи потвърди, че той преди е подкрепил идеята за провеждане на извънредни избори, за да се сложи край на кризата" но само ако политическите партии постигнант консенсус за това, а не чрез опити изборите да бъдат наложени". 
						В други новини от вторник се съобщава, че Международната гражданска служба (МГС) е призовала лидерите на Косово да организират избори в съответствие с международните стандарти. МГС все още не е изразила позиция дали подкрепя идеята за предсрочни избори, които да се проведат на 13 февруари, или за извънредни избори преди края на тази година. Това се очерта като реална възможност, след като Демократическата лига на Косово на бившия президент Фатмир Сейдиу реши през уикенда да напусне управляващата коалиция. (Би Би Си, Зери, Коха Диторе, Eпока e Ре - 20/10/10)
