Политическият диалог и съдебната система са основните предизвикателства по пътя на Македония към НАТО
					05/04/2007
					 
						СКОПИЕ, Македония -- Участниците в публичен дебат в сряда (4 април) за кандидатурата на Македония за интеграция в НАТО посочиха политическия диалог и съдебната реформа като основни предизвикателства по пътя към членство в Алианса. На срещата в Скопие присъства министърът на отбраната Лазар Еленовски и няколко от неговите предшественици. По време на дискусиите Еленовски изрази убеждението си, че важният диалог между управляващите и опозиционните партии, включително тези на етническите албанци, ще продължи. Македония се надява да получи покана за присъединяване към Алианса догодина. (Макфакс, A1 ТВ - 04/04/07)
