ЕС планира мисия в Косово независимо от резултата от преговорите за статута
					27/09/2007
					 
						ПАРИЖ, Франция -- ЕС обмисля възможността за изпращане на мисия в Косово без оглед на резултата от продължаващите преговори за статута, съобщи "Монд" в сряда (26 септември), като се позова на дипломатически източници от Брюксел. Разполагането на мисията ще се основава на Резолюция 1244 на Съвета за сигурност на ООН за Косово. 
						Вестникът съобщи, че дипломати от САЩ и ЕС смятат, че клаузите на Резолюция 1244 относно "суверенитета на (бивша) Югославия, наследена от Сърбия, над Косово", могат да бъдат заобиколени, тъй като сръбските власти са изключили косовските албанци от референдума за конституцията на страната миналия октомври, като с това имплицитно са допуснали, че те не са граждани на Сърбия. (Данас, Фокус - 27/09/07; Монд, Макфакс - 26/09/07)
