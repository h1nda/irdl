Турският парламент ще гласува отново конституционните промени във връзка с президентските избори 
					28/05/2007
					 
						АНКАРА, Турция -- След ветото на президента Ахмет Недждет Сезер върху промените в конституцията миналата седмица управляващата Партия на справедливостта и развитието (ПСР) има намерение да внесе отново същия текст и да го подложи на повторно гласуване в парламента в понеделник (28 май). Промените имат за цел директното избиране на президента от избирателите, а не от парламента. Ако този път текстът мине, както се очаква, президентът или ще одобри промените, или ще обяви национален референдум за тях. 
						Министър-председателят Реджеп Тайип Ердоган твърди, че промените са необходими за модернизиране на избирателната система и за доближаване на страната до ЕС. Сезер казва, че промените могат да застрашат баланса между властите в Турция. (Радикал, Ватан, Заман - 28/05/07)
