Управляващата партия в Турция ще свика извънредна парламентарна сесия за Ирак
					16/01/2007
					 
						АНКАРА, Турция -- Управляващата Партия на справедливостта и развитието (ПСР) смята да свика извънредна парламентарна сесия във връзка с неотдавнашните събития в съседен Ирак, главно в Киркук и Северен Ирак. Високопоставен член на ръководството на ПСР, Абдулатиф Сенер, каза в понеделник (15 януари), че външният министър Абдула Гюл ще запознае депутатите със ситуацията по време на сесията. Анкара твърди, че в Северен Ирак са разположени бази на терористичната организация Кюрдска работническа партия (ПKK).
						Също в понеделник турските власти съобщиха, че трима членове на ПКК са били убити в отделни сблъсъци с турските сили за сигурност в неспокойната югоизточна част на страната. (Сабах - 16/01/07; НТВ - 15/01/07)
