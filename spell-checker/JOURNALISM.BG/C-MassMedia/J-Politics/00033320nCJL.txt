Сръбският опозиционен лидер Илич бе ранен по време на партиен митинг
					07/02/2010
					 
						БЕЛГРАД, Сърбия – Лидерът на опозиционната партия “Нова Сърбия” (НС) Велимир Илич бе нападнат в центъра на Белград в петък (5 февруари) и бе ранен леко в главата. Мъжът, за когото се твърди, че го е нападнал, бе арестуван и трябваше да бъде защитаван от полицията от разгневените поддръжници на Илич. Инцидентът е станал на митинг на НС за събиране на подписи за провеждането на предсрочни парламентарни избори. Веднага след инцидента, Илич е настоял за разследване и за оставката на вътрешния министър Ивица Дачич. Всички политически партии са осъдили нападението. (ДПА, Maкфакс, Б92, Бета, Taнюг - 05/02/10)
