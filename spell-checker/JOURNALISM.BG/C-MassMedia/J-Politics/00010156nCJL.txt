В БиХ ще започнат преговори между ХДО и БПДД , след като ХДО обяви разпадането на сегашната коалиция
15/03/2004
 
САРАЕВО, Босна и Херцеговина (БиХ) -- Две от основните политически партии в БиХ - Хърватската демократична общност (ХДО) и босненската Партия на демократичното действие (БПДД) се очаква да проведат преговори в понеделник (15 март), след като ХДО обяви в петък, че е приключила партньорството си с БПДД. Двете партии, заедно със Сръбската демократическа партия, са членове на коалиционното правителство. Лидерът на ХДО Бариша Чолак, който досега заемаше поста министър на държавната сигурност, отдаде разпада на коалицията на различния относно реформите. Той обвини освен това БПДД в опит да доминира над хърватите.
Други новини: Службата на върховния представител (СВП) изрази в събота неодобрение към назначението на Релия Ковач за нов шеф на Държавната гранична служба на БиХ. Според СВП назначението е политически мотивирано. (Независне новине - 15/03/04; Източници на СВП - 14/03/04; РТРС - 13/03/04)
