Македонският президент съобщи, че проблемът с името е по-важен, отколкото членството в НАТО
					28/12/2007
					 
						СКОПИЕ, Македония -- Президентът Бранко Цървенковски заяви за Алсат-М ТВ в четвъртък (27 декември), че ако трябва да направи "окончателен избор" между членство в НАТО и конституционното име на неговата страна, той ще избере името. Цървенковски направи това изявление в отговор на неотдавнашните заплахи от страна на Гърция, че тя ще блокира членството на Македония в НАТО, ако не бъде решен спора с името между двете страни. Според Цървенковски, подобен ход ще бъде грубо нарушение на временния договор от 1995 г. Президентът също призна, че международната общност оказва натиск върху правителствата и на двете страни да намерят решение. (Дневник, Утрински Весник - 28/12/07; Макфакс, МРТ - 27/12/07)
