Ердоган отрече съобщенията за предсрочни избори
					03/04/2005
					 
						АНКАРА, Турция -- Премиерът Реджеп Тайип Ердоган каза пред репортери в петък (1 април), че не планира провеждане на предсрочни парламентарни избори. Местна медия съобщи неотдавна, че Ердоган обмисля такъв ход, след като няколко депутати напуснаха неговата Партия на справедливостта и развитието. Ердоган каза, че политическата стабилност и сигурността са жизнено важни за турската икономика. Също в петък президентът Ахмет Неждет Сезер наложи вето върху закон за пълната продажба на приватизирана телевизионна компания на чуждестранни инвеститори с аргумента, че това е във вреда за националните интереси на Турция. (Ройтерс, АФП, НТВ - 01/04/05)
