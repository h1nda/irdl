В Брюксел започна третия кръг от преговорите по разширяването на ЦЕФТА
					14/09/2006
					 
						БРЮКСЕЛ, Белгия -- Третият кръг от преговорите по разширяването на Централноевропейското споразумение за свободна търговия (ЦЕФТА) започна в Брюксел в сряда (13 септември). На тридневната среща ще присъстват представители на България, Хърватия, Македония и Румъния -- четирите настоящи членки на ЦЕФТА -- и на страните кандидатки Албания, БиХ, Молдова, Черна гора и Сърбия, както и на ЮНМИК. Целта на дискусиите е да се изготви текст на споразумението за ЦЕФТА, което да замени съществуващите в момента 31 двустранни споразумения за свободна търговия. (Пословни Дневник, Вечерни Лист - 14/09/06; ХРТ, ХИНА - 13/09/06)
