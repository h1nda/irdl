Две етнически албански партии напуснаха заседание на парламента на Македония
					17/07/2007
					 
						СКОПИЕ, Македония -- Опозиционният етнически албански Демократичен съюз за интеграция (ДСИ) отново напусна парламента в понеделник (16 юли), заедно със своите колеги от Партията за демократичен просперитет, като изрази остро недоволство от предложението на управляващата ВМРО-ДПМНЕ за нов парламентарен правилник. Джеват Адеми от ДСИ каза, че законопроектът за използването на езиците не е сред 46-те законопроекта, които е трябвало да бъдат приети по т. нар. "принцип на Бадинтер", който предвижда одобрение от мнозинството депутати от партиите на малцинствата. Адеми заяви, че включването на законопроекта е било част от неотдавнашното споразумение, сключено с министър-председателя Никола Груевски, което сложи край на продължителния бойкот на парламента от страна на ДСИ. (A1 ТВ, Телма ТВ - 16/07/07)
