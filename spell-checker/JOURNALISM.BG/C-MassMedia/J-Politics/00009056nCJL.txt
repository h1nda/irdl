Президентът на Сърбия и Черна гора Марович е на посещение в БиХ
13/11/2003
 
САРАЕВО, Босна и Херцеговина (БиХ) -- Президентът на Сърбия и Черна гора Светозар Марович пристигна на първото си официално посещение в Сараево в четвъртък (13 ноември). Неговата делегация ще участва в съвета за междудържавно сътрудничество след среща с тримата членове на председателството на БиХ. Очаква се срещата на съвета да разгледа гранични и икономически въпроси, както и проблеми, свързани с правата и статута на гражданите на БиХ, които живеят в Сърбия и Черна гора.
Други новини: Външният министър на БиХ Младен Иванич каза пред местни репортери в сряда, че членството на страната в НАТО е неизбежно. Той добави, че БиХ ще се присъедини към алианса с малочислена армия от 3 000 до 5 000 професионални войници. (ФЕНА, Би Би Си - 13/11/03; СРНA, ФЕНА, Би Би Си - 12/11/03)
