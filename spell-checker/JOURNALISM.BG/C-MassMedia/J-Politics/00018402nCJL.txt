Президентите на страните от ЮИЕ потвърждават решимостта си за укрепване на регионалното сътрудничество
					30/04/2006
					 
						ДУРЕС, Албания -- На неформална среща в Дурес в петък (28 април), президентите на няколко страни от Югоизточна Европа потвърдиха решимостта си да укрепват регионалното сътрудничество. На събитието, което се проведе по инициатива на албанския президент Алфред Мойсиу и неговия хърватски колега Стипе Месич, присъстваха и председателят на Председателството на БиХ Сюлейман Тихич, президентът на България Георги Първанов, на Македония - Бранко Цървенковски, на Черна гора - Филип Вуянович, на Румъния - Траян Басеску и на Сърбия - Борис Тадич. Участниците постигнаха споразумение за укрепване на регионалното сътрудничество чрез подкрепа за регионални инициативи като Процесът на сътрудничество в ЮИЕ, както и чрез проекти, насочени към евроатлантическа интеграция. Те също подчертаха значението на демократизацията, на завършването на процеса на завръщане на бежанците, на защитата на малцинствата и на сътрудничеството с трибунала на ООН за военни престъпления. (Албейниън нюз - 29/04/06; Уеб-сайт на албанския президент - 28/04/06)
