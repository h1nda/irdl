СВП съобщи, че политическите санкции срещу 36 лица в БиХ са отменени
		06/11/2005
		 
			САРАЕВО, Босна и Херцеговина (БиХ) -- Санкциите срещу 36 лица, които им забраняват да участват в политическия и обществен живот, са били отменени с решение, издадено в петък (4 ноември) от Върховният представител Пади Ашдаун. Според официално изявление, решението е било взето поради променените обстоятелства или поради факта, че засегнатите лица вече не застрашават мирния процес в БиХ. Като друг фактор се цитира по-доброто сътрудничество на Република Сръбска с трибунала на ООН за военни престъпления.
			В други новини се съобщава, че от прокуратурата в БиХ са потвърдили в петък, че се води разследване за участие в терористични действия на шведския гражданин Мирсад Бекташевич и турския гражданин Чешур Абдулкадир, които бяха арестувани в БиХ на 19 октомври. Двамата ги очакват обвинения в терористични действия и незаконно притежание на оръжие и експлозиви. Заедно с тях бе арустуван и босненски гражданин, но впоследствие той бе освободен. По-рано този месец, датската полиция установи, че десет лица, за които се предполага, че са терористи, са свързани със задържаните лица в БиХ. (Независне новине - 05/11/05; Фена, ПБС Бих, НТВ Хаят - 04/11/05)
