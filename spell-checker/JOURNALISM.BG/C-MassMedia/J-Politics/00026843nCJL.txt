Сейдиу заяви, че Косово не възнамерява да провежда нови преговори за статута със Сърбия
					22/06/2008
					 
						ПРИЩИНА, Косово -- Президентът Фатмир Сейдиу заяви в петък (20 юни), че Косово няма да започва нови преговори за статута със Сърбия и никога няма да се съгласи северната му част да бъде откъсната. "Косово съществува за всички свои граждани. Това е многонационална общност с териториална цялост, която се радва на международна подкрепа", заяви президентът. 
						От своя страна сръбският премиер Воислав Кощуница благодари на Москва в събота за това, че е попречила на Съвета за сигурност на ООН да приеме предложението на Генералния секретар Бан Ки Мун за прехвърляне на правомощията на ЮНМИК в Косово на ЮЛЕКС. "Русия последователно защитава устава на ООН и действащата Резолюция 1244, която гарантира суверенитета и териториалната цялост на Сърбия", каза Кощуница. (Maкфакс, ИТАР-ТАСС - 21/06/08)
