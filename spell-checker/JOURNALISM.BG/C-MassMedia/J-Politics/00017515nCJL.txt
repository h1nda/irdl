Сийдиу бе официално номиниран за президент на Косово
					08/02/2006
					 
						ПРИЩИНА, Косово, Сърбия и Черна гора -- Управляващата партия на покойния Ибрахим Ругова, Демократичната лига на Косово (ДЛК), официално номинира във вторник (7 февруари) един от своите лидери, 54-годишния адвокат и професор Фатмир Сейдиу, за президент. ДЛК се ползва с подкрепата на коалиционния си партньор, Алианса за бъдещето на Косово, както и на две по-малки партии. Гласуването в парламента ще се проведе на 13 февруари. Ръководителят на ЮНМИК Сьорен Йесен-Петерсен приветства номинацията, заявявайки, че смъртта на Ругова от рак на белите дробове миналия месец е била "тежка загуба" за Косово и че е важно прогресивните възгледи на покойния президент да намерят продължение. (AП, Киодо, Ройтерс, АФП, Уеб сайт на ООН, KosovaLive - 07/02/06)
