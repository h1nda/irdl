Албанският президент Топи определи дата за местните избори през 2011 г. 
					07/09/2010
					 
						ТИРАНА, Албания -- В понеделник (6 септември) президентът Бамир Топи подписа указ за определянето на 8 май 2011 г. за дата на местните избори. Ходът стана факт само два дена преди изтичането на крайния срок за това. Двете основни политически партии - управляващата Демократическа партия и опозиционната Социалистическа партия (СП) - сега трябва да се постараят да прокарат реформи и да си сътрудничат за усъвършенстването на избирателния кодекс. Последните местни избори бяха проведени през 2007 г. Главната битка по време на изборите през 2011 г. се очаква да бъде надпреварата за кметското място в Тирана, което лидерът на СП Еди Рама понастоящем заема. (Би Би Си, Гласът на Америка, Шекули, Топ Ченъл, Ора Нюз, Balkan Web - 06/09/10)
