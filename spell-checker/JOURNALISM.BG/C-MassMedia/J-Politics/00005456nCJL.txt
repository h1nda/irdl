Хърватското правителство подписа споразумения за статута на религиозните общества
22/12/2002
 
ЗАГРЕБ, Хърватска -- В петък (20 декември) правителството одобри споразумения с лидерите на сръбската православна църква и ислямската общност, които уреждат статута на двете религиозни общности в страната, населена предимно с католици. Документите осигуряват финансова подкрепа от държавния бюджет, връщане на отнетата собственост и пропорционално представяне в институциите. След подписването премиерът Ивица Рачан заяви, че споразуменията показват, че Хърватска е "демократична страна, в която съжителстват различни култури и религии". (Tанюг, AФП - 20/12/02)
