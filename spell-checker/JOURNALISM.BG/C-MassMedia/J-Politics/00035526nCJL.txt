Партията на Главаш осъди решението на хърватски съд 
					03/08/2010
					 
						ЗАГРЕБ, Хърватия -- Хърватската демократическа партия на Славония и Бараня (ХДПСБ) разкритикува решението на Върховния съд, потвърждаващо осъдителната присъда на Бранимир Главаш за военни престъпления срещу сръбски цивилни граждани по време на войната от 1991-1995 г. Председателството на партията проведе заседание в Дриновци, Босна и Херцеговина, в понеделник (2 август) и обсъди решението на съда. Присъдата срещу основателя на ХДПСБ Главаш беше намалена от десет на осем години затвор с решението от миналата седмица на Върховния съд. През май 2009 г. той беше осъден на десет години затвор за престъпления срещу етнически сърби в град Осиек през 1991 г. Неговата партия твърди, че Главаш е бил преследван поради своята партийна принадлежност. Преди да създаде ХДПСБ, той беше член на управляващия Хърватски демократичен съюз. (ХРТ, dalje.com, tportal.hr - 02/08/10)
