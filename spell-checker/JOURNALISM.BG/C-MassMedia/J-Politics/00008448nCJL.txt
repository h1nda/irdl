Хърватският премиер Рачан потвърждава датата на общите избори
23/09/2003
 
ЗАГРЕБ, Хърватия -- Премиерът Ивица Рачан се срещна с партньорите си от управляващата коалиция в понеделник (22 септември) и потвърди, че общите избори ще бъдат насрочени за 23 ноември. Предлаганят график ще бъде представен на президента, който по закон определя датата на изборите, каза Рачан. Той добави, че до 9 октомври правителството възнамерява да привърши работата по дългия въпросник на Европейската комисия, важна стъпка по пътя на страната към членство в ЕС.
Други новини: работници, членуващи в профсъюзите, заявиха, че ще блокират най-важните пристанища в продължение на един час в четвъртък. Според лидерите на синдикатите тези действия са израз на протест срещу отказа на кабинета да изтегли от парламента спорен законопроект за стоките, превозвани по море и за пристанищата. (ХИНА, Би Би Си - 22/09/03)
