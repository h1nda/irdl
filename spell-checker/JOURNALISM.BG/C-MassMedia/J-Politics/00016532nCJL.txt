Президентите на БиХ, Хърватия и Сърбия и Черна гора не успяха да приемат обща декларация по Дейтънското споразуемние
					08/11/2005
					 
						САРАЕВО, Босна и Херцеговина (БиХ) -- В понеделник (7 ноември) завърши двудневна среща на върха, като участниците в нея - босненският представител в председателството на БиХ Сюлейман Тихич, хърватският президент Стипе Месич и президентът на Сърбия и Черна гора Светозар Марович - не успяха да приемат съвместна декларация по предложените промени в Дейтънското мирно споразумение. Срещата се проведе в рамките на т. нар. Игманска инициатива за тристранно сътрудничество. След това Месич и Марович излязоха с изявления, в които посочиха като причина липсата на разбирателство в тристранното председателство на БиХ. (Фена, ПБС БиХ, ХИНА - 07/11/05)
