Партия от управляващата коалиция ще смени представителя си в албанското правителство
					23/09/2008
					 
						ТИРАНА, Албания -- Партията Съюз за човешки права (ПСЧП), членка на управляващата коалиция, е поискала от правителството да смени сегашния представител на партията, министъра на труда, социалните въпроси и равноправието Коста Барка. На среща с министър-председателя Сали Бериша в понеделник (22 септември) лидерът на ПСЧП Вангел Дуле е поискал Барка, за когото партията заявява, че вече не служи на нейните интереси, да бъде заменен от Андреа Марто. Барка каза, че е разбрал за предложената замяна от съобщенията в медиите. (Би Би Си, Шекули, Газета Шкиптаре, Шкип - 23/09/08; Алсат, BalkanWeb - 22/09/08)
