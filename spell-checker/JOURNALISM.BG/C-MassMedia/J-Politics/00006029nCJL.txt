Албанският президент предложи Швеция да открие посолство в Тирана
19/02/2003
 
ТИРАНА, Албания -- Президентът Алфред Моисиу предложи Швеция да открие свое посолство в Тирана с оглед укрепването на бъдещите отношения между страните. Друго негово предложение е засилване на сътрудничеството в областта на туризма.
Според други новини, във вторник (18 февруари) министър-председателят Фатос Нано се срещна с посланика на Швейцария в Албания Ерих Пирхер. След срещата Нано даде висока оценка на усилията на Швейцария за укрепване на сътрудничеството и на мира на Балканите. (AТA - 18/02/03)
