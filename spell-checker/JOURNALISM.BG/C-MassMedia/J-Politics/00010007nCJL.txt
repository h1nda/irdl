Управляващите социалисти в Албания започват кампания за вътрешни избори
01/03/2004
 
ТИРАНА, Албания -- Управляващата социалистическа партия (СП) в Албания даде старт на кампания за вътрешни избори в понеделник (1 март). Секретарят на СП, отговарящ за връзките с обществеността, каза, че платформата на Великото събрание на партията ще съдейства за насърчаване на прозрачността, за подобряване на политическия климат в страната, ще ускори икономическото и социално развитие и евроатлантическата интеграция, както и ще подобри жизнения стандарт.
Междувременно албанският министър на отбраната Пандели Майко посети Македония в неделя. Той се срещна със своя македонски колега Владо Бучковски и изрази съболезнованията си по повод смъртта на президента Борис Трайковски. Президентът Алфред Моисиу изрази съболезнованията си в македонското посолство в Тирана и каза, че смъртта на Трайковски е загуба за целия балкански регион. (АТА, Албанско радио -29/02/04; АТА - 28/02/04)
