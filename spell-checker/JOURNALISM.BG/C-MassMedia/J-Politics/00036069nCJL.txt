Косово отхвърли възможността за преговори с Белград без участието на САЩ
					17/09/2010
					 
						ПРИЩИНА, Косово -- Властите в Прищина заявиха, че няма да влизат в каквито и да било преговори с Белград без посредничеството на Съединените щати. Седмица след като Общото събрание на ООН прие резолюция, която отваря вратите за преговори, не е определен нито формат, нито график. В резолюцията се предвижда ЕС да играе водеща роля в улесняването на преговорите. Вицепремиерът Хайредин Кучи каза в четвъртък (16 септември), че ролята на Съединените щати във всички процеси, свързани с Косово, е незаменима. Представителите на опозицията също подкрепят ролята на Вашингтон в преговорите с Белград. Властите обаче отново подчертаха, че преговорите няма да засягат статута или територията на страната, а технически въпроси от взаимен интерес. (Кохавижън, РТК, ТВ 21, Телеграфи - 16/09/10)
