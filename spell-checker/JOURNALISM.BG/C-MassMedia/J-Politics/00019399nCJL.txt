България ще проведе президентски избори на 22 октомври
					27/07/2006
					 
						СОФИЯ, България -- В четвъртък (27 юли) парламентът реши да проведе следващите президентски избори в България на 22 октомври, както предложи управляващата Българска социалистическа партия (БСП). По закон изборите трябва да се проведат между 22 октомври и 22 ноември. Единственият сигурен кандидат е сегашният президент Георги Първанов от БСП, който ще се кандидатира за втори мандат. Десните опозиционни партии водят преговори, но не могат да се споразумеят за общ кандидат. (Дневник - 27/07/06; Дарик, бТВ - 26/07/06)
