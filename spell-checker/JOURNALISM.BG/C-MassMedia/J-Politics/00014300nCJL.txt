Парламентарна комисия отхвърля частичното анулиране на резултатите от местните избори в Македония 
					20/04/2005
					 
						СКОПИЕ, Македония -- Парламентарна анкетна комисия отхвърли във вторник (19 април) искане на група опозиционни депутати от етнически албански произход за частично анулиране на резултатите от проведените наскоро местни избори. Според Демократическата партия на албанците (ДПА) повторното гласуване трябва да се проведе в 16 общини, населени предимно с етнически албанци, включително Гостивар, Тетово, Липково, Арачиново, Струга и Терче. ДПА, която бойкотира балотажа, твърди, че сериозни нарушения са помрачили първия тур, проведен на 13 март. Членовете на комисията, представляващи други парламентарни партии, отхвърлиха това искане като неоснователно. (A1 TВ, Teлма TВ - 19/04/05)
