Турският парламент прие конституционна поправка за намаляване минималната възраст на депутатите
					04/05/2007
					 
						АНКАРА, Турция -- С около 60% парламента одобри на първо четене в четвъртък (3 май) конституционна поправка, която намалява минималната възраст за депутати от 30 на 25 години. След второто четене в неделя, поправката трябва да бъде представена на президента за окончателно одобрение. Управляващата Партия на справедливостта и развитието внесе друга конституционна поправка в парламента, която ще позволи президентът да бъде избиран от избирателите, а не от парламента. Все още не е ясно кога парламентът ще гласува поправката. 
						Междувременно президентът Ахмет Недждет Сезер заяви, че възнамерява да остане на поста си до 16 май, когато изтича неговият мандат, докато бъде избран следващият президент. Сезер, който е бивш член на Конституционния съд, заяви че по закон той трябва да продължи да изпълнява президентските си функции чрез междинен мандат. (Заман, Сабах, Хуриет, Милийет - 04/05/07; Агенция Анадолу - 03/05/07)
