Турският премиер призова парламента да подкрепи пакета от реформи на ЕС
30/05/2003
 
АНКАРА, Турция -- В реч пред парламента в четвъртък (29 май) премиерът Реджеп Тайип Ердоган поиска пълна подкрепа за шестте предложени поправки в турското законодателство, които имат за цел хармонизирането му с това на ЕС. Той заяви, че неуспехът в интеграцията ще постави страната в изолация по отношение на сигурността и външната политика. Премиерът допълни, че това е правилният път, въпреки че процесът на присъединяване няма да е лек.
Също в четвъртък зам.-началникът на ГЩ на турската армия ген. Ясар Буюканит заяви, че военните подкрепят усилията на правителството за интеграция в ЕС, въпреки твърденията в медиите за обратното. (Хюрриет, Миллиет - 30/05/03; Анадолска агенция, НТВ, ТРТ 2, АФП - 29/05/03)
