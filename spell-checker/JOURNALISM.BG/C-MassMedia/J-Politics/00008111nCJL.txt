Полският президент е на посещение в България
25/08/2003
 
СОФИЯ, България -- Полският президент Александър Квашневски пристигна в понеделник (25 август) на двудневно посещение по покана на своя български колега Георги Първанов. Двамата ще обсъдят потенциала за укрепване на двустранните отношения, особено в областта на туризма и търговията. Те ще разгледат и възможното сътрудничество в контекста на членството в ЕС и НАТО, както и участието на българския мироопазващ контингент в Карбала, Ирак, като част от ръководената от Полша многонационална дивизия.
Междувременно българският външен министър Соломон Паси замина за Багдад в неделя, за да обсъди участието на неговата страна във възстановяването на Ирак. Той и делегацията, включваща и представители на деловите среди, се срещнаха с един от помощниците на Пол Бремър, американският цивилен администратор на Ирак. Паси ще посети и българското посолството в Багдад, за да оцени нанесените там щети. (БТА, Труд, 24 маса, Дневник, Сега - 25/08/03; АФП, Труд, 24 часа, БТА, БНТ - 24/08/03)
