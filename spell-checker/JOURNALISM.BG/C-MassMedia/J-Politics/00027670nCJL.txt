Опозиционните партии в Косово поискаха оставката на външния министър
					08/09/2008
					 
						ПРИЩИНА, Косово -- Опозиционните партии в неделя (7 септември) поискаха оставката на външния министър Скендер Хисени отчасти заради това, че не е успял да лобира успешно за международното признаване на Косово. Опозицията е настояла Хисени да докладва пред парламента за неуспеха на своята политика, което вероятно ще бъде първият въпрос, който депутатите ще обсъдят по време на есенната сесия на парламента.
						Други новини - Последният доклад на ОССЕ за човешките права, етническите взаимоотношения и демокрацията - между август 2007 и юли 2008 г. - критикува властите в Косово за опитите им да влияят върху институции като полицията, съдебните органи и медиите. В доклада обаче не се споменава за насилието в Северно Косово, което последва едностранно обявената независимост през февруари, съобщиха местните медии. (Коха диторе, Лайм, Kосова сот, Експрес - 08/09/08)
