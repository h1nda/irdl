Българският парламент избра комисия за работа с досиетата на бившата Държавна сигурност
					06/04/2007
					 
						СОФИЯ, България -- Парламентът най-после избра в четвъртък (5 април) членовете на комисията, която ще контролира отварянето на досиетата на Държавна сигурност от времето на бившия комунистически режим. Изборът бе направен след тримесечно забавяне заради политически спорове между управляващата коалиция и дясната опозиция. Първата задача на комисията най-вероятно ще бъде да провери миналото на кандидатите за членове в Европейския парламент. 
						Други новини -- Двама прокурори бяха задържани в сряда по подозрения в рушветчийство. Следователите твърдят, че варненският областен прокурор Георги Манасиев е предложил подкуп от 1500 евро на члена на Върховната касационна прокуратура Боян Тошев, който го е приел в замяна на подпомагане на кариерата на Манасиев. (Сега, Монитор - 06/04/07; Дарик, бТВ - 05/04/07)
