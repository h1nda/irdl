Косовска партия иска определяне на дата за избори
					13/05/2009
					 
						ПРИЩИНА, Косово -- Във вторник (12 май) опозиционният Алианс за бъдещето на Косово (АБК) разкритикува местните лидери за отлагането на решението за датата на провеждане на общинските избори. Представителят на АБК Ардиан Джини настоя за назначаването на изпълнителен ръководител на секретариата на Централната избирателна комисия (ЦИК), заявявайки, че забавянето облагодетелства партиите от управляващата коалиция и вреди на цялостния избирателен процес. По-рано тази седмица президентът Фатмир Сейдиу обяви, че ще се срещне с всички лидери на политически партии, за да вземе решение за точната дата на изборите през есента.
						Други новини -- Председателят на ЦИК Заит Джемайли подаде оставка във вторник, позовавайки се на "лични причини". Местните медии определиха това като пример за хаоса, царящ в ЦИК. (Зери, Коха Диторе - 13/05/09; Кохавижън, Телеграфи, РТК - 12/05/09)
