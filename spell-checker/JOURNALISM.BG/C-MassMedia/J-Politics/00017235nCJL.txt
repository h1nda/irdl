Румънският президент призова за масово обновяване на инфраструктурата
					13/01/2006
					 
						БУКУРЕЩ, Румъния -- В четвъртък (12 януари) президентът Траян Бъсеску призова правителството да вземе назаем около 30 млрд. евро до 2013 г., за да финансира строежа на нови магистрали и развитието на селските райони. Той каза, че страната ще получи същата сума от ЕС през 2007-2013 г. Бъсеску каза, че планът е осъществим, като се има предвид ниският външен дълг на Румъния. Правителството вече планира да инвестира приходите от приватизацията в ремонт на пътища, училища и болници. Бъсеску каза, че целта за присъединяване към ЕС през 2007 г. е похвална, но настоя правителството да се насочи и към други въпроси, като например инфраструктурата. (Найн о'клок - 13/01/06; AП - 12/01/06)
