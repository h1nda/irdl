Турският премиер обвини френския президент Саркози в лицемерие
					13/12/2007
					 
						АНКАРА, Турция -- Министър-председателят Реджеп Тайип Ердоган обвини в сряда (12 декември) френския президент Никола Саркози в лицемерие по въпроса за възможното присъединяване на Турция към ЕС. "Саркози заяви едно нещо по време на нашите двустранни срещи и друго нещо зад гърба ни. Това не е подходящо поведение за политик", каза Ердоган на среща на бизнесмени в Анкара. Саркози от дълго време поддържа тезата, че Турция не е част от Европа и не трябва да получи членство в ЕС. (Хюриет - 13/12/07; Анадолска информационна агенция, НТВ, Търкиш Прес, АФП - 12/12/07)
