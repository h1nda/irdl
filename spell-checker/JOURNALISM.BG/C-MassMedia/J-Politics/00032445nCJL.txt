Албански партии спорят преди протест на опозицията 
					20/11/2009
					 
						ТИРАНА, Албания -- Двете основни политически партии си размениха обвинения в четвъртък (19 ноември), преди протеста в Тирана, организиран от Социалистическата партия (СП) срещу манипулираните според нея общи избори на 28 юни. Премиерът Сали Бериша обвини СП, че се опитва да блокира процеса на евроинтеграция на Албания. "Готов съм на компромис, но няма да престъпя съдебно решение, тъй като тази страна функционира на базата на демократични закони," каза Бериша в парламента, който е наполовина празен, откакто опозицията реши да бойкотира работата му, настоявайки за официално разследване на изборния процес.
						Лидерът на СП Еди Рама настоява, че усилията на неговата партия да се отворят урните с бюлетини от юни са демократични и са единственият път към евроинтеграцията. (Гласът на Америка, Ора Нюз, Би Би Си, Шекули, Топ Чанъл - 19/11/09)
