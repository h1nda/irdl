Мойсиу призова партиите да спазват добро поведение по време на предизборната кампания
					21/01/2007
					 
						ТИРАНА, Албания -- Президентът Алфред Мойсиу разпространи в петък (19 януари) проектокодекс на поведение за всички политически партии, които ще участват в местните избори на 18 февруари. Президентът призова партиите да се ангажират да зачетат документа, който определя правилата за толерантна, демократична и честна предизборна кампания. Мойсиу подчерта, че наближаващите избори са от изключителна важност за демократическото бъдеще на страната и за нейната евроатлантическа кандидатура. Той също призова за безпристрастно медийно отразяване и за въздържане от всякакви провокации и насилие. (Албейниън Нюз, KosovaLive - 20/01/07; Уеб-сайт на албанския президент - 19/01/07)
