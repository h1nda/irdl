Еврокомисарят по разширяването Рен призова албанските политически партии да намерят консенсусна кандидатура за президент
					25/05/2007
					 
						БРЮКСЕЛ, Белгия -- Еврокомисарят по разширяването Оли Рен се срещна с премиера на Албания Сали Бериша в Брюксел в четвъртък (24 май) и заяви, че различните политически партии трябва да намерят кандидат за президент, когото всички ще подкрепят, докато работят върху избирателната реформа. Бериша се съгласи и заяви, "Възможно е да се намери консенсусна кандидатура за президент и всички партии се опитват да го постигнат." Колкото до избирателната реформа, Бериша заяви, че е готов да приеме всяко предложение на опозицията. 
						В Брюксел Бериша също се срещна с Генералния секретар на НАТО Яп де Хоп Схефер, който потвърди, че интеграцията на Албания в НАТО е пряко обвързана с реформите, предприети от правителството, което изисква сътрудничество с опозицията. Де Хоп Схефер оцени факта, че заместник-председателят на Парламента Или Буфи от опозиционната Социалистическа партия, придружава Бериша по време на пътуването му. (Коха Йоне, Шекули - 25/05/07; Болкънуеб, A1ТВ Tоп-Ченъл - 24/05/07)
