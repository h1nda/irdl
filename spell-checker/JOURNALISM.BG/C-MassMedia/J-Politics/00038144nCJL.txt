Очаква се македонският парламент да гласува за саморазпускането си в четвъртък 
					12/04/2011
					
						СКОПИЕ, Македония -- Очаква се депутатите да гласуват за разпускането на парламента в четвъртък (14 април), съобщи в понеделник председателят на парламента Трайко Веляноски. Един ден по-късно той ще подпише решение за провеждане на извънредни избори на 5 юни. Веляноски призова всички депутати да присъстват на заседанието в четвъртък, когато трябва да бъде избран и нов председател на Държавната избирателна комисия. Опозицията, която продължава своя парламентарен бойкот, е приела предложението на управляващата коалиция за провеждане на предсрочни избори през юни. (МИА, Сител, Радио Свободна Европа - 11/04/11)
