Македонският премиер Бучковски призовава опозиционна партия на етническите албанци да участва в балотажа
					24/03/2005
					 
						СКОПИЕ, Македония -- Премиерът Владо Бучковски, председател на управляващия Социалдемократически съюз за Македония, призова в сряда (23 март) опозиционната Демократична партия на албанците (ДПА) да преразгледа запланувания си бойкот на втория тур на местните избори в неделя. Бучковски подчерта, че оттеглянето на ДПА от избирателния процес ще засегне политическия блок на етническите албанци в Македония, както и демократизацията като цяло. Неговият призив бе отправен след среща, която трябваше да сближи лидерите на основните партии. На нея обаче не присъстваха представители нито на ДПА, нито на основната опозиционна македонска партия ВМРО-ДПМНЕ.
						Други новини: Бучковски посети в сряда София, където призова за по-големи български инвестиции в Македония. Бучковски и българският му колега Симеон Сакскобургготски окачествиха двустранните отношения като по-добри от всякога. (Дневник, Медиапул, Уеб-сайт на македонското правителство - 24/03/05; A1 TВ, Макфакс, Уеб-сайт на българското правителство - 23/03/05)
