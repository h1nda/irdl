Сръбският президент Тадич назначи нов началник на генералния щаб
					16/02/2009
					 
						БЕЛГРАД, Сърбия -- Президентът Борис Тадич назначи в неделя (15 февруари) генерал Милое Милетич за нов началник на генералния щаб на сръбската армия. Генерал Младен Чиркович, който бе командващ на сухопътните войски, ще бъде негов заместник. Любиша Дикович ще заеме поста му. Милетич стана изпълняващ длъжността началник на генералния щаб на 30 декември, след като Тадич, използвайки конституционните си правомощия, уволни Здравко Понош заради конфликт с министъра на отбраната Драган Шутановац. (Танюг, Б92, Глас Сърбие - 15/02/09)
