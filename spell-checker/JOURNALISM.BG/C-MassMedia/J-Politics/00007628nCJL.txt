Бившият президент на Румъния е избран за лидер на нова дясна партия
14/07/2003
 
БУКУРЕЩ, Румъния -- Бившият президент Емил Константинеску бе избран за лидер на Партията на народно действие, нова дясна формация, основана по-рано тази година. По време на първия конгрес на партията в края на изминалата седмица 1,200 делегати избраха и 15-членно Изпълнително бюро. Според партията Константинеску вероятно ще се кандидатира за президент по време на избори през 2004 година.
В други новини, ръководителят на делегацията на Европейската комисия в Румъния Джонатан Скийл призова НПО да станат по-активни в подкрепата и популяризирането на европейските ценности. Апелът бе отправен по време на семинар, проведен в Букурещ в края на миналата седмица. (АКТ Медиа, Найн О'Клок - 14/07/03; Ромпрес, Медиафакс - 12/07/03)
