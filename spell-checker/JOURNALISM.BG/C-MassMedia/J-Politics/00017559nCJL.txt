Американският посланик и премиерът на БиХ очакват споразумение по конституционната реформа до април
					12/02/2006
					 
						САРАЕВО, Босна и Херцеговина (БиХ) – На срещата си в Сараево в петък (10 февруари), американският посланик в БиХ Дъглас МакЕлхани и министър-председателят на БиХ Аднан Терзич изразиха общите си очаквания, че до април ще бъде постигнато политическо споразумение по ключовите конституционни реформи в страната. МакЕлхани, чиято страна посредничи в политическите преговори по проблема, призова осемте политически партии, участващи в преговорите, да гарантират постигането на споразумение преди общите избори по-късно тази година.
						Други новини – Началникът на генералния щаб на армията на БиХ генерал-лейтенант Сифет Поджич представи тазгодишния план за военни реформи, целящи да интегрират страната в евроатлантическите структури. Според Поджич, решението за новата структура на въоръжениет сили на БиХ и за създаването на ново командване и структури на държавно ниво, трябва да бъде взето до 1 юли. (Дневни аваз, Независне новине – 11/02/06, Фена, ПБС БиХ – 10/02/06)
