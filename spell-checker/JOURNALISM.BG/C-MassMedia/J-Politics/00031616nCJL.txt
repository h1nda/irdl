Сръбският президент Тадич призова за консенсус за реформите 
					13/09/2009
					 
						БЕЛГРАД, Сърбия -- Президентът Борис Тадич призова в събота (12 септември) към широк национален консенсус по политическите и икономически реформи, които Сърбия трябва да извърши, за да постигне напредък по отношение на кандидатурата си за членство в ЕС. "Предстоят ни много сериозни и трудни реформи и много работа, за да може Сърбия да влезе в ЕС като стабилна страна със стабилна икономика", каза Тадич на среща на Демократическата партия (ДП) в Белград. "Всичко това изисква мерки, които се нуждаят от широката подкрепа на гражданите, коалиционните партньори и опозицията."
						В петък външният министър Вук Йеремич заяви, че Белград официално ще представи молбата си за присъединяване към ЕС до края на тази година. "Сърбия няма друга политическа алтернатива", каза Йеремич. (Taнюг, Б92 - 12/09/09)
