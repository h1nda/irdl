Сръбският президент Тадич ще настоява за по-скорошно членство в ЕС
					03/09/2008
					 
						БЕЛГРАД, Сърбия -- Делегация, ръководена от президента Борис Тадич пътува за Брюксел в сряда (3 септември) за преговори за присъединяването на Сърбия към ЕС. Тадич, който е придружаван от премиера Мирко Цветкович, вицеприемиера Божидар Делич и външния министър Вук Йеремич, заяви, че ще търси начини за ускоряване на процеса. 
						"От съществено значение е да използваме придобивките на това, което сме постигнали досега по отношение на всички изборни процеси в Сърбия и сформирането на ново правителство, създавайки пътна карта за страната да стане членка на ЕС колкото се може по-скоро", заяви Тадич във вторник. Той добави, че е важно за Сърбия да ратифицира Споразумението за стабилизация и асоцииране с ЕС бързо, за да получи статут на страна-кандидатка за членство, който й осигурява достъп до средствата за развитие от ЕС. Арестуването на обвинения във военни престъпления Радован Караджич през юли и екстрадирането му в Хагския трибунал е един от най-добрите показатели за напредъка на Белград, заяви Тадич. (Б92, ФоНет, Taнюг, AФП - 02/09/08)
