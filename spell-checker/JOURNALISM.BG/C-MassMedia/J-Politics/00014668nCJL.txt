Контактната група за БиХ призовава за политическо споразумение за реформата в полицията
					24/05/2005
					 
						ЛОНДОН, Великобритания -- Контактната група за БиХ призова в понеделник (23 май) лидерите на БиХ да сключат политическо споразумение за особено важната реформа в полицията, според изявление, публикувано след заседание в Лондон на комисията, в която са представени шест държави, и върховния представител на международната общност Пади Ашдаун. Групата призова парламента на Република Сръбска да упълномощи местни лидери да участват в подобни споразумения и да направят възможно осъществяването на ключовата реформа, като добави, че тя не представлява заплаха за двете самостоятелни области в БиХ. Контактната група включва представители на Великобритания, Франция, Германия, Италия, Русия и Съединените щати.
						Също в понеделник членове на парламентите на БиХ и Хърватия се срещнаха в Сараево. Те се обединиха около мнението, че за засилване на двустранните връзки и решаването на спорните въпроси са необходими съвместни усилия. (Дневни аваз, Независне новине - 24/05/05; Фена, РТРС, ХИНA, ПБС БиХ, НТВ хаят - 23/05/05)
