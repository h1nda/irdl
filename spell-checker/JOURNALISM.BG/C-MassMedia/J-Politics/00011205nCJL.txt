Сърбия-Черна гора и Македония постигнаха споразумение за защита на малцинствата
20/06/2004
 
БЕЛГРАД, Сърбия-Черна гора -- Разговорите между Сърбия-Черна гора и Македония за договаряне на споразумение за защита на малцинствата приключиха успешно в Белград в петък (18 юни). Документът ще засили правата на сръбското малцинство в Македония и на македонското малцинство в Сърбия-Черна гора.
В други новини, двамата кандидати в балотажа за президент са поискали подкрепата на Боголюб Карич. Той е един от най-богатите хора в Сърбия и се класира трети на първия тур. Борис Тадич от Демократическата партия ще се съревновава с ултранационалиста Томислав Николич на втория тур. В събота Николич каза, че ще свика предсрочни общи избори, ако бъде избран за президент. (Танюг, Б92 - 19/06/04; Танюг, Макфакс, A1 TВ - 18/06/04)
