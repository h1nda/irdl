Бившият високопоставен представител на СРП Николич регистрира нова партия
					12/10/2008
					 
						БЕЛГРАД, Сърбия -- Бившият заместник-лидер на Сръбската радикална партия (СРП) Томислав Николич съобщи в петък (10 октомври), че неговата нова Сръбска прогресивна партия (СПП) е официално регистрирана. Николич и бившият секретар на СРП Александър Вучич подадоха документите за регистрирането на партията в Министерството на държавната администрация и местното самоуправление, включително повече от 10 000 подписа на представители на обществеността. Николич заяви, че СПП скоро ще стане най-силната партия в Сърбия. (Правда - 11/10/08; Taнюг, Б92, ДПА, Бета, РТРС - 10/10/08)
