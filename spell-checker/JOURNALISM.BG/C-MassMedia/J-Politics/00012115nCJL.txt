Според Тадич неговата партия няма да подкрепи онези, които теглят Сърбия назад 
					27/09/2004
					 
						НОВИ САД, Сърбия-Черна Гора -- Сръбският президент Борис Тадич заяви в неделя (26 септември), че неговата Демократическа партия (ДП) ще подкрепя само демократично настроени и проевропейски кандидати на втория тур на местните избори. По време на посещение в Нови Сад Тадич обяви, че ДП няма да подкрепя екстремизма, радикализма и онези, които искат да теглят Сърбия назад. 
						Други новини: Председателят на Националния съвет на Сърбия-Черна гора за сътрудничество с Трибунала на ООН за военни престъпления Расим Ляич предупреди в петък, че работата на този орган е била ефективно блокирана поради напускането на неговите черногорски членове. Ляич разкритикува момента, избран за този ход, само дни преди посещението на главния прокурор на Трибунала на ООН за военни престъпления Карла дел Понте. (Данас - 27/09/04; Танюг, Бета - 26/09/04; Б92 - 24/09/04)
