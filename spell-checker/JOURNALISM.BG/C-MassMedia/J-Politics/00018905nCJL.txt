Хърватия и ЕС откриха преговорите по глава "Наука и изследвания"
					12/06/2006
					 
						ЛЮКСЕМБУРГ -- Хърватия и ЕС трябваше да започнат в понеделник (12 юни) в Люксембург преговорите по първата от 35-те глави на европейското законодателство - "Наука и изследвания". Местните медии определиха тази глава като сравнително лесна, добавяйки, че преговорите може да завършат за един ден.
						Други новини -- Хърватският външен министър Колинда Грабар-Китарович посети в неделя Андора за разговори с колегата си Жули Миновес. Централна тема бе икономическото сътрудничество. По-късно официални лица заявиха, че Андора проявява голям интерес към инвестиции в туристическия сектор на Хърватия. (ХРТ, Весник - 12/06/06; ХИНА - 09/06/06)
