Посланиците на СПМ призоваха към приемане на промяна в избирателния закон по отношение на Сребреница
					07/05/2008
					 
						САРАЕВО, Босна и Херцеговина (БиХ) -- В изявление във вторник (6 май) посланиците на Управителния съвет на Съвета за прилагане на мира (СПМ) призоваха парламента на БиХ да одобри предложените промени в избирателния закон, които ще дадат възможност на всички бивши жители на Сребреница, където бе извършен геноцид срещу мюсюлмани през 1995 г., да гласуват в местните избори тази есен. "Сребреница може да се превърне от символ на трагедия в символ на политическа мъдрост, отговорност и икономически напредък", казаха посланиците. Клифърд Бонд, специален пратеник на СВП за Сребреница също подкрепи предложението. И двете камари на парламента на БиХ гласуваха предложените промени в сряда.
						В други новини от вторник се съобщава, че международният представител за района на Бръчко Рафи Грегориан е внесъл поправки в статута на района на Бръчко и е въвел нов избирателен закон за района и процедурни правила за събранието на района. Грегориан заяви, че мерките целят повишаване на ефективността и функционалността на администрацията на Бръчко и подготвянето й за периода след контрола на международното общност. (Дневни Аваз - 07/05/08; Уебсайт на СВП, РТРС, ПБС - 06/05/08)
