Русия и Румъния подписаха споразумение за приятелство
06/07/2003
 
МОСКВА, Русия -- Президентите на Румъния и Русия подписаха споразумение за приятелство в петък (4 юли), символизиращо затоплянето на отношенията, които бяха обтегнати в продължение на 13 години. Владимир Путин и Йон Илиеску постигнаха съгласие за развитие на връзките в областите на енергетиката, транспорта, суровините, инженерните дейности, селското стопанство и хранителните продукти. Споразумението предвижда по-добро използване на ресурсите на Черно море и сътрудничество в транспорта по река Дунав. В събота Илиеску откри новото генерално консулство на страната в Санкт Петербург. (Ромпрес, Медиафакс - 05/07/03; AФP - 04/07/03)
