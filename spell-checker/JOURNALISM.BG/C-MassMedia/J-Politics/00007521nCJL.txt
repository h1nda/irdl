Гръцката управляваща партия ПАСОК избра ново ръководство
04/07/2003
 
АТИНА, Гърция -- Управляващата партия ПАСОК избра ново изпълнително бюро на извънредно заседание в четвъртък (3 юли). Министърът на обществения ред Михалис Хрисочоидис бе избран за генерален секретар на партията на мястото на Костас Лалиотис, който отказа предложението да остане в правителството. Промените в ръководството се извършват след решението на премиера Костас Симитис, който също е председател на ПАСОК, че членовете на изпълнителното бюро не могат да заемат едновременно постове в правителството. Симитис каза, че партийните ръководители трябва да съсредоточат вниманието си върху подготовката за парламентарните избори през пролетта на 2004 г. (AНA, MПA - 03/07/03)
