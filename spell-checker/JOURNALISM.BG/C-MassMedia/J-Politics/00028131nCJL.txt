Председателят на парламента в Черна гора изключи възможността да бъде проведен референдум за признаването на Косово 
					21/10/2008
					 
						ПОДГОРИЦА, Черна гора -- Властите не възнамеряват да провеждат референдум за признаването на независимостта на Косово, заяви в понеделник (20 октомври) председателят на парламента Ранко Кривокапич. "Никога не е имало случай някой да организира референдум в собствената си страна поради политически причини, свързани с друга страна", заяви Кривокапич. Миналата седмица действащият глава на сръбската православна църква митрополит Амфилохи Радович заяви, че войната в региона е неизбежна след независимостта на Косово и поради условията, при които е поставено сръбското малцинство в Косово.
						В други новини от понеделник се съобщава, че Международната гражданска служба в Косово е определила приоритетите за следващите шест месеца, които да приближат страната до присъединяване към ЕС. Трите главни области са децентрализация, върховенството на закона и реформи в системата за сигурност. (Коха Диторе, Лайм - 21/10/08; Maкфакс, РТЧГ, БГНЕС, Кохавижън, РТК, Телеграфи - 20/10/08)
