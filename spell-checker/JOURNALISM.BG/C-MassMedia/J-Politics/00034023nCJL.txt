Ръководителят на МГС Фейт се противопостави на избори в Северно Косово, провеждани от Белград
					01/04/2010
					 
						ПРИЩИНА, Косово -- Ръководителят на Международната гражданска служба (МГС) Питер Фейт се противопоставя на плана на Белград да организира избори в доминираното от сърби Северно Косово. В интервю за „Дойче Веле” от сряда (31 март) Фейт каза, че МГС би признала резултати само от избори, организирани от Прищина. Той добави, че откриването на служба за връзка на ЕС в доминираната от сърбите Северна Митровица би подкрепило стратегията за интегриране на северната част на страната в институциите на Прищина. (Зери, Телеграфи - 01/04/10; Дойче Веле, Кохавижън - 31/03/10)
