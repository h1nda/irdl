Кипърският президент ще продължи участието си в преговорите за обединение
					10/02/2010
					 
						НИКОЗИЯ, Кипър -- Президентът Деметрис Христофиас каза във вторник (9 февруари), че ще продължи преговорите, имащи за цел обединение на острова, въпреки критиките от неговия бивш коалиционен партньор, Движението на социалдемократите (ЕДЕК). Тази партия го обвини, че е направил стратегически грешки в преговорите с кипърските турци. ЕДЕК обяви в понеделник, че напуска управляващата коалиция поради „отстъпките”, направени от Христофиас. Той отговори по телевизията, заявявайки: „Ние не сме толкова близо до постигането на решение, колкото някои си мислят както тук, така и в чужбина, но работим за намирането на решение и този процес продължава. Никой не може да съди предварително за резултата." (Сайпръс Мейл - 10/02/10; Синхуа, Ройтерс - 09/02/10)
