Румънският парламент одобри новия кабинет 
					29/12/2004
					 
						БУКУРЕЩ, Румъния -- Новият румънски кабинет начело с Калин Попеску Таричану официално встъпи в длъжност на церемония в двореца "Котрочени" в сряда (29 декември), ден след като бе одобрен от парламента. В крайна сметка, 265 депутати подкрепиха проектокабинета, а 200 народни представители гласуваха "против", което дава на Таричану ясно мнозинство. Той изброи борбата срещу корупцията, гаранциите за свобода на словото и укрепване на независимостта на съдебната система като свои висши приоритети и посочи, че данъчната реформа ще бъде във фокуса на дейността му в последите дни на годината. Той трябваше да извърши бърза персонална промяна, отказвайки се от 29-годишната Кристина Парвулеску като кандидат за министър на европейската интеграция и заменяйки я с по-опитния Емил Динга. (Ромпрес - 29/12/04; Ройтърс, АФП, АП, Медиафакс - 28/12/04).
