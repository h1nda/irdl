Парламентарните партии в БиХ ще се срещнат отново след 15 дена 
					18/01/2011
					 
						САРАЕВО, Босна и Херцеговина (БиХ) -- Лидерите на 12-те партии, представени в държавния парламент на БиХ, решиха в понеделник (17 януари) да се срещнат отново след 15 дни, каза временният председател на парламента Аднан Башич. Той потвърди, че по-рано същия ден се е провела среща, която е завършила без постигането на напредък. В рамките на следващите две седмици се очаква партиите да сформират съюзи, които да им дадат необходимото мнозинство за гласуване - общо и по автономни области. Това на свой ред ще позволи продължаването на учредителното заседание на долната камара на парламента на БиХ. Изборите бяха проведени в началото на октомври. (Независне Новине, РТРС, СРНА, dnevnik.ba - 17/01/11)
