Турският парламент ускорява приемането на закони с оглед срещата на ЕС през декември
26/11/2002
 
АНКАРА, Турция -- Парламентът съобщи в понеделник (25 ноември), че ще работи извънредно, за да приеме всички необходими закони преди срещата на ЕС в Копенхаген на 12 и 13 декември. Новото правителство беше представило амбициозен пакет от закони, включително за бързи икономически реформи, подобряване на съдебната система и премахването на ограниченията върху свободата на словото, религията или етническата принадлежност. Лидерът на управляващата Партия на справедливостта и развитието, Реджеп Тайип Ердоган, заяви че в най-скоро време ще бъде осъществен план за спешни действия от 9 точки, свързан с изпълнението на критериите на ЕС от Копенхаген. Той включва извършването на поправки към конституцията, които ще му позволят да заеме поста министър-председател, въпреки присъдата му от 1999 г. Междувременно, Ердоган започна нова обиколка из западноевропейските столици, в търсене на подкрепа за определяне на конкретна дата за присъединяване на срещата в Копенхаген. В понеделник той посети Лондон, след което отлетя за Хелзинки. (Анадолска агенция, Дюня, Търкиш дейли нюз, АФП - 25/11/02)
