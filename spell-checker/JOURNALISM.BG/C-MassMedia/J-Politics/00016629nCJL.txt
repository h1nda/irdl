Албанският парламент прие резолюция за борба с корупцията
					16/11/2005
					 
						ТИРАНА, Албания -- Парламентът прие във вторник (15 ноември) резолюция за борба с корупцията, в която се посочва, че институционната роля на парламента по въпроси, свързани с корупция, трябва да се увеличи. В документа се предвижда и по-добра комуникация между парламента, правителството и прокуратурата при предполагаеми случаи на корупция. В него се подчертава още нуждата от сериозна реформа на държавната разузнавателна структура ШИШ с цел засилване на мерките за борба с корупцията. Резолюцията бе приета след разгорещен дебат между управляващата Демократическа партия (ДП) и опозицията, която твърди, че ДП използва корупцията като претекст за оказване на политически натиск върху някои държавни институции. (Албаейниън нюз - 16/11/05)
