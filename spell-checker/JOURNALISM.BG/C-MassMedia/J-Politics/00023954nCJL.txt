Турският министър-председател Ердоган защити новата проектоконституция
					20/09/2007
					 
						ИСТАНБУЛ, Турция -- Министър-председателят Реджеп Тайип Ердоган отхвърли критиките срещу новата проектоконституция на страната на пресконференция в сряда (19 септември). Той защити проекта на своето правителство, като заяви, че документът ще бъде представителен за цялата страна, а не само за управляващата партия. Той отбеляза също, че проектът включва текстове, премахващи забраната за носене на забрадки в университетите. "Тук ние говорим за свободите", каза Ердоган, като добави, че "забрадката не е символ на политическа партия". Опозицията обвини правителството, че се опитва да наложи ислямски печат върху конституцията и да ерозира светските традиции. 
						Други новини -- По време на посещение в Никозия в сряда новоизбраният президент Абдула Гюл обвини кипърското правителство за липсата на напредък в обединението на гръцката и турската част на острова. Кипърското правителство незабавно внесе протест в ЕС и ООН за тази, според него, незаконна визита на Гюл в една общност, която единствено Анкара признава официално. (Търкиш Дейли Нюз, Заман, Милиет, Радикал, Хюриет, Сабах - 20/09/07; АП, НТВ, АФП - 19/09/07)
