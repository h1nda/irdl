Ашдаун припомня на Баня Лука крайния срок за споразумение по реформата в полицията на БиХ 
					03/03/2005
					 
						САРАЕВО, Босна и Херцеговина (БиХ) -- По време на посещение в Баня Лука в сряда (2 март) върховният представител Пади Ашдаун отново подчерта, че краят на април е последният срок за постигане на споразумение между политиците относно най-важните реформи в полицията. Той се срещна с новия премиер на Република Сръбска Перо Букейлович и с други официални лица. Преустройството на полицията е едно от основните условия за евроинтеграцията на БиХ. 
						Междувременно в Сараево службата на Ашдаун призова Драган Чович да се оттегли като хърватски член на председателството на БиХ. Прокуратурата го обвинява в незаконно присвояване и злоупотреби със служебно положение във връзка с освобождаване от данъци в голям размер, дадено му през 2000 г. по време на службата му като финансов министър на Федерация БиХ. (Незавсине новине, Дневни аваз - 03/03/05; РТРС, Уеб-сайт на Република Сръбска, ПБС БиХ, Фена, Pincom.info, НТВ Хаят - 02/03/05)
