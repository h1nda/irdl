Турското правителство ще иска одобрение от парламента за разполагането на американски военни части
04/02/2003
 
АНКАРА, Турция -- Турският премиер Абдула Гюл заяви в понеделник (3 февруари), че ще поиска одобрение от парламента за разполагането на американски военни части на турска територия до края на седмицата. Гюл не уточни какви допълнителни правомощия ще поиска правителството и дали турските въоръжени сили ще бъдат допуснати да участват в бойни сражения. В понеделник Гюл се срещна с лидера на опозицията Дениз Байкал, за да го осведоми за последното развитие по темата. Междувременно в местните медии се появиха различни съобщения относно подкрепата, която може да осигури Турция, числеността на военните части и пълномощията, с които ще разполагат. (Хюриет, Радикал - 04/02/03; Анадолска агенция, ТРТ - 03/02/03)
