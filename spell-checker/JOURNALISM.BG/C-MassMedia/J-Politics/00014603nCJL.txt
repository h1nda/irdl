Румънският парламент ратифицира Договора за присъединяване към ЕС 
					18/05/2005
					 
						БУКУРЕЩ, Румъния -- Румънският парламент ратифицира във вторник (17 май) Договора за присъединяване с ЕС, който бе подписан на 25 април в Люксембург. Документът, одобрен от Румъния една седмица след като България ратифицира този договор, предвижда двете държави да влязат в ЕС на 1 януари 2007 г. Парламентите на 25-те държави-членки също така трябва да ратифицират договорите, което официално ще позволи на Румъния и България да се присъединят към организацията. 
						Други новини: Щетите от неотдавнашните наводнения в Румъния се оценяват на повече от 378 млн. евро, се посочва в медийни съобщения след специално правителствено заседание във вторник, което бе посветено на този въпрос. Бяха понесени загуби поради щети, нанесени върху пътния и ж.п. транспорт, както и щети върху къщи и друга инфраструктура.(Уеб сатй на румънското правителство, Ромпрес, Nine o'clock - 17/05/05)
