Избирателната комисия в БиХ регистрира партиите за изборите през октомври
					04/06/2006
					 
						САРАЕВО, Босна и Херцеговина (БиХ) -- Централната избирателна комисия на БиХ (ЦИК) регистрира 48 политически партии и 10 независими кандидати за участие в общите избори на 1 октомври. На пресконференция в събота (3 юни), председателят на ЦИК Бранко Петрич заяви, че комисията е отхвърлила регистрацията на един независим кандидат, тъй като той е бил санкциониран от Службата на Върховния представител. Една политическа формация, "Зелени БиХ" няма да може да участва в изборите за държавен парламент, тъй като не е представила необходимия минимален брой подписи на поддръжници. Петрич обаче заяви, че формацията ще може да участва в изборите на областно и кантонално равнище. (Независне новине - 04/06/06; НТВ Хаят, ПБС БиХ - 03/06/06)
