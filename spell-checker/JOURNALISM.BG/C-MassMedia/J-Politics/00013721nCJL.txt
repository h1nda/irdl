Албанският президент и началникът на командването на обединените сили на НАТО се срещнаха в Тирана
					27/02/2005
					 
						ТИРАНА, Албания -- Адмирал Майкъл Мюлен, началник на командването на обединените сили на НАТО в Неапол, похвали напредъка на военната реформа в Албания. На среща с албанския президент Алфред Мойсиу в Тирана в петък (25 февруари) Мюлен подчерта, че вратите са отворени за албанското членство в алианса и НАТО ще продължи да оказва необходимата помощ. Мойсиу от своя страна даде висока оценка на ангажираността на НАТО и САЩ с региона и процеса на мир и стабилизация. Двамата разговаряха по време на срещата на началниците на генералните щабове на страните-членки на Адриатическата харта - Албания, Хърватия и Македония. (Албейниън нюз - 26/02/05; Уебсайт на албанското президентство - 25/02/05)
