Сръбската избирателна комисия одобри 15 кандидати за президент
30/05/2004
 
Настоящи и бивши лидери и държавни глави на страни от Югоизточна Европа присъстваха на среща на общото събрание на Балканския политически клуб в Тирана в събота. Отляво-надясно: албанският премиер Фатос Нано, бившият български президент Желю Желев, бившият турски президент Сюлейман Демирел, бившият румънски президент Емил Константинеску и бившият албански президент Сали Бериша. Клубът също така включва Босна и Херцеговина, Гърция, Македония, Молдова, Сърбия-Черна гора и Косово. [AФП]
БЕЛГРАД, Сърбия-Черна гора -- Петнадесет кандидати са допуснати да участват в президентските избори в Сърбия следващия месец, съобщи в петък (28 май) републиканската избирателна комисия. Сред тях са ултранационалистът Томислав Николич, Борис Тадич от Демократическата партия, Драган Марсичанин от управляващата коалиция, Ивица Дачич от Социалистическата партия на Слободан Милошевич и най-богатият човек в Сърбия - Боголюб Карич. Принцеса Елисавета Караджорджевич също бе одобрена за кандидат. Николич, Тадич и Марсичанин се считат за фаворити в надпреварата на 13 юни, гласят резултатите от ново проучване на общественото мнение, извършено от агенция Фактор Плюс. Сърбия е без президент от декември 2002 г. Трите предишни опита за избиране на държавен глава се провалиха поради недостатъчно участие на избирателите. (Танюг - 29/05/04; AФП - 28/05/04)
