Председателят на ОССЕ подкрепя започването на преговори по статута на Косово
		16/10/2005
		 
			БЕЛГРАД, Сърбия и Черна гора - По време на посещението си в Белград и Прищина, председателят на ОССЕ Димитрий Рупел заяви в петък (14 октомври), че е дошъл моментът за започване на преговорите по статута на Косово. Рупел, който е и министър на външните работи на Словения, изрази готовността на ОССЕ да подпомогне процеса на демократизация и развитие в Косово, но същевременно подчерта, че местните временни институции трябва също да поемат отговорност за изпълнението на международните стандарти. Бъдещото решаване на статута на Косово трябва да доведе до стабилност в региона и в Европа, заяви Рупел. 
			Според други новини, КФОР са започнали голямо тридневно военно учение в петък, за да проверят взаимодействието между възстановяването на страната и транспортните части. Всичките четири, контролирани от НАТО сектори в Косово участват в учението, заедно с представители на местната полиция и на ООН. (Уеб-сайт на ОССЕ, КосовоЛайв, АП - 14/10/05)
