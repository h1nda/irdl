Евродепутатката Луначек казва, че гласоподавателите трябва да изберат косовски президент
					28/02/2011
					 
						ПРИЩИНА, Косово - Докладчикът на Европейския парламент (ЕП) за Косово Улрике Луначек казва, че президентът трябва да бъде избран пряко от гражданите, за да се избегне какъвто и да било натиск в парламента, предаде в неделя (27 февруари) Радио "Свободна Европа". Луначек присъстваше на избирането на Беджет Пацоли от депутатите миналата седмица след трети тур на гласуване. Голяма част от народните представители промениха позициите си между втория и третия тур в резултат на предполагаем оказан политически натиск през почивката. Опозиционните партии се готвят да оспорят избора на Пацоли, аргументирайки се с нарушаване на парламентарните процедури. Скоро след това Пацоли наруши конституцията, когато гласува за новото правителство. (Коха Диторе, Зъри - 28/02/11; Радио Свободна Европа - 27/02/11)
