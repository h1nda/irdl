Българската полиция издирва изчезнал президент на футболен клуб
					23/05/2008
					 
						СОФИЯ, България -- Полицията издирва известен президент на футболен клуб, който изчезна рано сутринта в четвъртък (22 май). Ангел Бончев, президент на "Литекс" (Ловеч), е бил видян за последно недалеч от къщата си в квартал Дървеница в София. Според семейството му те са се връщали у дома и Бончев е отишъл да паркира колата. Когато не се върнал, семеството му го потърсило по мобилния му телефон, но той не отговарял. "Литекс" спечели купата на България миналата седмица в мач срещу "Черно море" (Варна). Бончев, на 47 г., е бивш световен и европейски шампион по борба. Той е президент и на "Славия-Литекс", един от най-успешните български клубове по борба. (Ройтерс, РИА Новости, БГНЕС, Фокус - 22/05/08)
