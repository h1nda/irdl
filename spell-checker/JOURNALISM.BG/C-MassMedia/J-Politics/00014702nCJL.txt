Турският президент присъства на церемония по откриването на важен регионален нефтопровод
					26/05/2005
					 
						САНГАЧАЛ, Азербайджан -- Турският президент Ахмет Неждет Сезер присъства в сряда (25 май) на официална церемония близо до азербайджанската столица Баку по пускането в действие на нефтопровода Баку-Тбилиси-Джейхан (БТД). Осъществяването на проекта, започнат по инициатива на Турция през 90-те години и подкрепен от Съединените щати, отне три години. Разходите се изчисляват на близо 3 млрд. долара. Очаква се нефтопроводът да пренася по 1 милиард барела суров петрол дневно от района на Каспийско море до западните пазари. На церемонията присъстваха и президентите на Азербайджан, Грузия и Казахстан. 
						Други новини: В сряда кюрдски бунтовници убиха от засада четирима членове на турските сили за сигурност на фона на предупреждения за нарастване на насилието в смутния Югоизток. Управителят на провинцията Халук Имга заяви, че двама войници и двама селски пазачи -- членове на държавната милиция -- са били убити при нападение на автомобила им от бойци на Кюрдската работническа партия. (НТВ, TurkishPress.com, Ройтерс - 25/05/05)
