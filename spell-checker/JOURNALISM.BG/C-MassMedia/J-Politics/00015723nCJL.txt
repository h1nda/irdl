Българският парламент прие новия наказателен кодекс на първо четене
					26/08/2005
					 
						СОФИЯ, България -- В четвъртък (25 август) парламентът прие новия наказателен кодекс на страната, изменен съобразно задълженията във връзка с присъединяването към ЕС. Проектоизмененията, изготвени от бившата администрация на НДСВ, бяха одобрени почти единодушно от 240-местния законодателен орган. Само дясната партия Демократи за силна България гласува против кодекса с аргумента, че промените са чисто козметични и не решават проблемите, свързани с организираната престъпност. Часове по-късно известният престъпен бос Георги Илиев, на 39 г., бе прострелян пред собствения си клуб в курорта "Слънчев бряг". Убийството бе окачествено като поредното от серията мафиотски убийства през последните няколко години.
						Други новини -- Разпределението на местата за областни управители между партньорите в новата управляваща коалиция, Българската социалистическа партия (БСП), НДСВ и етническото турско Движение за права и свободи (ДПС), предизвиква полемики. Немалко общински организации на БСП и НДСВ, както и други партии в редица градове, се противопоставиха на идеята за назначване на управители от ДПС в градовете с предимно българско население. В черноморския град Варна в четвъртък се състояха протести на НПО, подкрепени от Българската православна църква. (Дневник, Ройтерс, БНТ, бТВ - 26/08/05; бТВ, БНТ, БНР, Медиапул - 25/08/05)
