Според Демократическата партия на Сърбия разговори за промени в кабинета са преждевременни
20/04/2004
 
БЕЛГРАД, Сърбия-Черна Гора -- Демократическата партия на Сърбия (ДПС) на сръбския премиер Воислав Кощуница заяви в понеделник (19 април), че е твърде рано да се обсъждат промени в кабинета, както и включването на нови партии в правителството. Душан Пророкович, висш функционер на ДПС, даде по този начин отговор на анонса на финансовия министър Младжан Динкич от Г-17 Плюс, който предложи да се привлече Демократическата партия в правителството след президентските избори през юни. ДПС предпочита да изчака поне 100-те дни на правителството, преди да започнат дискусии около промени в кабинета. (Б92, ФоНет - 19/04/04)
