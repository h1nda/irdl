Цървенковски преизбран за лидер на управляващата партия в Македония
09/02/2003
 
СКОПИЕ, Македония -- Министър-председателят Бранко Цървенковски беше преизбран за лидер на управляващия Социалдемократически съюз на Македония на четвъртия партиен конгрес в събота (8 февруари). Той бе единственият кандидат за поста. В речта си Цървенковски заяви отново, че приоритетите му като лидер на партията и на правителството са възстановяването на сигурността, икономическия растеж и борбата с корупцията. Той обяви също така значително намаляване на бюджетните разходи и структурни реформи в съответствие със стенд-бай споразумението за 26 млн долара, което Македония очаква да подпише с МВФ. (Македонско радио, БиБиСи, A1 ТВ - 08/02/03)
