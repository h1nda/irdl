Според съобщенията сръбските ДП и ССП са близо до коалиционно споразумение
					10/06/2008
					 
						БЕЛГРАД, Сърбия -- Сръбската социалистическа партия (ССП) и коалицията на проевропейските сили, водена от Демократическата партия (ДП) на президента Борис Тадич, са близо до постигането на споразумение за ново правителство, съобщиха местните медии във вторник (10 юни). Те са се споразумели за почти всички детайли, освен за рапределението на постовете в кабинета. "Блиц" и "Вечерне Новости" например пишат, че партньорите на ДП отказват да се съгласят лидерът на ССП Ивица Дачич да стане министър-председател. "Билц" съобщава, че ДП му е предложила поста на заместник министър-председател, отговарящ за силите за сигурност. (Вечерне Новости, Блиц - 10/06/08; Бета, Б92 - 09/06/08)
