Парламентарните партии в Албания се скараха заради избирателната реформа 
					23/06/2006
					 
						ТИРАНА, Албания -- Парламентарните партии в Албания отново се скараха заради избирателната реформа, след като опозиционната Социалистическа партия (СП) напусна дебатите в четвъртък (22 юни). СП обвини управляващото мнозинство, че възпрепятства процеса, и каза, че ще участва в преговорите само ако се изпълнят две условия -- да се премахнат временните избирателни списъци и да се определи нова дата за местните избори. Следващите местни избори ще се проведат през декември или януари 2007 г., но СП смята, че през зимата лошото време може да попречи на хората от планинските райони да гласуват. Партията смята, че датата трябва да бъде през есента или следващата пролет. СП предложи също мандатът на новите местни ръководители да се удължи от три на четири години. 
						Подготовката за избирателната реформа е блокирана от декември поради споровете между опозицията и управляващото мнозинство. (Албейниън Нюз - 23/06/06)
