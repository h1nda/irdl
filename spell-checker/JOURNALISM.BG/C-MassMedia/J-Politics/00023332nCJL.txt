Брюксел изрази подкрепата си за новия албански президент
					24/07/2007
					 
						БРЮКСЕЛ, Белгия -- Избирането на нов президент в Албания в края на миналата седмица показва, че консенсусът там е възможен, заяви в понеделник (23 юли) Кристина Галах, говорителка на върховния представител на ЕС по сигурността Хавиер Солана. Галах призова опозицията и управляващата коалиция в Албания да си сътрудничат в осъществяването на най-важните реформи. Що се отнася до новоизбрания президент Бамир Топи, Галах заяви, че той ще има пълната подкрепа на ЕС. 
						Топи ще положи клетва като президент във вторник следобед на церемония, която водената от социалистите опозиция призова да бъде бойкотирана. Има обаче известно разцепление в нейните редове, тъй като ръководителят на Социалистическото движение за интеграция Илир Мета и лидерът на Партията на социалната демокрация Паскал Мило заявиха, че ще присъстват. (Шекули, Коха Йоне, Шкип - 24/07/07; Balkanweb, Топ-Ченъл, Стандарт - 23/07/07; Газета Шкиптаре - 22/07/07)
