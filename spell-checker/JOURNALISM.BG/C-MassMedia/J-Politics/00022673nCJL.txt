Хърватската опозиционна партия започна да представя кандидатите
					24/05/2007
					 
						ОСИЕК, Хърватия -- Главната опозиционна Социалдемократическа партия (СДП) започна серии от прояви в сряда (23 май), целящи да представят четиримата канадидати за поста лидер на партията. На 2 юни, СДП ще проведе партиен конгрес, на който ще бъде избран наследник на починалия Ивица Рачан. Четиримата кандидати, избрани през уикенда, са действащият лидер на СДП Желка Антунович, двама висопоставени представители на партията Тонино Пикула и Зоран Миланович и лидерът на клона на СДП в Загреб Милан Бандич. В сряда те бяха в Осиек на среща на СДП с местни поддръжници. Предвижда се подобни прояви да се проведат в Копривница, Сплит, Риека и Загреб. Все още не е ясно дали новоизбраният лидер на партията ще се кандидатира за премиер. (Виесник - 24/05/07; ХРТ - 23/05/07)
