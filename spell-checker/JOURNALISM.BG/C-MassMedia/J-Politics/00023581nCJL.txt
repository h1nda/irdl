Повечето румънски политически партии приеха поканата на Търичану за обсъждане на датата на изборите за ЕП 
					17/08/2007
					 
						БУКУРЕЩ, Румъния -- Всички партии освен Демократическата (ДП) приеха поканата на премиера Калин Попеску Търичану от четвъртък (16 август) за провеждане на нови дискусии относно датата на изборите за Европейски парламент. Докато Социалдемократическата партия набързо предложи 9 декември, ДП видимо се колебаеше. Лидерът на ДП Емил Бок отклони категорично поканата на Търичану, макар че заместник-председателят на партията Чезар Преда заяви, че ДП ще я уважи.
						35-те депутати, представляващи Румъния, трябва да бъдат избрани тази година. Изборите, първоначално насрочени за 13 май, бяха отложени заради политическата нестабилност. (Найн о'клок - 17/08/07; Ромпрес - 16/08/07)
