Водят се преговори по случая с медицинските работници в Либия
					04/06/2007
					 
						ТРИПОЛИ, Либия -- Либийското външно министерство потвърди, че се водят преговори за решаване на случая със шестимата чуждестранни медицински работници - пет български медицински сестри и един палестински лекар - които бяха осъдени на смърт в скандален съдебен процес за заразяване на деца с ХИВ. "В ход са контакти и преговори за намиране на решение, удовлетворяващо всички страни", посочи министерството в изявление, публикувано през уикенда. В него се предупреждават западните правителства да не се опитват да оказват натиск за освобождаване на медиците, тъй като независимостта на либийската съдебна система трябвало да се уважава. (БНР, Новинар - 04/06/07; Уошингтън Поуст, Ройтерс - 03/06/07)
