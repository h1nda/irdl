Лайчак и Додик обсъждат изборните закони
					05/05/2008
					 
						САРАЕВО, Босна и Херцеговина (БиХ) -- Премиерът на Република Сръбска (РС) Милорад Додик се срещна с Върховния представител Мирослав Лайчак в неделя (4 май), за да обсъдят промените в избирателното законодателство на страната, включително предложение на Градския съвет на Сребреница за поставянето на града под специален статут, извън юрисдикцията на РС. Додик заяви, че е против подобна мярка. Той настоя, че всички жители на Сребреница имат правото да гласуват на местните избори, насрочени за тази есен. (РТРС, СРНА, Дневни Аваз, Независне Новине, Taнюг - 04/05/08)
