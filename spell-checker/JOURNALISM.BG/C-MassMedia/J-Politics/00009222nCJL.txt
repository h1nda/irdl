Горната камара на парламента на БиХ прие закон за отбраната
30/11/2003
 
САРАЕВО, Босна и Херцеговина (БиХ) -- Горната камара на парламента на БиХ прие закон за отбраната на първо четене в събота (29 ноември). Горната камара също така одобри поправки в закона за министерския съвет на БиХ и закона за министрите. Енеш Бечърбасич, генерален секретар на постоянната комисия по военните въпроси, изрази надежда, че камарата на представителите ще одобри закона за отбраната и поправките в понеделник, което ще прати положителен сигнал за НАТО. Законът ще установи централизирано военно командване - главно условие за приемане на страната в програмата Партньорство за мир. (ФЕНА, СРНА, Би Би Си - 29/11/03)
