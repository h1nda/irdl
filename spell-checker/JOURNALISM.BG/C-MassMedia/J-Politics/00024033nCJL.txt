Започна предизборната кампания за местните избори в България
					27/09/2007
					 
						СОФИЯ, България -- Предизборната кампания за местните избори на 28 октомври започна в четвъртък (27 септември). До момента 88 партии и коалиции са се регистрирали за участие, а Централната избирателна комисия е отхвърлила заявленията за регистрация на други 17. Министърът на държавната администрация Николай Василев каза, че изборите може да струват повече от 18,5 млн. евро, в зависимост от броя на градовете и селата, в които ще е необходимо провеждането на втори тур. (Дарик, БГНЕС, Агенция София нюз, БНР, Дневник - 27/09/07)
