Студент е дал скандалното интервю за вестник вместо хърватския министър-председател
					13/02/2008
					 
						ЗАГРЕБ, Хърватия – Редакторът на един от най-влиятелните вестници в Хърватия подаде оставка след скандала във връзка с фалшиво интервю с министър-председателя Иво Санадер. Давор Буткович, редактор на загребския „Ютарни Лист”, каза, че е разговарял по телефона с човек, за когото смятал, че е Санадер, и се е разбрал да изпрати въпросите за интервюто по електронна поща. В действителност той случайно е набрал телефона на 23-годишния студент по журналистика Виктор Захтила, който дал на редактора своя собствен електронен адрес. Полученото в резултат на това интервю е било отпечатано в „Ютарни Лист”, предизвиквайки оплакване от страна на правителството на Санадер. 
						Захтила каза, че е получил съобщение с молба за интервю и че е изпратил обратно своя електронен адрес, като е мислел, че това е някаква шега. „Ютарни Лист” обаче твърди, че фалшивото „интервю” е било целенасочена провокация от страна на един от неговите конкуренти, „Национал”, където Захтила е работил за кратък период от време. (Весник - 13/02/08; Ройтерс, Вечерни Лист, ХИНА, Javno.com - 12/02/08; АФП - 11/02/08)
