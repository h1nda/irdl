Конституционният съд на БиХ реши, че законът на РС за празненствата е дискриминационен
					19/11/2006
					 
						САРАЕВО, Босна и Херцеговина (БиХ) -- Конституционният съд на БиХ реши в събота (18 ноември), че законът на Република Сръбска (РС) за празненствата и националните празници нарушава конституционните принципи, определящи равенството на всички националности в БиХ. Според съда, законът разпорежда зачитането само на сръбската история, традиции, обичаи и национална идентичност и застрашава интересите на несърбите в РС. Така както босненските сърби имат законното право да защитават своите традиции и идентичност, същото право трябва да бъде осигурено и на другите, решиха съдиите.
						В същото време съдът реши, че законите за герба и знамето на областта не са противоконституционни. (Дневни аваз, Независне новине - 19/11/06; ПБС БиХ, РТРС - 18/11/06)
