Черна гора ще проведе местни избори на 23 май
					24/03/2010
					 
						ПОДГОРИЦА, Черна гора -- Във вторник (23 март) президентът Филип Вуянович избра 23 май за дата за провеждане на местните избори в 14 общини. Опозицията беше предложила датата 6 юни, обезпокоена, че управляващата Демократична партия на социалистите ще получи предимство поради факта, че изборите ще се проведат на същата дата, когато Черна гора отбелязва четвъртата годишнина от отделянето си от Сърбия. (РТЧГ, Кафемонтенегро, Мина, Портал Аналитика - 23/03/10)
