Управляващите партии в Македония спорят по официалния език в община Скопие
23/06/2004
 
СКОПИЕ, Македония -- Партиите от управляващата коалиция - Социалдемократическият Алианс за Македония (СДСМ) и Демократичният съюз за интеграция (ДСИ) - се срещнаха във вторник (22 юни), но не успяха да постигнат споразумение по официалния език, който трябва да се използва в община Скопие. Съобщава се, че ДСИ настоява както албанският, така и македонският езици да се изискват при служебни взаимоотношения, идея, срещу която се противопоставя СДСМ. Местните медии допускат, че спорът може да се отрази отрицателно върху преговорите по ключово важния пакет за децентрализация на управлението.
Македонският министър на отбраната Владо Бучковски е на посещение в главната квартирата на НАТО в опит да осигури подкрепа за членството на своята страна в НАТО преди Срещата на върха следващия месец в Истанбул. Турският парламент излезе с декларация във вторник, в която се подкрепят трите държави, подписали Адриатическата харта - Албания, Хърватия и Македония. (Утрински вестник - 23/-6/04; А1 ТВ, Макфакс - 22/06/04)
