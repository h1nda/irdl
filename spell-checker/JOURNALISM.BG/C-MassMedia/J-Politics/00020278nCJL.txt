Основните партии в БиХ нямат общо виждане за възможностите за сформиране на коалиция 
					13/10/2006
					 
						САРАЕВО, Босна и Херцеговина (БиХ) -- Премиерът на Република Сръбска (РС) Милорад Додик, лидер на основната партия в РС, СНСД, заяви в четвъртък (12 октомври), че партията му няма да провежда разговори със СБиХ, втората по влияние босненска партия във Федерация БиХ, за сформиране на коалиция на държавно ниво. Додик добави, че според него СБиХ трябва да остане в опозиция. Според репортажи в местните медии може да изминат месеци, преди търканията между двете партии да се успокоят, след размяната на остри реплики между тях в неотдавнашната кампания. (Независне Новине - 13/10/06; ПБС, Хаят ТВ, Фена, Фокус - 12/10/06)
