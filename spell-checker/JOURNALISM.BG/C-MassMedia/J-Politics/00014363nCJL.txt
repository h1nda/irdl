Албанският президент планира да насрочи следващите парламентарни избори на 3 юли 
					26/04/2005
					 
						ТИРАНА, Албания -- Президентът Алфред Моисиу реши да насрочи следващите парламентарни избори в Албания на 3 юли, се казва в съобщение на неговата канцелария от понеделник (25 април). Решението дойде в резултат на продължителни консултации с основните политически сили и международната общност. Отбелязвайки, че вотът ще бъде решителен тест за готовността на страната за евроатлантическа интеграция, Моисиу призова всички участници в процеса да се съобразяват със законно определените срокове. Във вторник мисията на ОССЕ в Тирана предаде оборудване за удостоверяване на избирателните списъци на албанското Министерство на местното самоуправление и децентрализацията. (уеб сайт на албанското президентство, ХИНА, уеб сайт на ОССЕ - 25/04/05)
