Президентството на БиХ заяви отново подкрепата си за споразумението със САЩ за имунитета пред Международния наказателен съд
29/05/2003
 
САРАЕВО, Босна и Херцеговина (БиХ) -- В сряда (28 май) президентството на БиХ потвърди отново подкрепата си за споразумението със САЩ, което освобождава американските граждани от съдебно преследване от Международния наказателен съд. Споразумението бе подписано на 16 май и предстои да бъде ратифицирано от парламента въпреки натиска, който ЕС оказа върху БиХ да не го подписва.
В други новини, Върховният представител Пади Ашдаун обяви за създаването на Комитет Булдозер за селското стопанство по време на посещението си в Приедор в сряда. В разговор с местни фермери Ашдаун посочи потенциала, който БиХ ще има за масово производство на здравословни храни, ако се подобрят условията за бизнес. (Източници на СВП - 29/05/03; ПБС БиХ, Онаса, РТРС - 28/05/03)
