Кунева резервирана относно перспективите за затваряне на последната глава от преговорите с ЕС до 15 юни
06/06/2004
 
СОФИЯ, България -- Министърът на европейските въпроси Меглена Кунева каза в събота (5 юни), че затварянето на последната 30-та глава от присъединителните преговори с ЕС преди 15 юни ще бъде изключително трудно. Главата се отнася до конкуренцията. Кунева поясни, че главната пречка за това е липсата на обща позиция в Европейската комисия по този въпрос. България затвори в петък четири от най-спорните глави в преговорите - селско стопанство, регионална политика, координация и структурни инструменти и финанси и бюджет.
В други новини, външният министър Соломон Паси заяви в събота, че българските и гръцките власти ще работят съвместно за отваряне още един граничен контролно-пропускателен пункт, вероятно около Ивайловград, югоизточна България. Паси подчерта, че новите ГКПП са приоритет в външната политика. (БTA, бТВ, Медиапул, Дневник - 05/06/04)
