Черногорският президент каза, че независимостта е по-важна от членството в ЕС
					27/09/2005
					 
						ПОДГОРИЦА, Сърбия и Черна гора -- В понеделник (26 септември) черногорският президент Филип Вуянович каза, че републиката няма да се откаже от стремежа си към независимост в името на по-бързото присъединяване към ЕС. В изказване пред парламента в Подгорица той изрази надеждата си, че ЕС ще разбере позицията на правителството. 
						Други новини -- Министърът по човешките права на Сърбия и Черна гора Расим Ляич каза, че арестуването и екстрадирането в Испания на предполагаем висш член на "Ал Кайда" няма да увеличи заплахата от тероризъм за страната му. Става въпрос за 22-годишния мароканец Абделмаджид Бушар, за когото се предполага, че е играл важна роля в атентатите във влаковете в Мадрид през 2004 г. (АП - 26/09/05)
