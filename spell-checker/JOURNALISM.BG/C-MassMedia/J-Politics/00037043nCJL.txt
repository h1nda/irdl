ЕМОНИ заяви, че проблемите с изборите в Косово подкопават общественото доверие 
					13/01/2011
					 
						ПРИЩИНА, Косово -- Нередностите, за които беше съобщено по време на извънредните парламентарни избори миналия месец, са се отразили значително на общественото доверие в демократичния процес в Косово, според Европейската мрежа от организации за наблюдение на избори (ЕМОНИ). „Тези сериозни нарушения на процедурите както изглежда бяха приети и нямаше опити от страна на членовете на избирателни комисии да бъдат спрени нередностите в провеждането на изборите. Подобни инциденти и твърденията за измами, за каквито беше докладвано по време на изборите от 12 декември, дават нерадостна картина на изборния процес в Косово”, заявява ЕМОНИ в съобщение за пресата, публикувано в сряда (12 януари). 
						Непосредствено до Прищина, в Чаглавица, две неправителствени организации на сръбското гражданско общество твърдят, че нередности и манипулации е имало и сред сръбския електорат, включително купуване на гласове на цени от 50 до 200 евро на глас. На гласоподавателите са били предлагани и стимули от рода на храна и дърва за огрев, твърдят НПО. (Коха Диторе, Зъри, Лайм, Експрес - 13/01/11; Кохавижън, Клан Косова - 12/01/11)
