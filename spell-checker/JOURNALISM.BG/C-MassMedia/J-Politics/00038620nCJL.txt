Опозиционната ДИСИ спечели парламентарните избори в Кипър
					23/05/2011
					
						НИКОЗИЯ, Кипър -- Главната опозиционна дясна партия "Демократичен сбор" (ДИСИ) спечели парламентарните избори в неделя (22 май) с 34,27% от гласовете според официалните резултати. Управляващата лява партия АКЕЛ на президента Деметрис Христофиас бе втора с 32,67% от гласовете, следвана от коалиционния партньор ДИКО с 15,77% от гласовете. Имало е значителен брой въздържали се - 21,32%, което според местните медии е "безпрецедентен случай" в страна, където гласуването е задължително. Изборите се смятат за проверка на доверието на обществото в Христофиас и неговата политика. (Фамагуста Газет, КНА, Синхуа - 23/05/11)
