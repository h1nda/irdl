Македонският президент призова за сдържаност след размириците в Струга
25/07/2004
 
СКОПИЕ, Македония -- Президентът Бранко Цървенковски призова обществеността да прояви сдържаност в петък (23 юли) след размириците в Струга в четвъртък. Цървенковски заяви, че бунтът пред местната сграда на управляващата партия Социал-демократически съюз на Македония (СДСМ) представлява нито демократическа, нито гражданска форма на протест, а "вандализъм". Над 20 души, в това число полицаи, бяха ранени по време на бунта, възникнал, след като неочакваните посещения на военния министър Владо Бучковски и генералния секретар на СДСМ Никола Кюрчиев в Струга предизвикаха протестни действия и обсада на сградата на СДСМ. Тълпата протестира срещу законопроекта на правителството за териториалното деление. СДСМ сега възнамерява да съди кмета на Струга Ромео Деребан, който според партията е отговорен за размириците. (Вест, Утрински Весник, A1 TВ - 24/07/04)
