Специалният пратеник на ЕС Лайчак се очаква в Черна гора за нови преговори по референдума
					23/01/2006
					 
						ПОДГОРИЦА, Сърбия и Черна гора -- Мирослав Лайчак, специалният пратеник на ЕС за Черна гора, замина на ново посещение в Подгорица в понеделник (23 януари) с цел обсъждане на предстоящия референдум за независимост с местни ръководители. Той възнамерява да се срещне с представители на правителството и опозицията, както и с религиозни водачи и представители на НПО. 
						В петък премиерът Мило Джуканович отново изрази увереността си, че може да бъде постигнат компромис с опозицията по отношение на условията и датата на референдума. Парламентът трябва да проведе извънредно заседание на 7 февруари, за да обсъди предложението за отделяне от съюза със Сърбия. (Блиц - 23/01/06; Бета - 22/01/06)
