Румънският парламент ще обсъжда вота на недоверие следващата седмица
25/03/2003
 
БУКУРЕЩ, Румъния -- Двете камари в парламента насрочиха дата за провеждане съвместен дебат по вота на недоверие срещу правителството за понеделник (31 март). Опозицията внесе искането миналата седмица след приемането на поправките в законите срещу корупцията. Депутатите от опозицията нарекоха новите наредби неефикасни и обслужващи "икономическите" интереси на управляващото мнозинство. Партията на унгарското малцинство обаче подкрепи новите закони, като вероятно ще осигури необходимите за управляващите социал-демократи гласове за победа при гласуването на вота. (Nine O'Clock - 25/03/03)
