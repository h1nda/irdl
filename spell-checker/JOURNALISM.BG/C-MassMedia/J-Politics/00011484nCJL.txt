Турският парламент даде съгласие за откриване на съдебно производство срещу министри от бившия кабинет
15/07/2004
 
АНКАРА, Турция -- Парламентът гласува в сряда (14 юли) да разреши на Върховния съд да започне производство срещу още двама министри от бившия кабинет по обвинения в корупция. Зеки Чакан и Джумхур Ерсумер оглавяваха министерството на енергетиката в правителството на премиера Бюлент Еджевит, което слезе от власт преди две години. И двамата са отхвърлили обвиненията в речи пред парламента. Във вторник парламентът гласува за даване под съд на бившите министри Месут Йълмаз и Гюнеш Танер по повод на скандал с банкова приватизация. Сегашното правителство е обещало да се справи с корупцията и обвинява за много от икономическите проблеми на страната злоупотребите с власт на бивши правителства. (Би Би Си нюз - 14/07/04)
