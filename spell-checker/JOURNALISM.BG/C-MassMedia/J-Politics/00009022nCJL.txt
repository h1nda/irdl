Румънската управляваща партия представя предложения за график за провеждане на изборите
11/11/2003
 
БУКУРЕЩ, Румъния -- Премиерът Адриан Настасе, лидер на управляващата Социалдемократическа партия (ПСД), представи предложенията на своята партия за график за провеждане на изборите през 2004 г. по време на среща с президента Йон Илиеску в понеделник (10 ноември). ПСД предлага местните избори да се проведат на 6 юни 2004 г., а общите избори да се насрочат за 12 декември 2004 г. Основната опозиционна Демократическа партия изрази като цяло съгласие, но предложи ноември вместо декември.
Други новини: американският посланик в Румъния Майкъл Гест изрази убеждение, че Румъния ще бъде ефикасен член на НАТО. В интервю за румънската информационна агенция Ромпрес Гест каза, че страната вече е доказала способността си да сътрудничи с Алианса.
Също в понеделник Националната статистическа служба съобщи, че безработицата е спаднала на 6,5 % през септември в сравнение с 6,6% през август. Преди година безработицата възлизаше на 8,8 %. (Ромпрес, Би Би Си - 11/11/03; Медиафакс, АФП - 10/11/03)
