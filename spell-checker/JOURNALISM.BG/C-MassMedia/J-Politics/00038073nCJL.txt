Ердоган обвини ПМД в подклаждане на напрежение преди изборите в Турция 
					06/04/2011
					
						АНКАРА, Турция -- Във вторник (5 април) министър-председателят Реджеп Тайип Ердоган обвини опозиционната прокюрдска Партия на мира и демокрацията (ПМД) в провокиране на напрежение в доминираната от кюрдите югоизточна част на страната преди парламентарните избори на 12 юни. ПМД засилва своята кампания на гражданско неподчинение и призовава членовете на кюрдското малцинство да искат повече културни и политически права. „Вместо да предлага планове и проекти, ПМД използва политиката на провокация и експлоатация като пропаганда преди изборите”, каза Ердоган пред членове на своята управляваща Партия на справедливостта и развитието по време на среща в парламента. (Заман - 06/04/11; Хюриет, Си Ен Ен Тюрк - 05/04/11)
