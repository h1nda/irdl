Заместник държавен секретар на САЩ свързва шансовете на Сърбия за евроатлантическа интеграция с преговорите за статута на Косово
					11/11/2005
					 
						ВАШИНГТОН, Съединени щати -- Успешните преговори за бъдещия статут на Косово ще увеличат шансовете на Сърбия за членство в ЕС и НАТО, отбеляза заместник държавният секретар на САЩ Никълъс Бърнс по време на брифинг за пресата в четвъртък (10 ноември). От друга страна, каза той, провалът на преговорите или прояви на насилие ще се отразят на кандидатурите на всички страни от региона. Бърнс каза също, че процесът на евроатлантическа интеграция на Сърбия няма да започне, докато обвиненият във военни престъпления Ратко Младич е на свобода. 
						В четвъртък в Прищина ръководителят на ЮНМИК Сьорен Йесен-Петерсен каза, че преговорите за статута трябва да започнат този месец. За да се подготви за преговорите, германският дипломат Михаел Шефер, председател на шестстранната Контактна група за Косово, е на посещение в Белград в петък. (Гласът на Америка, Бета, Танюг - 10/11/05)
