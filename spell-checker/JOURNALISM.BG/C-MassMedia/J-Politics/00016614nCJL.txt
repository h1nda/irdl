Тридневните политически разговори за промени в конституцията на БиХ завършиха без конкретни резултати
					15/11/2005
					 
						БРЮКСЕЛ, Белгия -- В понеделник (14 октомври) завършиха тридневните разговори за промени в конституцията, без лидерите на основните политически партии в Босна и Херцеговина да постигнат конкретно споразумение. Участниците в преговорите в Брюксел не успяха да постигнат консенсус по реформите, засягащи министерския съвет, тристранното председателство и парламента на БиХ. Според съобщенията те все пак са били единодушни, че е необходимо да се създадат повече министерства на държавно ниво. Следващият кръг от преговорите по план трябва да се проведе във Вашингтон, Окръг Колумбия, на 21 ноември. 
						Други новини -- Полицията в Република Сръбска обяви, че е арестувала Войкан Джуркович, член на бившата сръбска военизирана групировка "Тигрите". Срещу тази групировка има обвинения във военни престъпления срещу цивилни босненски граждани. (Независне новине, Дневни аваз - 15/11/05; РТРС, Фена - 14/11/05)
