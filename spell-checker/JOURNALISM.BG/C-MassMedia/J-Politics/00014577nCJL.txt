Турският президент поиска от Конституционния съд да ревизира Закона за приходите 
					16/05/2005
					 
						АНКАРА, Турция -- Президентът Ахмет Недждет Сезер поиска от Конституционния съд да направи преглед на Закона за администриране на приходите, се казва в съобщение, публикувано в неделя (15 май). По-рано същия ден Сезер подписа влизането в сила на закон, върху който той наложи вето в края на април. По закон след като парламентът го е одобрил двукратно, президентът повече не може да го блокира. Сезер потърси становището на Конституционния съд по закона, тъй като последният включва някои текстове, които според него са противоконституционни. Влизането в сила на закона е предусловие за сключване на ново стендбай споразумение между Турция и МВФ. (НТВ - 16/05/05)
