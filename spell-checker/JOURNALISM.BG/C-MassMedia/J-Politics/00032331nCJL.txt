Бурно несъгласие при началото на обсъждането в турския парламент на кюрдската инициатива
					11/11/2009
					 
						АНКАРА, Турция -- Във вторник (10 ноември) вътрешният министър Бешир Аталай не можа да представи предложените от правителството мерки, с които се предлагат повече права на кюрдското малцинство. Той ще се опита да направи това отново в четвъртък, когато парламентът ще обсъди плана. Заседанието във вторник беше прекъснато от дюдюкания от страна на опозиционните депутати националисти. Аталай каза, че "целта на инициативата е да сложи край на терора и да повиши нивото на демокрацията". Той добави: "Не сме показали и най-малка слабост в (борбата с) терора. Искаме да се сложи край на това страдание. Хроничния терор се е превърнал в гигантски, пагубен бизнес". (Заман - 11/11/09; Би Би Си, Ройтерс, Анадолска информационна агенция - 10/11/09)
