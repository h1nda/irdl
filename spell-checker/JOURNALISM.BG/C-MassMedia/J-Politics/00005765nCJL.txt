Македония, Албания и Хърватска обсъждат споразумение за обща стратегия за НАТО
24/01/2003
 
СКОПИЕ, Македония -- В четвъртък (23 януари) държавните секретари на външните министерства на Македония, Албания и Хърватска се срещнаха в Скопие, за да обсъдят бъдещото споразумение за съвместната подготовка за членство в НАТО. Ристо Никовски, Роланд Бимо и Зоран Миланович се договориха да проведат още две срещи преди официално дa подпишат документа в края на март във Вашингтон. Трите страни се надяват да получат покана за присъединяване към НАТО през 2006 г. (Утрински весник - 24/01/03; МИА, Макфакс, A1 ТВ - 23/01/03)
