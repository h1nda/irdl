ЕК настоява за намиране на изход от политическата криза в Албания
					23/04/2010
					 
						СТРАСБУРГ, Франция -- Европейската комисия (ЕК) разкритикува в четвъртък (22 април) продължаващата криза между политическите партии в Албания. "Политическият диалог не работи. Парламентът не работи, а това е проблем за демокрацията и тревожно за Албания," каза Марта Гарсия Фидалго, ръководител на отдела за Албания и Черна гора в ЕК, по време на сесия на Европейския парламент на тема Албания. Кризата е свързана с общите избори през юни 2009 г., за които опозиционната Социалистическа партия иска разследване поради предполагаеми манипулации. (Шчип - 23/04/10; Топ Чанъл, Топ Нюз - 22/04/10)
