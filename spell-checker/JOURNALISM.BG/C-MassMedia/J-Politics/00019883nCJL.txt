Сърби и косовски албанци са доволни от последния кръг на преговорите във Виена
					10/09/2006
					 
						БЕЛГРАД, Сърбия -- В неочаквана проява на единодушие, сърбските преговарящи и преговарящите от страна на етническите албанци похвалиха последния кръг от преговорите по статута на Косово, който приключи във Виена в петък (8 септември). Участниците бяха единодушни, че около сръбските манастири и други културни центрове трябва да се създадат зони на сигурност, за да се предотвратят щетите в бъдеще. Председателстващият преговорите, Алберт Рохан ги окачестви като конструктивни и целенасочени. Преговарящите ще се срещнат отново тази седмица, за да обсъдят въпроси, свързани с точния брой и граници на общините в провинцията. (Глас явности, Данас - 09/09/06; ЮПИ, Танюг - 08/09/06)
