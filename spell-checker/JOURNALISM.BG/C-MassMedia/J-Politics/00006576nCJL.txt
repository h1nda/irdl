Американският президент поиска Сенатът да одобри разширяването на НАТО
13/04/2003
 
ВАШИНГТОН, САЩ -- Президентът Джордж Буш отправи официално искане към Сената да одобри последното разширяване на НАТО. "Президентът е много доволен, че Сенатът сега ще може да гласува разширяването на НАТО с България, Естония, Латвия, Румъния, Словакия и Словения", заяви говорителят на Белия дом Ари Флайшър. Очаква се парламентите на страните-членки да ратифицират разширяването в рамките на следващите 12 месеца.
В други новини, Камарата на представителите проведе в събота извънредна сесия за приемането на военния бюджет на Буш, след одобряването му от Сената късно в петък. Пакетът включва чуждестранна помощ в размер на 7,9 млрд долара. Турция ще получи 1 млрд долара. (AП, AФП, Ройтерс, СиЕнЕн, БиБиСи - 12/04/2003)
