Хърватският президент Месич призовава сръбските бежанци да се завърнат
19/11/2003
 
АТИНА, ГЪРЦИЯ -- Започвайки във вторник (18 ноември) тридневна визита в Гърция, хърватският президент Стипе Месич призова всички сръбски бежанци да се завърнат у дома. По време на пресконференция със своя гръцки колега, Костис Стефанопулос, Месич каза, че Хърватия е безопасна държава, в която е установено върховенството на закона и че правителството е решено да върне на бежанците имуществото, което те някога са притежавали. От своя страна Стефанопулос изрази твърдата подкрепа на Гърция за стремежа на Хърватия да се присъедини към ЕС и НАТО.
Други новини: няколко хиляди души се събраха във Вуковар, Хърватия, за да отбележат 12-та годишнина от падането на града в ръцете на сръбските сили. Около 1,600 души бяха убити по време на тримесечната обсада. (АФП, АНА, МПА, Макфакс - 18/11/03)
