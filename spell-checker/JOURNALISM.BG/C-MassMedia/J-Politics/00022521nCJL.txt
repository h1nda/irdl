Турският парламент официално прекрати гласуването за президент
					10/05/2007
					 
						АНКАРА, Турция -- Парламентът официално прекрати в сряда (9 май) гласуването за президент, позовавайки се на оттеглянето на единствения кандидат, външния министър Абдула Гюл от управляващата Партия на справедливостта и развитието. Той се оттегли, след като парламентът отново не успя да го избере - поради липса на кворум - на втория кръг от гласуването. Заместник-председателят на парламента Невзат Пакдил заяви, че депутатите смятат, че при сегашните обстоятелства няма шанс да бъде избран президент и затова процедурата е прекратена. (Радикал, Аксам, Милиет, Фокус, Заман - 10/05/07; НТВ - 09/05/07)
