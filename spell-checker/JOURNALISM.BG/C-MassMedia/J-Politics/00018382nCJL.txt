Комитет на ЕС разреши започването на преговори с Турция и Хърватия по нова глава
					27/04/2006
					 
						БРЮКСЕЛ, Белгия -- В сряда (26 април) Комитетът на постоянните представители на страните от ЕС реши да започнат преговори с Хърватия и Турция по главата "Образование и култура". Изпратени са писма до двете страни кандидатки, които ги приканват да представят позициите си за преговорите по главата. 
						Междувременно Полша потвърди отново подкрепата си за присъединяването на Хърватия към ЕС и НАТО. В сряда, по време на посещението на хърватския премиер Иво Санадер във Варшава, полският му колега Кажимеж Марчинкевич каза, че страната му е готова да помогне на Загреб. (Вечерни Лист - 27/04/06; ХИНА - 26/04/06)
