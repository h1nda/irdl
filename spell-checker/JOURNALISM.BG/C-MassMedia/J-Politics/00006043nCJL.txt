Турски представител изразява загриженост за политиката на новоизбрания кипърски президент
20/02/2003
 
АНКАРА, Турция -- Говорителят на външното министерство Юсуф Булуч изрази сериозна загриженост в сряда (19 февруари) относно политиката на новоизбрания президент на Кипър Тасос Пападопулос. Той посочи, че Пападопулос е бил член на политическото крило на EOKA, партизанска групировка на гръцките кипърци, която се е борила за независимост срещу британското управление през петдесетте години. Според Булуч миналото на Пападопулос ще му попречи да приеме компромис в преговорите за повторното обединение на острова. Фактът, че Пападопулос е спечелил още в първия кръг на президентските избори, показва отношението на гръцките кипърци към мирния процес, добави той. (Анадолска агенция, БиБиСи - 19/02/03)
