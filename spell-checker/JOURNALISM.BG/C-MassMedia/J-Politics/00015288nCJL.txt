Президентството на БиХ прие решение за дейностите за отбелязване на 10-та годишнина от Дейтънското споразумение
					17/07/2005
					 
						САРАЕВО, Босна и Херцеговина (БиХ) -- Президентвото на БиХ прие решение в петък (15 юли) за дейностите, свързани с предстоящата 10-та годишнина от Дейтънското мирно споразумение. Решението предвижда възмпоменателни мероприятия във Вашингтон на 21 ноември, в Париж на 14 декември и в Сараево на 21 декември. Тричленното президенство възнамерява да обсъди плана с посланиците на всички страни, подписали споразумението.
						В други новини, бошняшкият член на президентството на БиХ Сюлейман Тихич каза в петък, че комисията по отбранителната реформа в БиХ ще подпише в понеделник официално споразумение относно новия закон за отбраната на БиХ. Законопроектът след това ще бъде връчен на парламентите на двете общности и на БиХ за одобрение. Той предвижда установяването на общи армия, команден състав и финансиране от държавния бюджет. Военните министерства на двете общности ще бъдат закрити в началото на следващата година. (Независне новине, Фена, РТРС - 16/07/05; Фена - 15/07/05)
