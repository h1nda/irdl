Подписалите Охридското мирно споразумение ще се срещнат отново на 14 февруари
07/02/2003
 
СКОПИЕ, Македония -- Четирите политически партии, подписали Охридското мирно споразумение, ще се срещнат отново на 14 февруари, предаде Макфакс в четвъртък (6 февруари), позовавайки се на надеждни източници. Срещата ще се фокусира върху плана за действие за осъществяване на договора, който правителството одобри миналата седмица. Очаква се на тази среща да присъстват и представители на главната опозиционна партия ВМРО-ДПМНЕ. Вицепремиерът Муса Джафери отново ще представлява Демократичния съюз за интеграция, който не е сред подписалите споразумението, но получи повечето от гласовете на етническите албанци на септемврийските избори. (Макфакс, МИА- 06/02/03)
