Румънският президент критикува кабинета и разузнавателните агенции за борбата срещу птичия грип
					25/05/2006
					 
						БУКУРЕЩ, Румъния -- Президентът Траян Басеску отправи критики в сряда (24 май) към дейностите на правителството и разузнавателните служби в борбата срещу птичия грип, определяйки ги като "смущаващи". Според съобщенията в медиите Басеску, който се възстановява от операция, настоя да напусне болницата в Букурещ за няколко часа, за да присъства на заседание на кабинета в сряда. На заседанието той е заявил пред министрите, че начинът, по който се решава последната криза с птичия грип изглежда "хаотична и безцелна" за външните наблюдатели. 
						Междувременно съседна България свика извънредно заседание на Националния кризисен щаб. Министърът на земеделието Нихат Кабил заяви, че ще бъдат обсъдени извънредни мерки за предотвратяване на повторната поява на смъртоносния вирус H5N1. (Найн о'клок - 25/05/06; Ромпрес - 24/05/06)
