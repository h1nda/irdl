Според делегация на ЕК принципите на реформите в полицията на БиХ не подлежат на преговори
		09/09/2005
		 
			САРАЕВО, Босна и Херцеговина (БиХ) -- Делегация на Европейската комисия (ЕК) в БиХ заяви в четвъртък (8 септември), че няма място за преговори по отношение на основните принципи на реформите в полицията. Това изявление бе направено в отговор на искането на Република Сръбска (РС) да се проведат допълнителни консултации с официални представители на ЕС по отношение на принципите преди следващия кръг на преговори. Според делегацията, трите принципи на реформите са известни от месеци и съвсем ясно са били определени. Политическото споразумение по този въпрос трябва да се постигне до средата на месеца, ако БиХ желае да започне преговори по Споразумението за стабилизация и асоцииране до края на годината.
			Според други новини, Министерският съвет на БиХ отново не успя в четвъртък да номинира директор на Държавната погранична служба. Агенцията функционира без директор или старши мениджър от 17 юли, което накара Върховният представител на международната общност Пади Ашдаун да обмисли дали той да не се заеме с назначението. (Дневни Аваз, Независне Новине - 09/09/05; ФЕНА, РТРС, ПБС БиХ, ОВП - 08/09/05)
