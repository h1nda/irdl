ЕК призова Албания да преодолее политическата криза
					16/02/2010
					 
						БРЮКСЕЛ, Белгия -- Европейската комисия (ЕК) иска да види конкретни резултати от усилията за намиране на изход от политическата криза в Албания, се казва в изявление, направено в понеделник (15 февруари) от Анджела Филоте, говорителка на еврокомисаря по разширяването Щефан Фюле. Албанските опозиционни партии бойкотират парламента от септември заради предполагаеми измами по време на общите избори през юни 2009 г. Фюле заяви, че кризата вреди на искането на Албания за придобиване на статут на страна, кандидатка за членство в ЕС. 
						В Тирана заместник министър-председателят Илир Мета каза в понеделник, че преговорите между правителството и опозицията за слагане на край на продължаващия политически застой не трябва да включват ултиматуми. Мета направи това изявление ден след като лидерът на опозиционната Социалистическа партия (СП) Еди Рама и министър-председателя Сали Бериша се срещнаха, за да обсъдят начините за прекратяване на бойкота на парламента от СП. Мета настоява, че евентуално разследване на изборите от 2009 г. би нарушило конституцията на страната. (Топ Ченъл, Лаймифундит, Телеграфи, НОА, Ора Нюз - 16/02/10)
