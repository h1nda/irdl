Президентът Тадич заяви, че Сърбия ще изпълни критериите на ЕС за членство до 2012 г.
					05/10/2008
					 
						БЕРЛИН, Германия -- Сръбският президент Борис Тадич заяви за германския всекидневник "Билд" в петък (3 октомври), че той е убеден, че Сърбия ще изпълни всички критерии на ЕС за членство до 2012 г. Той обеща, че страната ще изпълни задълженията си към Трибунала в Хага за военни престъпления и припомни, че досега тя е предала на трибунала над 44 обвинени във военни престъпления, включително двама бивши президенти. В петък Тадич получи престижната германска награда "Куадрига" за "визия, смелост, отговорност и ангажираност, които правят света по-добро място". Той се срещна с германския канцлер Ангела Меркел в четвъртък. (Данас, Б92 - 04/10/08; Taнюг, Билд, Блиц - 03/10/08)
