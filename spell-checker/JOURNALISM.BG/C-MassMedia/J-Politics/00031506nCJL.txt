Министърът на труда на Сърбия Ляич представи подписите, необходими за създаването на партия
					02/09/2009
					 
						БЕЛГРАД, Сърбия -- Министърът на труда Расим Ляич, който понастоящем оглавява Демократическата партия на Санджак (ДПС) представи във вторник (1 септември) около 11 500 подписа, необходими за регистрирането на новата Социалдемократическа партия на Сърбия. Ляич заяви, че ще оглавява новата партия и че ДПС ще продължи да функционира на местно и регионално равнище и ще партнира на новата партия на следващите избори, насрочени за май 2012 г. Той добави, че новата партия също цели да постигне споразумение за сътрудничество с главните членове на управляващата коалиция - Демократическата партия и Социалистическата партия на Сърбия. (Б92, Блиц, Taнюг - 01/09/09)
