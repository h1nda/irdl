Румънска партия подготвя вот на недоверие срещу кабинета
					22/10/2007
					 
						БУКУРЕЩ, Румъния -- Либералдемократическата партия обяви в петък (19 октомври), че е подготвила предложение за вот на недоверие срещу сегашното правителство на Националлибералната партия. Предложението, в което се цитират три основания - корупция, некомпетентност и злоупотреба с власт - бе изпратено за подпис на Демократическата партия, другата партия, участваща в акцията. Вотът на недоверие се очаква да бъде внесен след изборите за Европейски парламент, някъде около 25 ноември.
						Други събития -- Българският парламент проведе в понеделник дебат по вота на недоверие срещу кабинета на страната, който се очаква да бъде гласуван във вторник. Предложението бе внесено заради политиката на правителството в сферата на образованието, на фона на продължаващата стачка на учителите. (Дарик, Фокус, БГНЕС - 22/10/07; Hotnews.ro - 19/10/07; Netinfo - 18/10/07)
