Словашкият парламент подкрепи изтеглянето на военните части от Косово 
					27/10/2010
					 
						БРАТИСЛАВА, Словакия -- Във вторник (26 октомври) парламентът единодушно подкрепи план на правителството за изтегляне на словашкия военен персонал, служещ в състава на КФОР. Общо 140 военнослужещи ще напуснат страната до края на годината. Словакия не е признала независимостта на Косово и има военно присъствие на негова територия от 1999 г. Министерството на отбраната заяви, че тази стъпка ще даде възможност на Словакия да изпрати войски в Афганистан, където 300 словашки войници служат в състава на войските на НАТО. (Косова Сот, Коха Диторе, Телеграфи - 27/10/10; АП - 26/10/10)
