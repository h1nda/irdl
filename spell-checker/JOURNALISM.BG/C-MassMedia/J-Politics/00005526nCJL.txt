Македонската опозиционна Либерална партия ще прекрати бойкота на парламента
30/12/2002
 
СКОПИЕ, Македония -- Лидерът на опозиционната Либерална партия (ЛП) Стоян Андов заяви, че ЛП възнамерява да прекрати своя бойкот и да поднови участието си в парламента през януари. Все още не е ясно дали главният партньор в коалицията на опозицията ВМРО-ДПМНЕ ще направи същото. Бойкотът започна в знак на протест срещу участието на Демократичния съюз за интеграция на Али Ахмети в правителството.
В други новини, през следващата година инженерен взвод на КФОР ще възстанови седем моста в Македония, съобщи излизащият в Скопие ежедневник Вест. Повечето съоръжения се намират в централната част на страната. (МИА, Вест - 30/12/02)
