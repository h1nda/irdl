Президентът на Албания Топи се срещна с косовския министър Петрович
					26/05/2011
					
						ТИРАНА, Албания -- Президентът Бамир Топи се срещна в сряда (25 май) с министъра на местното самоуправление на Косово Слободан Петрович и похвали усилията за създаване на независима, многоетническа и демократична нова държава. Стремежът на Косово да удовлетвори потребностите на всички граждани, включително да заздрави основите на многоетническата държава, като зачита правата на малцинствата, е стъпка напред, посочи Топи пред Петрович, който е косовски сърбин. „Това са основните стълбове за интегрирането на Косово в евро-атлантическите структури”, е заявил Топи по време на срещата в Тирана. Петрович му благодари за неговата роля като проевропейски политик, който помага на Косово да получи признаване от нови държави по света, както и за подкрепата му за диалога между Прищина и Белград. (Ора Нюз, Нюз 24, Топ Нюз, Balkan Web – 25/05/11)
