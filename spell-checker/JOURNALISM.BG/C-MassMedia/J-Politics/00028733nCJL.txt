Словения блокира присъединителните преговори на Хърватия с ЕС
					18/12/2008
					 
						ЛЮБЛЯНА, Словения -- Премиерът Борут Пахор обяви в сряда (17 декември), че Словения ще използва правото си на вето, за да блокира по-нататъшните присъединителни преговори на Хърватия с ЕС заради дългогодишния спор между Любляна и Загреб за морската граница в Пиранския залив. Очаква се в петък Хърватия и ЕС да обявят затварянето на пет от предприсъединителните преговорни глави на страната и откриването на десет нови, ако всички членки го одобрят.
						На пресконференция в сряда хърватският премиер Иво Санадер каза, че блокирането на десет преговорни глави е безпрецедентен ход. „Не съм голям оптимист, но очаквам Словения да преразгледа решението си,” каза Санадер. (AФП, ДПА, Вечерни Лист - 17/12/08)
