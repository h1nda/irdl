Албания ще представи отчет за напредъка, за да ускори безвизовото споразумение с ЕС
					14/01/2009
					 
						ТИРАНА, Албания -- В сряда (14 януари) правителството ще представи отчет за напредъка пред Съвета на министрите на ЕС, за да помогне на страната да се придвижи напред към либерализацията на визовия режим. Според правителството Албания вече е изпълнила изискванията и е демонстрирала напредък. Опозицията обаче е скептично настроена и твърди, че по всяка вероятност процесът ще се провали. Бившият външен министър Арта Даде от опозиционната Социалистическа партия заяви, че правителството изостава в изпълнението на ключови изисквания, като издаването на нови лични карти, управлението на границите и борбата с престъпността. 
						Други новини -- Началникът на италианската полиция Антонио Манганели посети Тирана във вторник и прогнозира, че Албания ще стане център на всички европейски полицейски служби, борещи се с организираната престъпност на Балканите. Според Манганели съвместни регионални сили със специално предназначение биха били по-ефективни в борбата с престъпността и нелегалния трафик и по специално с контрабандата на наркотици. (Газета Шкиптаре, Шкип - 14/01/09; Би Би Си, Топ Ченъл, Телеграфи, Алсат, BalkanWeb, Клан - 13/01/09)
