Европейският парламент съобщи, че арестуването на Младич все още е от ключово значение за преговорите със Сърбия по ССА 
					01/02/2007
					 
						БРЮКСЕЛ, Белгия -- Председателят на Комисията за Югоизточна Европа на Европейския парламент (ЕП), Дорис Пак, каза, че арестуването на основния издирван обвиняем Ратко Младич е било и ще остане условие за възобновяване на преговорите по Споразумението за стабилизация и асоцииране (ССА) със Сърбия. В интервю, публикувано в четвъртък (1 февруари) в сараевския ежедневник "Дневни аваз", Пак подчерта, че помирението в региона ще бъде невъзможно, докато Младич и другият издирван обвиняем Радован Караджич не бъдат в Хага. Тя съобщи също, че Комисията по външни отношения на ЕП е приела нова резолюция за БиХ, в която призовава Съвета на ЕС да окаже натиск върху властите в БиХ и особено на тези в Република Сръбска, да изпълнят основните изисквания и в още една област - реформата в полицията.
						В сряда главният прокурор на Трибунала на ООН за военни престъпления Карла Дел Понте се срещна в Брюксел с върховния представител на ЕС за външната политика и сигурността Хавиер Солана. Тя призова ЕС да не възобновява преговорите със Сърбия за ССА, докато Белград не арестува Младич. (Дневни аваз - 01/02/07; EU Observer - 31/01/07)
