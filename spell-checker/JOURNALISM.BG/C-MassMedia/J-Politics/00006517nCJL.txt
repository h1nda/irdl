Албанската управляваща партия започна подготовка за местните избори
07/04/2003
 
ТИРАНА, Албания -- В събота (5 април) управляващата Социалистическа партия започна подготовка на кампанията за местните избори през есента. На национална среща партийният лидер и премиер Фатос Нано представи плана на правителството за децентрализация на бюджета през 2004 г., като каза, че това е "европейското бъдеще на местното самоуправление". Реформата цели осигуряването на по-голяма финансова независимост, включително права за прехвърляне на собствеността, за новоизбраните кметове. Тя ще определя и начина за разпределяне на приходите от данъци и прехвърлянето на средства от централния към общинските бюджети. (Шекули - 06/04/03, АТА- 05/04/03)
