Новоизбраният румънски президент Басеску започна консултации по формиране на нов кабинет 
					15/12/2004
					 
						БУКУРЕЩ, Румъния -- Новоизбраният президент Траян Басеску постави началото на консултации във вторник (14 декември) за сформиране на следващия кабинет. На Калин Попеску Таричану от десно-центристкия Алианс за справедливост и истина ще бъде дадена възможността пръв да сформира управляваща коалиция. Той вече започна преговори с Хуманистката партия, която се яви заедно със социалдемократите на Адриан Настасе на неотдавнашните избори, както и с Демократичния Съюз на унгарците в Румъния. 
						Други новини: Представители на САЩ и на Европейската комисия (ЕК) поздравиха Басеску. Според председателя на ЕК Мануел Дурау Барозу неговият избор идва в исторически момент - приключване на преговорите за членство в ЕС. (Ромпрес - 15/12/04; Ройтърс, ЮПИ - 14/12/04)
