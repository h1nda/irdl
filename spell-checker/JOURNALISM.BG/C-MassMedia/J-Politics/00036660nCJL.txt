Турският президент Гюл сигнализира за промяна в усилията за интеграция в ЕС 
					09/11/2010
					 
						АНКАРА, Турция -- Турция може да направи стъпка назад в своите усилия за присъединяване към ЕС, намекна президентът Абдула Гюл в интервю за турската секция на Би Би Си в понеделник (8 ноември). По-специално той подчерта, че Турция отбелязва значителен напредък в прилагането на стандартите на ЕС, и добави, че това само по себе си може да се смята за достатъчно и няма нужда да се придобива статут на държава членка. Той визираше липсата на отстъпки от страна на ЕС по въпроса за кипърските турци и подчерта, че не може да се очаква от Турция да вдигне блокадата за кипърски кораби в своите пристанища, тъй като страната не получава нищо в замяна. Блокадата е основен препъникамък в преговорите за присъединяване, тъй като се смята за нарушение на основния принцип на ЕС за свободното движение на стоки. (Би Би Си, Файненшъл Таймс, Хюриет - 08/11/10)
