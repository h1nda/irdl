Опозиционен лидер в Турция обвинява управляващата партия в корупция 
					18/04/2005
					 
						АНКАРА, Турция -- По време на посещение в централна Турция в неделя (17 април) лидерът на Народно-републиканската партия (НРП) Дениз Байкал обвини в корупция управляващата партия на Справедливостта и развитието (ПСР). Обвиненията на Байкал последваха неотдавнашната оставка на член на парламента от НРП, който след това се присъедини към ПСР. Според Байкал това е станало в замяна срещу договор за изпълнител на обществена поръчка. 
						Други новини: Френският президент Жак Ширак каза в събота, че няма връзка между предстоящия референдум по новата коституция на ЕС и турската кандидатура за присъединяване към Съюза. Той предупреди гласоподавателите да не смесват двата въпроса. Проучванията показват, че французите могат да отхвърлят конституцията по време на референдум в края на следващия месец. (НТВ - 18/04/05; AФП - 16/04/05)
