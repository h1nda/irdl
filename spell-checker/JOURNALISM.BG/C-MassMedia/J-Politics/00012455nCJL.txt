Сръбският президент обсъжда Косово с Шрьодер
					28/10/2004
					 
						БЕРЛИН, Германия -- Канцлерът Герхард Шрьодер и сръбският президент Борис Тадич обсъдиха Косово по време на разговорите си в сряда (27 октомври), като след това заявиха, че имат съгласие относно важността на намирането на компромисно решение на въпроса за окончателния статут на Косово. На форум, организиран от фондацията "Фридрих Еберт", Тадич каза, че желае да посети Косово и да се срещне с представителите на сръбската общност там. Той помоли за помощта на международните организации за гарантиране на безопасността на такова посещение, добавяйки, че досега е бил съветван да не го прави поради съображения за сигурност. (Б92, Бета, Танюг - 28/10/04)
