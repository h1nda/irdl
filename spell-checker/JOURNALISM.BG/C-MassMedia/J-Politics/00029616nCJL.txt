Българското НДСВ официално отхвърли възможността за коалиране с ДПС на изборите за ЕП
					16/03/2009
					 
						СОФИЯ, България -- Партньорът от управляващата коалиция Национално движение за стабилност и възход (НДСВ) официално отхвърли в неделя (15 март) всяка възможност за бъдеща коалиция със сегашния си партньор Движение за права и свободи (ДПС) за изборите за Европейския парламент през юни. НДСВ публикува изявление за печата в отговор на широко разпространените слухове за евентуалната му коалиция с етническата турска партия. Според разпространявания сценарий лидерът на ДПС Ахмед Доган е предложил на председателя на НДСВ Симеон Сакскобургготски съюз с цел гарантиране на оцеляването на НДСВ. Социологически проучвания от последните няколко месеца сочат, че НДСВ е загубило подкрепата си и няма никакви шансове да спечели места нито в българския, нито в Европейския парламент. (Всеки ден, Дневник - 15/03/09)
