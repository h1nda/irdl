Румънският Сенат отхвърли законопроект за изборите за Европейски парламент
					24/11/2006
					 
						БУКУРЕЩ, Румъния -- В четвъртък (23 ноември) Сенатът отхвърли законопроект, уреждащ изборите за членове на Европейския парламент (ЕП). Той предвиждаше румънските депутати да се избират с една обща национална бюлетина. Гласуването, което бе предшествано от бурни дебати, завари неподготвени членовете на управляващата коалиция и предизвика обвинения към опозицията, че застрашава националните интереси, като се въздържа от гласуване. 
						Междувременно в София трипартийната управляваща коалиция обяви в четвъртък, че би била склонна да подкрепи избори с една бюлетина за ЕП. България и Румъния трябва да проведат изборите напролет. (Найн О'Клок - 24/11/06; Медиафакс, Медиапул - 23/11/06)
