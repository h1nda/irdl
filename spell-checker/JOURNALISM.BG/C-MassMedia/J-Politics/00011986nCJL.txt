Европейският парламент вероятно е решил да замрази авоарите на най-издирваните обвинени във военни престъпления. 
					15/09/2004
					 
						СТРАСБУРГ, Франция -- Европейският парламент (ЕП) е решил във вторник (14 септември) да замрази авоарите на най-издирваните заподозрени във военни престъпления Радован Караджич, Ратко Младич и Анте Готовина, съобщават медии от региона. Според информационната агенция на БиХ СРНА нов регламент на Европейския съвет ще задължи всички държави-членки на ЕС да установят контрол върху авоарите и финансовите операции, които са потенциално свързани с тримата укриващи се обвиняеми. Същият източник твърди, че ЕП очаква подобни действия и от други държави. (Независне новине - 15/09/04; Би Би Си, СРНА, РТРС, Б92 - 14/09/04)
