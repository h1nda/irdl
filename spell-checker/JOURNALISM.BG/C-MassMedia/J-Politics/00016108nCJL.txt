Сръбският парламент прие законопроекти за важни реформи
					30/09/2005
					 
						БЕЛГРАД, Сърбия и Черна гора -- В четвъртък (29 септември) сръбският парламент прие два законопроекта за важни реформи, които са от изключително значение за по-нататъшното финансиране от страна на МВФ. Депутатите одобриха реформирането на пенсионната система на страната и плановете за преструктуриране и приватизация на най-голямата сръбска нефтена компания. МВФ определи тези два закона като условие за предоставяне на икономическа помощ и за подкрепа на Сърбия и Черна гора в споразуменията й с чуждите кредитори. 
						Депутатите приеха и новия наказателен кодекс на Сърбия, чиято цел е да се достигнат международните стандарти. В него са включени около 30 нови престъпления, в т. ч. отговорност на армейското командване за военни престъпления, геноцид, тероризъм и корупция. Прането на пари, измамите с кредитни карти, компютърните престъпления и престъпленията, свързани с авторското право, също са включени в новия кодекс. (Данас, Политика, Вечерне новости - 30/09/05; AП, Б92, РТС, Танюг, Бета - 29/09/05)
