Пратеникът на ООН призова албанците и сърбите да си сътрудничат в преговорите за статута на Косово
					29/11/2005
					 
						НЮ ЙОРК, Съединени щати -- Албанците и сърбите в Косово трябва да положат повече усилия, за да осигурят успеха на предстоящите преговори за окончателния статут на провинцията, каза специалният пратеник на ООН Марти Ахтисаари в понеделник (28 ноември). Бившият финландски президент напомни на правителството на етническите албанци в Косово, че трябва да се постигне по-голям напредък в изпълнението на международните стандарти, преди да може да се реши въпросът със статута. Ахтисаари смята да открие офис във Виена в началото на 2006 г., когато се очаква да се проведе първата пряка среща между сръбските и косовските ръководители. (Блумбърг - 29/11/05; Уеб-сайт на ООН, АФП - 28/11/05)
