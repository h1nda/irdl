Ново проучване поставя Нъстасе и социалистите начело непосредствено преди изборите в Румъния
					23/11/2004
					 
						БУКУРЕЩ, Румъния -- По-малко от седмица преди президентските и парламентарни избори в Румъния ново социологическо проучване дава преднина на премиера Адриан Нъстасе и управляващите социалдемократи. Според изследването на Института КУРС, публикувано в понеделник (22 ноември), Нъстасе води в надпреварата за президентството с 42 %. Основният му противник, кметът на Букурещ Траян Бъсеску от опозиционния съюз "Истина и справедливост", е на второ място с 32 %. Корнелиу Вадим Тудор, лидер на крайнодясната партия "Велика Румъния", ги следва с 13 %.Обаче 30 % от отговорилите все още се колебаят. (Ройтерс, Ромпрес, Найн о'клок - 23/11/04; AФП - 22/11/04)
