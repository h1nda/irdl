Хагският трибунал насрочи процес срещу бивш сръбски президент
					19/05/2006
					 
						ХАГА, Холандия – Бившият сръбски президент Милан Милотинович, обвиняем във връзка с конфликта в Косово, ще бъде съден в Хага на 10 юли, обяви Трибуналът на ООН в четвъртък (18 май). Пред съда трябва да се явят като обвиняеми по същия процес и бившият югославски вицеремиер Никола Шаинович, бившият министър на отбраната Драголюб Ойданич, бившият командир на армия Владимир Лазаревич, бившият началник на генералния щаб Небойша Павкович и бившият началник на службите за сигурност, Сретен Лукич. Повечето от обвиняемите бяха освободени до началото на процеса. Шестият обвиняем, бившият началник на обществената сигурност Властимир Джорджевич, остава на свобода. 
						Други новини от четвъртък -- Сръбският Върховен съд потвърди при обжалването присъдите на четиримата членове на военизираното формирование “Отмъстители”, осъдени за военни престъпления през 1992 в Северин. Драгутин Драгичевич и Милан Лукич, неотдавна екстрадирани в Хага от Аржентина, бяха осъдени на 20 години лишаване от свобода, както и Оливер Кръсманович, който продължава да се укрива. Джордже Севич получи 15 години. Четиримата мъже са отговорни за мъчения и убийство на 16 души в Северин. (Ройтерс, B92, Бета - 18/05/06)
