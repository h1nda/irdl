САЩ приветстват напредъка на Хърватия в преговорите с ЕС 
					04/05/2011
					 
						ВАШИНГТОН, Съединени щати -- САЩ приветстват напредъка на Хърватия в процеса на интеграция в ЕС, каза във вторник (3 май) хърватският президент Иво Йосипович след разговори в Белия дом с вицепрезидента Джо Байдън. Йосипович допълни, че главните теми в разговорите му са били двустранните отношения, сътрудничеството в рамките на НАТО и борбата с тероризма. Той се срещна и с държавния секретар Хилари Клинтън, която изрази подкрепа за кандидатурата на страната за ЕС. (ХРТ, ХИНА, Нова ТВ - 02/05/11)
