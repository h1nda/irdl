Финландското председателство на ЕС работи по споразумение с Турция за Кипър 
					29/09/2006
					 
						ХЕЛЗИНКИ, Финландия -- Финландското правителство, което в момента държи ротационното председателство на ЕС, работи с Турция по споразумение относно Кипър, с което може да се избегне заплахата от замразяване на присъединителните преговори. Финландският премиер Мати Ванханен каза пред парламента в четвъртък (28 септември), че е предприел действия за прекратяване на икономическите санкции срещу кипърските турци, при условие че Анкара отвори пристанищата и летищата си за кипърски превозни средства. Според съобщения в медиите това изказване може да е знак за промяна в политиката. (EUobserver - 29/09/06)
