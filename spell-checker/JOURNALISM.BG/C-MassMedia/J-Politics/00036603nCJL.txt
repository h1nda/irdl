Турция е готова да посредничи в преговорите между Косово и Сърбия 
					04/11/2010
					 
						ПРИЩИНА, Косово -- Турция е готова да посредничи в бъдещите преговори между Косово и Сърбия, за да допринесе за постигането на стабилен мир на Балканите, заяви в сряда (3 ноември) турският министър-председател Реджеп Тайип Ердоган в началото на двудневната си визита в Косово. След среща със своя колега Хашим Тачи Ердоган добави, че Анкара се чувства задължена да помогне за успеха на държавата Косово заради военните, политически, културни и исторически отношения между двете страни. Той потвърди, че Анкара ще продължи да работи за осигуряване на подкрепа за държавността на Косово. Ердоган посети места, свързани с турското културно наследство, и тържествено откри проекти, осъществени с турска помощи. (Зери, Коха Диторе, Косова Сот - 04/11/10)
