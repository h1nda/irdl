Черна гора и ЕС проведоха четвъртия кръг от техническите преговори по ССА
					09/11/2006
					 
						ПОДГОРИЦА, Черна гора -- В сряда (8 ноември) Черна гора и ЕС приключиха четвъртия кръг от техническите преговори за сключване на Споразумение за стабилизация и асоцииране. На пресконференция оттеглящият се от поста министър на евроинтеграцията Гордана Джурович каза, че двата екипа са се договорили за преходните митнически и икономически мерки. Следващият кръг от техническите преговори, който ще се проведе на 30 ноември, ще разгледа въпроси, свързани с либерализацията на търговията. 
						Също в сряда парламентът започна дебати по платформата на новото правителство, предложена от номинирания за премиер Желко Щуранович. Управляващата Демократична партия на социалистите ще има десет места, коалиционният й партньор - Социалдемократическата партия - ще има три места, а Демократичният съюз на албанците ще има едно място. (Победа, Виести - 09/11/06; Мина - 08/11/06)
