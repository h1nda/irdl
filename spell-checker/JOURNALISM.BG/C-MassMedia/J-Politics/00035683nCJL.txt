ЮНМИК изрази подкрепа за преговори между Косово и Сърбия
					17/08/2010
					 
						ПРИЩИНА, Koсово -- Говорителят на ЮНМИК Ръсел Гийки заяви в понеделник (16 август), че мисията е готова да улесни преговорите между Прищина и Белград. "ЮНМИК" подкрепя и стимулира деполитизираните преговори по технически въпроси, но зависи за какво са решили да преговарят Прищина и Белград", заяви Гийки, цитиран от Радио КиМ. Той отбеляза, че Генералният секретар на ООН Бан Ки Мун и шефът на външната политика на ЕС Катрин Аштън са разменили писма, в които са изразили готовността си да играят роля в потенциални преговори. Сърбия иска да започне разговори за статута на бившата си провинция, докато косовските институции се съгласни да водят преговори за всичко, но не и за статута. (Зери, Коха Диторе, Косова Сот, Експрес - 17/08/10)
