Руският президент Путин обсъжда енергийни сделки в България
					18/01/2008
					 
						СОФИЯ, България -- Руският президент Владимир Путин завърши в петък (18 януари) официалното си посещение в България с присъствие на подписването на две важни енергийни споразумения. По-голямото включва изграждането на втора атомна електроцентрала в Белене на стойност 4 милиарда евро. Изпълнител ще бъде руската компания "Атомстройекспорт". Другият проект е за изграждането на нефтопровода Бургас-Александруполис, който ще свързва Черно море през България и Гърция с Егейско море. Очаква се Путин и българските власти да обсъдят също така включването на България в проекта за газопровод "Южен поток", който ще транспортира газ от Русия под Черно море до България и след това до Централа и Южна Европа. Анализатори твърдят, че това ще укрепи монопола на Москва върху енергийните доставки за Европа. Путин е придружаван от своя избраник, който вероятно ще го наследи в Кремъл, първия вицепремиер Дмитрий Медведев. (24 часа, Труд, Сега, БСС - 18/01/08; БНТ, бТВ, БНР, News.bg - 17/01/08)
