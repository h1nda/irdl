Косовският президент Сейдиу утвърди 41 закона, свързани с държавността
					16/06/2008
					 
						ПРИЩИНА, Косово -- С влизането в сила на новата конституция в неделя (15 юни) президентът Фатмир Сейдиу подписа 41 закона, свързани с държавността, като 22 произтичат пряко от плана за независимост на бившия специален пратеник на преговорите за статута Марти Ахтисаари. „Това е исторически момент за Косово и най-важното събитие след декларацията за независимост, като така завършва цикълът на установяване на държавността на Косово,” каза Сейдиу. Между законите, които той подписа, бяха тези за разпускане на Корпуса за защита на Косово и създаване на Силите за сигурност на Косово, които трябва да бъдат действащи до 16 месеца. (Експрес, Коха Диторе, Лайм, Зери - 16/06/08)
