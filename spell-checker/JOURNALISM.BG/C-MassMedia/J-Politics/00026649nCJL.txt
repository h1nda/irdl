Влезе в сила споразумение между САЩ и Турция за сътрудничество в използването на ядрената енергия за мирни цели
					03/06/2008
					 
						ВАШИНГТОН, Съединени щати -- В понеделник (2 юни) говорителят на Държавния департамент Шон Маккормак съобщи, че е влязло в сила споразумение между САЩ и Турция за сътрудничество в използването на ядрената енергия за мирни цели. Документът е влязъл в сила след размяна на дипломатически ноти между Вашингтон и Анкара. Той представлява "цялостна рамка за мирно ядрено сътрудничество" между страните "при договорени условия за неразпространение и контрол", заяви Държавният департамент в съобщението си. Споразумението е за срок от 15 години с възможност за автоматично удължаване за нови пет години, ако никоя от страните не желае прекратяването му. (Уебсайт на Държавния департамент на САЩ, ИТАР-ТАСС, Синхуа, Хюриет, АП, ЮПИ - 02/06/08)
