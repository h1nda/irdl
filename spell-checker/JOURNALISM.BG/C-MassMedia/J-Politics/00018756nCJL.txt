В Букурещ започна заседание на съвместната парламентарна комисия ЕС-Румъния 
					30/05/2006
					 
						БУКУРЕЩ, Румъния -- 20-ото заседание на съвместната парламентарна комисия ЕС-Румъния започна в понеделник (29 май) в парламента под съвместното председателство на председателя на съвместната парламентарна комисия ЕС-Румъния Гуидо Подеста и Виорел Хребенчук, председател на парламентарната комисия по европейска интеграция. "Румъния ще бъде готова да се присъедини към ЕС на 1 януари 2007 г.," увери участниците министърът на евроинтеграцията Анка Боаджиу. Заседанието в понеделник разгледа основно напредъка, постигнат по препоръките от предишното заседание, както и стъпките, които трябва да се предприемат по отношение на важния мониторингов доклад на Европейската комисия, който ще бъде публикуван наесен.
						Присъединителният процес е основна тема на официалното посещение на румънския президент Траян Бъсеску във Франция. Разговорите ще се съсредоточат върху предстоящите реформи на румънското правителство, предстоящата ратификация на договора за присъединяване от Франция и двустранното сътрудничество след присъединяването. (Ромпрес, Найн О'Клок - 30/05/06; Ромпрес - 29/05/06)
