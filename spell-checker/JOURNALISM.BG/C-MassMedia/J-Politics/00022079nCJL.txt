Президентът на РС изключва признаване на независимостта на Косово
					29/03/2007
					 
						БЕЛГРАД, Сърбия -- По време на посещение в сръбската столица в сряда ( 28 март) президентът на Република Сръбска (РС) Милан Йелич каза, че Баня Лука няма да признае Косово, ако Съветът за сигурност на ООН одобри плана на пратеника Марти Ахтисаари за контролирана независимост. Говорейки пред репортери на белградски икономически панаир, той каза, че е малко веротно и Босна и Херцеговина като цяло да признае Косово. Йелич повтори призива на Белград за продължаване на преговорите. 
						Сащия ден словашкият парламент прие резолюция, призоваваща за повече диалог за Косово. В нея се предупреждава, че неограничената независимост може да се отрази на регионалната стабилност. (Блиц, Вечер - 29/03/07; РТРС, СРНА, ТАНЮГ - 28/03/07)
