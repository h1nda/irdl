Президентът на ЕЦБ критикува Гърция за отчетения по-малък от действителния бюджетен дефицит
					08/10/2004
					 
						БРЮКСЕЛ, Белгия -- Президентът на Европейската централна банка Жан-Клод Трише разкритикува Гърция в четвъртък (7 октомври) за това, че е подала занижени данни в отчета за бюджетния си дефицит и заяви, че в резултат на това страната е загубила доверие. Той добави, че процедурите на отчитане "не бива да са подвластни на политически или избирателни цикли". Наскоро Гърция призна, че е подавала неверни данни за дефицита си от 2000 г. насам.
						Други новини: Опозиционната партия ПАСОК заяви в четвъртък, че ще помогне на правителството да увеличи прозрачността и да намали влиянието на някои групи с определени икономически интереси. Предложението бе дадено след коментар на премиера Костас Караманлис, който заяви, че правителството е притиснато между различни користни интереси и не може да работи ефективно. (AФП, Атинска новинарска агенция - 07/10/04)
