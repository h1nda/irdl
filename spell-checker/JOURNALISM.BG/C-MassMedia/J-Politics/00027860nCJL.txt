Президентът разкритикува провала на Румъния в усвояването на европейските фондове и в борбата с корупцията
					25/09/2008
					 
						БУКУРЕЩ, Румъния -- В сряда (24 септември) президентът Траян Бъсеску разкритикува правителството за слабото усвояване на фондовете от ЕС, предоставени за модернизиране на транспортната инфраструктура на страната. В обръщение към парламента Бъсеску каза, че от началото на годината Румъния е можела да усвои над 1 милиард евро от структурните и кохезионните фондове, но страната не е успяла да подготви достатъчно проекти за подобряване на железопътната мрежа и да се възползва от тези фондове. Той предупреди, че липсата на инвестиции в инфраструктурата спъва икономическото и социалното развитие на страната. Той обвини също така законодателите, че не са успели да предприемат ефективни мерки срещу корупцията. (Евениментул Зилеи, Адевърул - 25/09/08; Медиафакс, Агерпрес, Зиаре - 24/09/08)
