Основната опозиционна партия в Македония настоя за оставката на вътрешния министър
					01/10/2007
					 
						СКОПИЕ, Македония -- Основната опозиционна партия, Социалдемократическият съюз на Македония, настоя в неделя (30 септември) за оставката на вътрешния министър Гордана Янкуловска заради реакцията й след инцидента от миналата седмица, в който полицията нанесе побой на оператор от телевизия "Алсат". Той правел видеозапис на полицаи, спрели автомобил, в който пътували двама депутати от Демократичния съюз на Македония (ДСМ). Автомобилът с депутатите бил освободен, но полицаите нападнали журналиста и счупили камерата му. Според ДСМ срещу полицаите не са повдигнати никакви обвинения, макар че Янкуловска твърди обратното. (Дневник - 01/10/07; A1 - 30/09/07)
