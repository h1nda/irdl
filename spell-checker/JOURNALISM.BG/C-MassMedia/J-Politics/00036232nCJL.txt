Основните партии в Косово се договориха за предсрочни избори 
					01/10/2010
					 
						ПРИЩИНА, Косово -- Партньорите от управляващата коалиция - Демократичната партия на Косово (ДПК) и Демократичната лига на Косово (ДЛК) - са се договорили по принцип, че предсрочните избори са единственото решение за ситуацията, създадена след оставката на президента Фатмир Сейдиу тази седмица, съобщиха местните вестници в петък (1 октомври). Сейдиу и министър-председателят Хашим Тачи са се договорили в четвъртък да продължат съществуването на коалицията, но да не се избира нов президент преди общите избори. Източник, близък до срещата, е казал за вестник „Коха Диторе”, че не е определена дата за предсрочните избори, но и двете партии са се съгласили, че процесът трябва да е в съответствие с конституцията. Същият източник е посочил, че Централната избирателна комисия не може да организира изборите по-рано от януари. Сейдиу подаде оставка, след като Конституционният съд излезе с решение, че той не е трябвало да заема едновременно постовете на лидер на ДЛК и на президент. (Коха Диторе, Зери, Косова Сот, Експрес - 01/10/10; РТК, Клан Косова - 30/09/10)
