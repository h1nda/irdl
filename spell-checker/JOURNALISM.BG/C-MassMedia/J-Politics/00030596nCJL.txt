Хърватска партия се застъпи за фермерите
					15/06/2009
					 
						ЗАГРЕБ, Хърватия -- Хърватският селски съюз (ХСС), член на управляващата коалиция, заяви в събота (13 юни), че ще напусне кабинета, ако правителството не изпълни обещанията си към протестиращите фермери. Лидерът на ХСС Йосип Фришчич заяви на партийно заседание, че ако обещаните средства за млекопроизводителите не бъдат гарантирани, земеделският министър Божидар Панкретич от ХСС ще напусне поста си.
						Фермерите прекратиха протеста си в четвъртък, след като правителството прие повечето техни искания. Едно от тях бе свързано с минималната изкупна цена на млякото, която ще бъде повишена от сегашните 0,26 евро на 0,30 евро на литър. (БTA - 14/06/09; Дневник, Явно, Весник, Хина - 13/06/09)
