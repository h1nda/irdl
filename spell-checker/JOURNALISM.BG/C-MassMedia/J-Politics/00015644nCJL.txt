Албанският президент Мойсиу се срещна с ръководителя на мисията за наблюдение на изборите на ОДИЧП
					19/08/2005
					 
						ТИРАНА, Албания -- В четвъртък (18 август) президентът Алфред Мойсиу се срещна с ръководителя на мисията за наблюдение на изборите на ОДИЧП Юрген Грунет. Двамата обсъдиха предстоящите повторни избори, които ще се проведат в неделя в три общини, където бяха установени нарушения по време на изборите на 3 юли. Грунет каза, че се надява, че новите избори ще бъдат проведени в съответствие с международните стандарти и ще отразят най-добрите страни на изборите от 3 юли. Демократическата партия (ДП) спечели тези избори.
						Също в четвъртък председателят на ДП Сали Бериша и лидерът на Новата демократическа партия (НДП) Генч Поло подписаха споразумение за създаване на нова правителствена коалиция. Поло каза, че целта е да се гарантира гладко осъществяване на важните реформи, които трябва да се извършат през следващите четири години. (Албейниън нюз - 19/08/05; Уеб-сайт на албанския президент - 18/08/05)
