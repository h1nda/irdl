Турският президент заяви, че нацията ще преодолее кризата с преврата
					28/02/2010
					 
						АНКАРА, Турция -- Президентът Абдула Гюл изрази убедеността си в събота (27 февруари), че Турция ще преодолее кризата, предизвикана от разследването на твърдения за готвен преврат в армията за сваляне на правителството. Изявлението бе направено пред "Хюриет" един ден, след като съд в Истанбул обвини двама генерали за случая. Заговорът за преврат под кодовото название "Чук" датира от 2003 г. В петък премиерът Реджеп Тайип Ердоган предупреди, че никой няма да остане над закона и обеща, че всеки, който "крои планове зад затворени врети" ще бъде изправен пред правосъдието.
						Двама от ключовите заподозрени са генералът от резерва Четин Доган, който е отговарял за Първа армия в Истанбул, когато се е готвел заговорът; и генерал Енгин Алан, бивши командващ Специалните сили на страната. Съдът реши и двамата да останат в ареста. Арестуването на Доган и Алан доведе до задържането от полицията на на заподозрени, чийто брой достигна 33 души. (Хюриет, AФП - 27/02/10; Ройтерс, Радио "Свободна Европа", Би Би Си - 26/02/10)
