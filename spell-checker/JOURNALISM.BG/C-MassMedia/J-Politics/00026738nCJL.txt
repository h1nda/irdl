Македонският министър Милошоски е оптимист относно започването на преговорите за присъединяване в ЕС
					11/06/2008
					 
						БРЮКСЕЛ, Белгия -- „Не сме готови да станем член на ЕС още утре, но сме готови да започнем преговорите. Мисля, че тази година ще ни бъде даден шанс,” каза на пресконференция във вторник (10 юни) македонският външен министър Антонио Милошоски. Той заяви, че е оптимист и смята, че Македония ще получи дата за започване на присъединителни преговори по-късно през годината. Той увери представителите на ЕС, че правителството ще разследва случаите на насилие, помрачили неотдавнашните парламентарни избори, за да се уталожат всякакви съмнения. Милошоски се срещна с еврокомисаря по разширяването Оли Рен в сряда.
						Други новини -- Македонският президент Бранко Цървенковски и премиерът Никола Груевски обсъждаха във вторник стратегии с преговарящия на страната в спора й за името с Гърция, Никола Димитров. Преговорите ще започнат отново в четвъртък в Ню Йорк под егидата на ООН. (Дневник - 11/06/08; MИA, Макфакс, A1 TВ - 10/06/08)
