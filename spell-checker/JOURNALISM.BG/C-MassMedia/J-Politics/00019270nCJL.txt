ВМРО-ДПМНЕ призовава изпълняващия длъжността председател на парламента да насрочи първото заседание 
					16/07/2006
					 
						СКОПИЕ, Македония -- ВМРО-ДПМНЕ, която спечели изборита на 5 юли, призова изпълняващия длъжността председател на парламента Слободан Найдовски да определи дата за първото заседание на новия законодателен орган до 25 юли. Според закона, председателят на предишния парламент - в случая Найдовски - трябва да определи датата за първото заседание на следващия парламент в рамките на 20 дни след изборите. ВМРО-ДПМНЕ заяви в петък (14 юли), че смята всяко отлагане за опит от страна на управляващия Социалдемократически алианс на Македония да отложи сформирането на новото правителство от ВМРО-ДПМНЕ. 
						Също в петък Държавната избирателна комисия реши да бъде повторено гласуването в 29 избирателни района след като Върховният съд взе това решение в полза на партиите, подали жалби за нередности в тези райони. Изборите са насрочени за сряда. Ще се гласува за четири места в парламента. (Вечер - 15/07/06; Телма ТВ, A1 TВ - 14/07/06)
