Парламентът ще разгледа проекта за избирателен кодекс на Гърция през ноември
20/07/2003
 
АТИНА, Гърция -- Проектът за нов избирателен кодекс ще бъде връчен в парламента през ноември, съобщи правителственият говорител Христос Протопапас. Той добави в петък (18 юли), че приемането на кодекса ще зависи от напредъка на преговорите между опозицията и мнозинството. Целта на новия кодекс е да се увеличи прозрачността, да се засили стабилността и да се разшири представителността. Външният министър Георгиос Папандреу подчерта, че промените ще влязат в сила не по-рано от 2005 г. (Македонска агенция по печата - 18/07/03)
