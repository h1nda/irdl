Хърватска парламентарна комисия постигна консенсус по конституционните промени 
					19/05/2010
					 
						ЗАГРЕБ, Хърватия -- Парламентарната конституционна комисия е постигнала договореност по почти всички предложени промени, като единственото изключение е спорният въпрос за гласуването в чужбина, каза във вторник (18 май) председателят й Владимир Шекс. Това единствено допълнение беше обект на продължителни преговори между управляващата партия Хърватски демократичен съюз и основната опозиционна Социалдемократическа партия, чието одобрение е необходимо, за да могат промените да получат необходимото мнозинство в парламента. Шекс е оптимист по отношение на постигането на споразумение относно промяната в рамките на тази седмица. (ХРТ, ХИНА, dalje.com - 18/05/10)
