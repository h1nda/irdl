Рен информира Европейския парламент за усилията на страните от Западните Балкани за членство в ЕС
					27/05/2008
					 
						БРЮКСЕЛ, Белгия -- Еврокомисарят по разширяването Оли Рен информира в понеделник (26 май) Европейския парламент за темпото на усилията за интегриране в ЕС на страните от Западните Балкани, като ги определи като "постоянни, но неравномерни". Рен каза, че финализирането на статута на Косово и сформирането на ново правителство в Сърбия остават най-чувствителните въпроси. 
						Той определи също така 2008 г. като важна година за Хърватия, като добави, че ако преговорите й за присъединяване протичат по график, ЕС може да определи пътна карта за присъединяването й до края на годината. Той призова Македония да се ангажира с реформите, като се започне със свободни и честни парламентарни избори следващия месец. Рен призова Албания и Черна гора ефективно да прилагат своите Споразумения за стабилизация и асоцииране (ССА). Той повтори, че Босна и Херцеговина може да очаква да подпише своето ССА на 16 юни. (Фена, Б92, Танюг, Бета, РТРС, Томсън Файненшъл - 26/05/08)
