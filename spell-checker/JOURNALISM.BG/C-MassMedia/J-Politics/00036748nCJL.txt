Левичарски протести срещу споразумението на Гърция с ЕС и МВФ 
					16/11/2010
					 
						АТИНА, Гърция -- Представители на левичарски организации, студентски асоциации и работнически профсъюзи протестираха пред сградата на парламента в Атина късно вечерта в понеделник (15 ноември) срещу меморандума между правителството и ЕС и МВФ за спасителния пакет от 110 милиарда евро, имащ за цел да помогне на Гърция да преодолее своята финансова криза. В края на протеста избухнаха сблъсъци между полицията и група младежи, при които беше ранен един човек. Двама протестиращи бяха задържани и в Солун. Протестиращите критикуваха меморандума и пристигането на мисия на Европейската комисия, Европейската централна бака и МВФ по-рано същия ден. Мисията идва, за да направи оценка на прилагането на бюджетните и другите правителствени мерки за стабилизиране на икономиката. (Синхуа, Евронюз - 15/11/10)
