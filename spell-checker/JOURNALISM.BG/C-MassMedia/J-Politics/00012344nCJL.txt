Управляващата партия в Хърватия номинира кандидат за президент 
					18/10/2004
					 
						ЗАГРЕБ, Хърватия -- Хърватската демократична общност номинира в неделя (17 октомври) 51-годишния вицепремиер Ядранка Косор като свой кандидат за президентския пост. Крайнодесният Хърватски блок обяви в събота, че е определил за свой избраник Ивич Пашалич, близък съратник на покойния Франьо Туджман. Мирослав " Циро" Блажевич, който отведе хърватския футболен отбор до третото място на Световната купа през 1998 г., ще се яви като независим. Сегашният президент Стипе Месич все още не е обявил намеренията си, но според наблюдатели той ще се кандидатира за още един мандат. Изборите ще се проведат на 21 декември. (Вечерни лист - 18/10/04; AФП, ХИНА, ХРТ - 17/10/04)
