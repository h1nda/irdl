Управляващите партии във Федерация БиХ настояват за промени в правителството на областта
27/01/2004
 
САРАЕВО, Босна и Херцеговина (БиХ) -- Президентът на Федерацията Босна и Херцеговина (ФБиХ) Нико Лозанчич се срещна с лидерите на Партията на демократично действие (ПДД), Хърватската демократическа общност (ХДО) и Партията на БиХ (ПБиХ), за да обсъдят неотдавнашната инициатива на ПДД за промени в коалиционното правителство на автономната област. След това Лозанчич каза, че ХДО и ПБиХ също подкрепят идеята. Той насрочи среща с лидерите на всички партии в Парламента на ФБиХ, за да обсъди споделяното разочарование от работата на кабинета на областта през 2003 г. (Източници на СВП, Ослобождение - 27/01/04; ПБС БиХ, Радио Херцег-Босна - 26/01/04)
