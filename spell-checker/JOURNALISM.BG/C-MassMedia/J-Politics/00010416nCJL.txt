Предизборната кампания за президентските избори в Македония навлиза във втората си фаза
08/04/2004
 
СКОПИЕ, Македония -- Президентската предизборна кампания навлезе във втората си фаза в сряда (7 април). И четиримата кандидати - премиерът и лидер на управляващата коалиция Бранко Цървенковски, Сашко Кедев от главната опозиционна партия ВМРО-ДПМНЕ, представителят на Демократичния съюз за интеграция Гзим Острени и на Демократическата партия на албанците Зуди Джелили - ще си вземат почивка от митингите и ще проведат телевизионен дебат. Кампанията приключва в понеделник, а гласуването е насрочено за сряда.
Други новини: Министърът на отбраната Владо Бучковски предвиди скорошно значително подобрение в ситуацията на сигурност в страната. В интервю в сряда за британския вестник &lt;I&gt;Джейнс интелиджънс ривю&lt;/I&gt;, той отбеляза, че това е първата година, в която в Македония няма чуждо военно присъствие. (Утрински весник, Дневник - 08/04/04; Макфакс, A1 ТВ, AФП - 07/04/04)
