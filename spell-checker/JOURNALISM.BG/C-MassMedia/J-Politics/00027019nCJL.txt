Ръководителят на ЮНМИК Заниер каза, че преговорите за статута на Косово са приключили
					09/07/2008
					 
						ПРИЩИНА, Косово -- Преговорите за статута на Косово са в миналото, каза във вторник (8 юли) ръководителят на ЮНМИК Ламберто Заниер в Северна Митровица. "Сега ние навлизаме в нов етап на решаване на проблемите", каза той по време на първата си визита в Северно Косово, откакто пристигна в страната миналия месец. 
						Също във вторник генералният директор на Политическия директорат при Министерството на външните работи на Великобритания Марк Лайол Грант бе на посещение в Прищина. Той каза, че нито Великобритания, нито международната Контактна група ще одобрят паралелните сръбски структури в Косово. "Нашата позиция е ясна - разделението не е избор", каза Грант. 
						Същия ден в Прищина беше създаден координационен съвет за върховенство на закона. Негови съпредседатели са заместник министър-председателят на Косово Хайредин Кучи и ръководителят на ЮЛЕКС Ив дьо Кермабон. (Експрес, Телеграфи, Коха Диторе, Кохавижън, Зери, Лайм, Епока е ре - 09/07/08; Косовапрес, Kosovalive - 08/07/08)
