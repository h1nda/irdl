Турският парламент прие поправките в наказателния кодекс. Световната банка одобри заем, свързан със земетресенията
					29/05/2005
					 
						АНКАРА, Турция -- Парламентът прие последните поправки в новия наказателен кодекс в петък (27 май). Поправките имат за цел да укрепят свободата на изразяване и правата на жените и децата. Лявоцентристката опозиционна Републиканска народна партия, която отхвърли проекта за поправки, отказа да участва в гласуването. Новият закон предстои да бъде одобрен от президента Ахмет Неждет Сезер. Европейската комисия определи 1 юни за краен срок за приемане на новия наказателен кодекс. 
						В други новини от петък, Световната банка одобри заем от 400 млн. долара за Истанбулския проект за намаляване на риска и подобряване на готовността за спешни ситуации в Турция. Финансирането ще бъде използвано за трансформиране на Истанбул в град, способен да издържи големи земетресения и други природни бедствия. (Turks.US - 28/05/05; Ен Ти Ви, AП, Уебсайт на Световната банка - 27/05/05)
