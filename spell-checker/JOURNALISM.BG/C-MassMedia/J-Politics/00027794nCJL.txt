Сърбия и Европол сключиха споразумение за стратегическо сътрудничество
					19/09/2008
					 
						БЕЛГРАД, Сърбия -- В четвъртък (18 септември) вътрешният министър Ивица Дачич и директорът на Европол Макс-Петер Рацел подписаха споразумение за сътрудничество в борбата срещу тероризма. След церемонията по подписването в Белград Дачич каза, че друг договор, определящ точните аспекти на сътрудничеството, ще последва това "стратегическо" споразумение. Той добави, че засилването на сътрудничеството с Европол е важно с оглед на перспективите на Сърбия за либерализиране на визовия й режим с ЕС. Рацел подчерта важността на споразумението за Европол и обясни, че то създава надеждни партньори в Западните Балкани. (АФП, Танюг, Б92 - 18/09/08)
