Основните партии в Хърватия приключиха предизборната си кампания
21/11/2003
 
ЗАГРЕБ, Хърватия -- Двете основни политически партии завършиха предизборните си кампании с митинги в Загреб в четвъртък (20 ноември). Близо 10 000 души се събраха да чуят словото на премиера Ивица Рачан от Социалдемократическата партия, в което той заяви, че целта на изборите не е държавата да се ориентира наляво или надясно, а по-скоро дали да направи стъпка напред или назад. Победа на тази партия в неделя ще гарантира интеграция в ЕС, каза Рачан. Други 1 000 души се събраха на митинг на опозиционния "Хърватски демократичен съюз" (ХДС). Неговият лидер Иво Санадер отправи същото послание, като отново посочи, че партията се опитва да се отърси от националистическия си имидж. Анкетните проучвания поставят ХДС начело, но сочат и че нито една политическа партия няма да спечели с преднина, която да й осигури самостоятелно управление.
Други новини: Министърът на правосъдието г-жа Ингрид Античевич Маринович и австрийският й колега Дитер Бьомдорфер подписаха в Загреб в четвъртък двустранно споразумение относно сътрудничество в процедурите на наказателното преследване. (AФП, ХИНA, Би Би Си - 20/11/03)
