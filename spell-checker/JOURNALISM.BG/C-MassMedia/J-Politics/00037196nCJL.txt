ХДС връчи платформата си на другите партии в БиХ 
					26/01/2011
					 
						САРАЕВО, Босна и Херцеговина (БиХ) -- Във вторник (25 януари) главната хърватска партия ХДС БиХ връчи своята платформа за сформирането на ново мнозинство в парламента на БиХ на държавно ниво и на нов Министерски съвет. Документът се базира на шест основни точки и съдържа ясни крайни срокове за изпълнение на задачите, свързани с реформите. Основният въпрос е промяната на конституцията и прилагането на практика на решението от декември 2009 г. на Европейския съд за правата на човека във връзка с изборния закон на БиХ до края на юни. БиХ проведе избори на 3 октомври, но въпреки интензивните преговори политиците не успяха да се договорят за сформирането на нови управляващи коалиции на ниво държава и автономни области. (БХРТ, Дневни Аваз, Онаса, Независне Новине - 25/01/11)
