Сръбският парламент ще решава за нови президентски избори до 8 февруари
15/12/2002
 
БЕЛГРАД, Югославия -- Председателката на сръбския парламент Наташа Мичич съобщи за медиите в събота (14 декември), че по закон парламентът трябва да реши до 8 февруари кога да бъдат проведени следващите президентски избори. След обявяването на датата, кандидатите ще имат 30 дни за провеждане на кампания, така че крайната дата за избори е 8 март. Предишните два тура бяха спечелени от югославския президент Воислав Кощуница, но бяха обявени за невалидни поради ниския процент на гласувалите избиратели. (Б92 - 14/12/02)
