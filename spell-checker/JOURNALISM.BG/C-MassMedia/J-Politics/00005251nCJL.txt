Министър-председателят на Албания призовава за по-активен диалог между Косово и Белград
01/12/2002
 
АТИНА, Гърция -- На среща на Балканския политически клуб в Атина в събота (30 ноември), министър-председателят на Албания Фатос Нано призова властите в Косово и Белград да разширят диалога помежду си. Нано препоръча всички страни в региона, и особено Югославия, да допринесат за политиката на културна и мултиетническа толерантност, която е предпоставка за успешната интеграция в НАТО и ЕС. Балканският политически клуб включва политици, лидери на неправителствени организации и учени от региона, които се опитват да предложат решения за регионалните проблеми и защитават общи цели. (АТА - 30/11/02)
