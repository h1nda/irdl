Съобщения за насилие преди турските избори
					19/07/2007
					 
						АНКАРА, Турция -- Повече от 1 000 поддръжници на прокюрдската Партия за демократично общество атакуваха офис на Партията за националистическо действие (ПНД) в източния турски град Догубаязит в сряда (18 юли), непосредствено преди общите избори в неделя. Свидетели са казали пред информационната агенция "Доган", че сблъсъците са започнали между националистите и кюрдски демонстранти, скандиращи лозунги в подкрепа на Абдула Йоджалан, намиращия се в затвора лидер на поставената извън закона Кюрдска работническа партия. След като кюрдските демонстранти са нападнали офиса на ПНД, полицията е произвела предупредителни изстрели, за да разпръсне тълпата.
						Вечерта във вторник бомба с ударен взривател бе взривена пред офис на управляващана Партия на справедливостта и развитието, като причини материални щети, но пострадали няма. Преди няколко дена имаше други два подобни взрива пред офиси на партията в Измир. (Заман - 19/07/07; Анадолска информационна агенция, АП, Доган - 18/07/07)
