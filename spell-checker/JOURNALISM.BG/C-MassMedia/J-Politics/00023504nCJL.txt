Турският парламент избра секуларист за председател на парламента
					10/08/2007
					 
						АНКАРА, Турция -- Парламентът избра в четвъртък (9 август) секулариста Коксал Топтан, на 64 г., за свой председател. Той е бил министър на образованието и културата в предишни правителства, преди да стане член на управляващата Партия на справедливостта и развитието. 
						Анализатори смятат, че бързото му избиране би трябвало да ускори процеса на избор на нов турски президент. Десетдневният процес на номинирането му би могъл да завърши до 20 август. Външният министър Абдула Гюл се смята за фаворит.
						Други новини -- В четвъртък работници от Турските авиолинии гласуваха за обявяване на стачка, след като исканията им за по-добро заплащане не бяха удовлетворени. Правителството обаче има правомощия да отлага стачки в основни сектори, включително във въздушния транспорт, тъй като ефективна стачка би могла да има унищожителен ефект върху туризма. (Сабах, Заман, Аксам, Милиет, Хюриет - 10/08/07; AП, Ройтерс, АФП, ДВ, НТВ - 09/08/07)
