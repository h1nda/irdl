РС поиска Терзич да отложи планираното подписване на две споразумения с Хърватия
		03/08/2005
		 
			БАНЯ ЛУКА, Босна и Херцеговина (БиХ) -- Във вторник (2 август) правителството на Република Сръбска (РС) поиска председателят на Съвета на министрите на БиХ Аднан Терзич да отложи подписването на две двустранни споразумения с Хърватия -- за двойното гражданство и за имуществените отношения -- планирано за четвъртък в Загреб. В писмо до Терзич членовете на кабинета на РС заявяват, че сегашните версии на проектоспоразуменията, одобрени от правителството на БиХ в понеделник, имат някои недостатъци и могат да доведат до отрицателни последствия. Баня Лука поиска да се създаде специална комисия, включваща представители на държавата и на двете автономни области, която да преработи проектоспоразуменията. (Фена, Уеб-сайт на правителството на РС - 02/08/05)
