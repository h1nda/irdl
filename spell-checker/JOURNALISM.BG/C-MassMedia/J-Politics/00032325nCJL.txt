Румънският президент Бъсеску обмисля провеждането на предсрочни общи избори
					11/11/2009
					 
						БУКУРЕЩ, Румъния -- Президентът Траян Бъсеску е започнал да обмисля провеждането на предсрочни общи избори, ако и вторият опит за избиране на кабинет се провали. Пред местния телевизионен канал ТВР 1 Бъсеску заяви, че ако е необходимо, той ще разпусне парламента след президентските избори на 22 ноември, защото по закон парламентът не може да бъде разпускан 60 дена преди гласуването за президент. Междувременно Бъсеску каза, че ще посочи нова кандидатура за министър-председател, ако парламентът не подкрепи предложения от Ливиу Негойца кабинет. Това изглежда сигурно, тъй като опозицията отказва да подкрепи който и да е кандидат, номиниран от Бъсеску.
						Междувременно вече бившият министър-председател Емил Бок поиска във вторник от парламента да промени разпоредбите, отнасящи се до кабинет в подобна ситуация, така че да се даде възможност на правителството да внесе законопроектите за пенсиите и за благоразумно изразходване на публичните финансии заедно със законопроекта за държавния бюджет. Бок подчерта, че мерките са сред договорените с МВФ и трябва да бъдат приети преди края на годината. (Евениментул Зилеи, Гъндул, Зиуа - 11/11/09)
