Високопоставени политически и религиозни лидери от Балканите ще присъстват на погребението на папата
					07/04/2005
					 
						РИМ, Италия -- Високопоставени религиозни и политически лидери от Балканите потвърдиха, че ще присъстват на погребението на папа Йоан-Павел II в петък (8 април). Православните църкви от региона оставиха на заден план своите различия и вековни конфликти с Ватикана и изпращат свои представители да отдадат последна почит. Вселенският патриарх Вартоломей I ще се присъедини към главата на гръцката православна църква архиепископ Кристодулос, патриарха на арменската църква в Турция Месроб II, румънския православен патриарх Теоктист и митрополитите Неофит и Дометиан от България. Няколко албански религиозни лидери също ще присъстват - това са католическият архиепископ Рок Мирдита, Селим Муца от (сунитската) мюсюлманска общност, Хаджи Деде Решат Барди от (шиитската) бекташка мюсюлманска общност, както и православният архиепископ Анастасиос. Държавните глави на Албания, България, Босна и Херцеговина, Хърватия, Гърция, Македония, Черна гора, Румъния, Сърбия, Сърбия и Черна гора и Турция също възнамеряват да присъстват. (Ройтерс - 06/04/05)
