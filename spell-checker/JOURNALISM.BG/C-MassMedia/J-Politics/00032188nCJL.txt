Турският премиер Ердоган изключи възможността за предсрочни избори
					01/11/2009
					 
						АНКАРА, Tурция -- Премиерът Реджеп Тайип Ердоган изключи в събота (31 октомври) възможността за провеждане на парламентарни избори преди насрочените за 2011 г. "Отсега нататък избори ще се провеждат на насрочените дати с възможни промени от месец-два", заяви Ердоган за журналисти в Истанбул в отговор на съобщенията в медиите, загатващи, че правителството смята да проведе избори една година предсрочно. Според анализатори това е възможно предвид очаквания икономически растеж през следващата година. Икономическата криза тази година принуди правителството да увеличи разходите с около 10% на фона на висока безработица. (Ройтерс, Aнадолска информационна агенция - 31/10/09)
