Управляващата партия в Гърция представи политическите си цели за 2004-2008 г.
21/11/2003
 
АТИНА, Гърция -- Управляващата партия ПАСОК представи в четвъртък (20 ноември) рамката на политическата си ориентация за периода 2004-2008 г. Премиерът Костас Симитис подчерта, че неин фокус ще бъде осигуряването на благоденствие за обществото, сближаването с Европа и разрешаването на основните вътрешни проблеми. Гърция ще проведе общи избори напролет.
Други новини: Позовавайки се на гръцката радиостанция "Флаш", БТА съобщи в петък, че страната подготвя военен чадър над Атина и другите олимпийски обекти с цел гарантиране на сигурността по време на летните игри догодина. Проектът предвижда денонощно патрулиране на военна авиация над Егейско море, полети на самолети на НАТО за ранно предупреждение и разполагане на ракетни батареи "Патриот". (БTA - 21/11/03; AНA, MПA - 20/11/03)
