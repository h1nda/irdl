В БиХ се провеждат общи избори
					03/10/2010
					 
						САРАЕВО, Босна и Херцеговина (БиХ) - Гласоподавателите в Босна и Херцеговина ще се отправят към избирателните секции в неделя (3 октомври), за да изберат лидерите си за следващите четири години. Около 3,1 милиона избиратели имат право да пуснат бюлетини за членове на тристранното председатество, за държавен парламент и парламенти на обрастите, както и за събранията на десетте кантона на Федерация Босна и Херцеговина. Избирателите на Република Сръбска също ще изберат нов президент. 
						Повече от 8000 кандидати се състезават за постовете. Повече от 5200 избирателни секции ще бъдат отворени до 19 ч., като 1100 наблюдатели ще следят изборния процес. Върховният представител Валентин Инцко призова гражданите да гласуват за бъдещето си. "Реалната власт не е у политиците или у Върховния представител, а у вас, гласоподавателите", каза той. (РТРС, СВП, БХРТ, AФП, AП - 03/10/10)
