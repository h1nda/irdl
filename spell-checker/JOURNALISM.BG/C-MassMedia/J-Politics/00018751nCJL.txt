ЕС ще започне преговори по ССА с Черна гора
					30/05/2006
					 
						БРЮКСЕЛ, Белгия -- ЕС ще започне отделни преговори по Споразумение за стабилизация и асоцииране с Черна гора, след като страната обяви независимостта си, каза еврокомисарят по разширяването Оли Рен в понеделник (29 май). Той обаче предупреди, че републиката не трябва да очаква "пряк път към Европа" и ще трябва да отговори на всички необходими изисквания. Рен призова също Черна гора да увеличи административния си капацитет и да засили борбата с корупцията и организираната престъпност. Черногорският премиер Мило Джуканович каза, че се надява Подгорица да успее да изпълни стандартите на ЕС за членство за няколко години. 
						След отделна среща с Джуканович в понеделник върховният представител на ЕС по въпросите на сигурността Хавиер Солана поздрави черногорците за резултата от референдума. "Високата избирателна активност и голямото международно участие осигуриха пълна легитимност на целия процес. За нас въпросът за референдума е приключил," каза той. Черногорските привърженици на съюза със Сърбия изпратиха писмо до Солана, в което се оплакват от нередности по време на референдума на 21 май. (Интърнешънъл Хералд Трибюн - 30/05/06; EU Observer, ЮПИ, AП, Ройтерс - 29/05/06)
