ЕС и Съединените щати призовават за респект към демокрацията и конституцията в Турция
					29/04/2007
					 
						БРЮКСЕЛ, Белгия -- Еврокомисарят по разширяването Оли Рен посъветва турската армия в събота (28 април) да не се намесва в процеса на президентските избори в страната. "Това ще бъде тест дали турските въоръжени сили уважават демократичния секуларизъм и демократичната структура на гражданско-военните взаимоотношения", заяви той. 
						Във Вашингтон помощник-държавният секретар на САЩ Даниел Фрайд заяви, че "ние се надяваме и очакваме турците да решат политическите въпроси по свой начин, който ще съответства на тяхната секуларна демокрация и конституционни разпореди". Запитан за противоречивото изявление на турските военни в петък, той заяви, че Съединените щати не вземат страна в спора. (Би Би Си Нюз - 29/04/07; Файнаншъл Таймс, Блумбърг, Ройтерс - 28/04/07)
