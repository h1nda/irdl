Преговорите за обединението на Кипър ще продължат и следващата година, заяви пратеникът на ООН Даунър
					14/11/2008
					 
						НИКОЗИЯ, Кипър -- Преговорите за решаване на къпърския проблем се очаква да продължат през 2009 г., заяви в четвъртък (13 ноември) специалният пратеник на ООН Александър Даунър след последната среща между президента на Кипър Деметрис Христофиас и лидера на кипърските турци Мехмет Али Талат. Даунър е обяснил, че спорът, който вече продължава десетилетия изисква време, за да бъде решен. Преките преговори между северната и южната част на разделения остров започнаха на 3 септември с подновените усилия на лидерите на двете общности да решат спора. Даунър заяви, че няма да поставя краен срок за постигането на споразумение. Двете страни ще се срещнат отново в понеделник, когато дискусиите за съдебната система ще продължат и ще започнат преговорите за спорния въпрос за собствеността. (Ройтерс, ИТАР- ТАСС, иКипрос, Хюриет - 13/11/08)
