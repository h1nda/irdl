Още опозиционни депутати в Румъния напуснаха партията си 
					07/04/2010
					 
						БУКУРЕЩ, Румъния -- Във вторник (6 април) още двама депутати от опозиционната Националлиберална партия (НЛП) напуснаха редовете й и обявиха, че ще подкрепят управляващата Либералдемократическа партия (ЛДП). Двамата депутати са Габриел Берка и Михай Ману. Те изразиха несъгласие с политиката на сегашното ръководство на НЛП, най-вече по отношение на местните организации на партията.
						Десетки депутати от ЛДП, Социалдемократическата партия и Консервативната партия напуснаха редовете им от сформирането на сегашния парламент през 2008 г., а междувременно НЛП увеличи броя на депутатските си места с десет. Дори при това положение управляващата коалиция все още няма абсолютно мнозинство, като има само 206 от необходимите 236 депутатски места. (Котидианул, Зиаре, Евениментул Зилеи - 06/04/10)
