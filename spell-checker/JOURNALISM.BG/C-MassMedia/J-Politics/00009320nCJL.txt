Управляващата партия в Албания открива националния си конгрес
12/12/2003
 
ТИРАНА, Албания -- Управляващата Социалистическа партия ще открие 6-ия си национален конгрес в петък (12 декември). Двудневната конференция трябва да избере нов председател и членове на генералния комитет, както и да направи оценка на дейността на ръководството на партията през последните четири години. Кандидатите за поста председател са настоящият председател и премиер на страната Фатос Нано, бившият президент Реджеп Мейдани и кметът на Тирана Еди Рама. Битката за поста се разглежда като важна проверка за Нано и неговата политика. (ATA - 11/12/03)
