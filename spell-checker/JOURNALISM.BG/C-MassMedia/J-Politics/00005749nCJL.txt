ОССЕ предлага съдействие за изработването на проект за конституция на Сърбия
23/01/2003
 
БЕЛГРАД, Югославия -- ОССЕ може да играе ключова роля в разработването на новата конституция на Сърбия, заяви ръководителят на ОССЕ в Югославия, посланик Маурицио Массари. В сряда (22 януари) той се срещна с действащия сръбски президент Наташа Мичич, и обяви, че в следващите месеци ОССЕ ще окаже съдействие при оценяването на доводите "за" и "против" на всички проекти за конституция на Сърбия. Мичич съобщи, че понастоящем проектите за обсъждане са пет. (ФоНет, ОССЕ уебсайт, Танюг - 22/01/03)
