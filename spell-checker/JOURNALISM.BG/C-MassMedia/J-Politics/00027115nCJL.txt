Македонските опозиционни партии напуснаха парламента заради ареста на кмета на Струмица
					18/07/2008
					 
						СКОПИЕ, Македония – Опозиционните партии Социалдемократически съюз на Македония (СДСМ), Либералдемократическата партия, Новата социалдемократическа партия и Новата алтернативна партия, всичките членки на коалиция „Слънце”, напуснаха парламента в четвъртък (17 юли) заради ареста на кмета на Струмица и заместник-председател на СДСМ Зоран Заев. Той може да бъде обвинен в злоупотреба със служебно положение, свързана с незаконни дейности при строежа на пазар в Струмица. Лидерът на СДСМ Радмила Шекеринска каза, че арестът е политически ход на вътрешното министерство с цел прикриване на новосформираната коалиция между управляващата ВМРО-ДПМНЕ и етническия албански Демократичен съюз за интеграция. „Това е нарушение на правната система, имащо за цел да елиминира опозицията,” каза Шекеринска. Заев бе освободен късно в неделя след 12-часов разпит. (A1, Дневник - 18/07/08; Сител, Канал5, Макфакс, МИА - 17/07/08)
