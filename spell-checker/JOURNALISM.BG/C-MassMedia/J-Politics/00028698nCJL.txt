Парламентът на Косово ще преразгледа законите на Ахтисаари
					15/12/2008
					 
						ПРИЩИНА, Косово -- Около 50 закона, основаващи се на плана за окончателния статут, предложен от бившия специален пратеник на ООН Марти Ахтисаари, и приети по ускорената процедура, може да бъдат преразгледани от парламента, за да бъдат хармонизирани с конституцията и други юридически актове, съобщиха медиите в неделя (14 декември). Председателят на парламентарната законодателна комисия Бахри Хисени е казал, че законите ще бъдат адаптирани към съществуващите обстоятелства в Косово.
						Други новини -- В петък министърът на косовските сили за сигурност (КСС) Фехми Муйота представи новите униформи и подписа четири правилника за функциите на тези сили. Муйота благодари също така на САЩ, Германия и Великобритания за приноса им към изграждането на КСС, които ще поемат функциите на Корпуса за защита на Косово. (Експрес, Коха Диторе, Радио Свободна Европа, Кохавижън, Гласът на Америка, Телеграфи - 14/12/08; Телеграфи, РТК, КИК - 12/12/08)
