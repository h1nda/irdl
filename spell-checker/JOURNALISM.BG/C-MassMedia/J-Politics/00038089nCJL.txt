Албания блокира обществените фондове за политически кампании 
					07/04/2011
					
						ТИРАНА, Албания -- В сряда (6 април) министър-председателят Сали Бериша подписа заповед, забраняваща използването на фондове на публичната администрация за предизборната кампания преди местните избори на 8 май. Бериша подписа документа на заседание на кабинета, като по този начин отбеляза промяна в критикуваната от години практика. Бериша заяви, че властите трябва стриктно да следят тези фондове, за да се предотврати изтичането на пари от централните и местните институции за финансирането на политически демонстрации. Частните дарения за кампания са уредени със закон. (Balkan Web, Топ Ченъл, Шекули, Ора Нюз, Клан - 06/04/11)
