ЕС ще предложи на Сърбия и Черна гора отделни преговори по икономическите въпроси
					05/09/2004
					 
						МААСТРИХТ, Холандия -- Холандският външен министър Бернард Бот, който в момента е председател на Съвета на министрите, заяви в събота (4 септември), че ЕС ще предложи на Сърбия и Черна гора отделни преговори по търговските и икономическите въпроси. Бот подчерта, че "двойният подход" ще бъде прилаган само по горните въпроси и ЕС продължава твърдата си подкрепа за държавния съюз Сърбия-Черна гора, който той определи като изключително важен за стабилността на региона. Бот направи това изявление в края на двудневна среща на министрите на външните работи на ЕС в Маастрихт. Евокомисарят по външните отношения Крис Патен и представителят на ЕС по въпросите на външната политика и сигурността Хавиер Солана се очаква да посетят Белград през октомври за разговори по новия план за интеграция с ЕС. 
						В други новини, контактната група по Косово се събра в Белград в петък, за да обсъди участието на косовските сърби в парламентарните избори на провинцията. Делегацията проведе отделни разговори с президента на Сърбия Борис Тадич и премиера Воислав Кощуница. Въпросът за децентрализацията бе също повдигнат. В Маастрихт в събота Солана заяви, че някои то предложенията на сръбското правителство могат да бъдат използвани заедно с проектоплана на ЮНМИК за децентрализация на Косово. (Бета, Б92, Танюг, Данас, Блумберг - 04/09/04)
