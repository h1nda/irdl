Турският президент е на посещение в Русия с цел засилване на икономическите връзки
					29/06/2006
					 
						АНКАРА, Турция -- В сряда (28 юни) президентът Ахмет Недждет Сезер отлетя за Русия на официално посещение с цел засилване на двустранните икономически връзки. В центъра на разговорите ще бъдат начините за увеличаване на търговския обмен, както и идеите за изграждане на нов нефтопровод, който ще помогне да се намали преминаването на танкери през натоварения Босфор. Външният министър Абдула Гюл посети Москва по-рано тази седмица, за да подготви посещението. 
						Също в сряда местните медии съобщиха, че нова операция за борба с подкупите и корупцията се е провела на граничен контролен пункт Хабур на границата с Ирак. Арестувани са най-малко 30 души, включително митнически служители. (НТВ - 29/06/06; AП, TurkishPress.com - 28/06/06)
