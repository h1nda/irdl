Президентството на БиХ внася споразумението за МНС в парламента
04/06/2003
 
САРАЕВО, Босна и Херцеговина (БиХ) -- Президентството на БиХ изпрати във вторник (3 юни) споразумението със САЩ, което би забранило на реципрочна основа екстрадирането на граждани на двете страни в Международния наказателен съд . Според местната информационна агенция СРНА парламентарните дебати по този въпрос са насрочени за петък. Очаква се парламентът да ратифицира споразумението до края на месеца.
Също във вторник Камарата на представителите на парламента на БиХ одобри измененията в Закона за радиото и телевизията. Промените позволяват директното излъчване на заседанията на двете камари във федерацията. Освен измененията, парламентаристите гласуваха за започване на дебати в най-скоро време за състоянието на националните радио и телевизионни станции. (Дневни Аваз - 04/06/03; СРНА, Би Би Си - 03/06/03)
