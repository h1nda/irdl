СЕ призова за слагане край на политическия застой в Албания
					20/01/2010
					 
						СТРАСБУРГ, Франция -- Във вторник (19 януари) Съветът на Европа (СЕ) публикува доклад, в който между другото се призовава да се сложи край на политическата криза в Албания. СЕ заявява, че оспорваните общи избори от юни 2009 г. трябва да бъдат разследвани, както настоява опозицията, включително Социалистическата партия (СП). Съветът призовава също СП да прекрати няколкомесечния си бойкот на парламента и да се върне на работа. В доклада се добавя, че липсата на диалог е допринесла за влошаване на политическата обстановка. Докладът ще бъде обсъден от Парламентарната асамблея на СЕ следващата седмица. (Газета Старт, Лаймифундит, Шекули, Топ Ченъл, Телеграфи, Balkan Web - 19/01/10)
