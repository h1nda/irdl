Демократът Дулич бе избран за председател на сръбския парламент
					24/05/2007
					 
						БЕЛГРАД, Сърбия -- Оливер Дулич от Демократическата партия (ДП) бе избран за председател на парламента в сряда (23 май) със 135 на 98 гласа и двама въздържали се. Дулич, който е 32-годишен, бе единственият кандидат за поста, овакантен на 13 май от оставката на Томислав Николич от Сръбската радикална партия (СРП) вследствие на силен вътрешен и международен натиск. Парламентът също избра трима парламентарни заместник-председатели в сряда от СРП, Г17 Плюс и етническите малцинствени партии. (Блиц - 24/05/07; Бета - 23/05/07)
