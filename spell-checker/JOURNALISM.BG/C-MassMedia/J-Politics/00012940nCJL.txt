Ръководители на ЕС подкрепят кандидатурата на Турция за започване на присъединителни преговори
					12/12/2004
					 
						БРЮКСЕЛ, Белгия -- Висши представители на ЕС подкрепят започването на присъединителните преговори с Турция през 2005 г. Председателят на Европейската комисия Жозе Мануел Барозо ще представи кандидатурата на Турция на срещата на върха по-късно тази седмица, съобщи говорител на ЕС в петък (10 декември). Барозо каза на турския премиер Реджеп Тайип Ердоган, който е на посещение в Брюксел, че комисията ще препоръча започване на преговорите в началото на следващата година. 
						Междувременно еврокомисарят по разширяването Оли Рен изрази увереност в петък, че ЕС ще реши да започне преговори с Турция без поставяне на нови условия. Той добави, че Турция е изпълнила политическите критерии и трябва да получи дата за започване на преговорите. (Ройтерс - 11/12/04; AП, Анадолска агенция, AФП - 10/12/04)
