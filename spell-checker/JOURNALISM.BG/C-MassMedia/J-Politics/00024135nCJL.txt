България е домакин на конференцията на Балканския политически клуб
					07/10/2007
					 
						СОФИЯ, България -- Решението на проблеми в Западните Балкани е европейската и евроатлантическата перспектива на страните там, заяви бългорският президент Георги Първанов в петък (5 октомври) при откриването на 10-тата Международна конференция на Балканския политически клуб в София. Първанов подчерта значението на ангажираността на международната общност с решаването на конфликтите чрез ООН, ОССЕ и в тясно партньорство с ЕС. 
						Председателят на македонския парламент Любиша Георгиевски, който също участваше в конференцията, заяви, че неговата страна очаква България да подкрепи усилията й за присъединяване към НАТО. Той отбеляза, че Македония е изпълнила всички условия и участва в мисии на НАТО в Афганистан и Ирак. 
						Бившият турски президент Сюлейман Демирал също участваше във форума. Той заяви за БТА в петък, че на този етап той не вижда никаква заплаха за секуларизма в Турция. (БТА, Actualno.com, Макфакс, МИА - 06/10/07; БГНЕС, БТА - 05/10/07)
