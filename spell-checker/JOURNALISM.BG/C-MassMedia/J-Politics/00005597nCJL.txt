Депутат от турския парламент подава оставка, освобождавайки място за Ердоган
07/01/2003
 
АНКАРА, Турция -- Депутатът от управляващата Партия на справедливостта и развитието (ПСР) Мерван Гюл подаде оставката си в понеделник, освобождавайки по такъв начин пътя за лидера на ПСР Реджеп Тайип Ердоган да спечели място в парламента и евентуално да стане министър-председател. Гюл заяви, че не възнамерява да участва в специалните избори в провинцията Сиирт, чрез които първоначално беше избран. ПСР ще бъде единствената партия, която ще участва в изборите, тъй като нито една от другите партии не успя да премине избирателния праг.
Ердоган отпътува във вторник за Централна Азия, надявайки се да активизира търговските отношения с три бивши съветски републики. Неговото пътуване включва и посeщение в Китай.
Междувременно, министър-председателят Абдула Гюл завърши обиколката си в Близкия Изток. В понеделник той се срещна с крал Абдула в Йордания, и отново отправи призив за мирно разрешаване на кризата в Ирак. (Търкиш дейли нюз - 07/01/03; Анадолска агенция, Дюня, ТРТ, АП, АФП - 06/01/03)
