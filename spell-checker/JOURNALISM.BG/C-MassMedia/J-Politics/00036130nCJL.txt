Румънският парламент осъди политиката на Франция за експулсиране на роми
					23/09/2010
					 
						БУКУРЕЩ, Румъния -- Парламентът излезе в сряда (22 септември) с декларация, критикуваща политиката на Франция за експулсиране на роми и обвиняваща страната в сериозни нарушения на човешките права. Според документа репатрирането на ромите нарушава "правото на свободно движение на всички европейски граждани, независимо от тяхната националност или раса". Законодателите призоваха президента Траян Бъсеску и правителството да "предприемат всички необходими политически и дипломатически мерки за защита на правата на румънците като европейски граждани". Междувременно Бъсеску каза в сряда, че е помолил френския си колега Никола Саркози да спре процеса на експулсиране. В изказване пред чуждестранни журналисти в Букурещ Бъсеску заяви, че отговорът, който е получил, е "бил неясен", но добави, че въпросът ще се разгледа отново. (AП, AФП, Блумбърг, ДПА, Би Би Си - 22/09/10)
