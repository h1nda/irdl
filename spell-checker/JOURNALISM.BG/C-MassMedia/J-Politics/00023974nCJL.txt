Гръцката партия ПАСОК ще избира нов лидер през ноември
					21/09/2007
					 
						АТИНА, Гърция -- Основната опозиционна партия в страната ПАСОК ще избере на 11 ноември нов лидер след катастрофалното представяне на парламентарните избори миналата седмица. Партията спечели 102 депутатски места, с 15 по-малко, отколкото на изборите през 2004 г. Ръководството на ПАСОК в лицето на лидера Георгиос Папандреу веднага бе подложено на критика от бившия министър на културата Евангелос Венизелос, депутат от Солун. Папандреу отказа да подаде оставка и обяви, че ще се стреми към втори мандат в партията, основана от неговия баща. (ДПА, Катимерини, Елефтеротипия, Та Неа - 21/09/07; АНА-МПА, ЕРТ, Катимерини, Нафтемпорики - 20/09/07)
