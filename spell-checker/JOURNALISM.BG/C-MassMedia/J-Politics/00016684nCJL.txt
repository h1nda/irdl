Хърватският президент Месич призова правителството да се заеме с проблемите на сигурността 
					21/11/2005
					 
						ЗАГРЕБ, Хърватия -- Президентът Стипе Месич призова в неделя (20 ноември) правителството да се заеме с престъпността, изразявайки загриженост от ситуацията със сигурността в страната. Пред репортери Месич заяви, че вътрешното министерство и парламентът трябва да реагират на "тревожната" статистика, сочеща скок на престъпленията, в т. ч. на грабежите с взлом. Също толкова тревожен, отбеляза той, е процентът на неразкритите престъпления.
						Също в неделя министърът на правосъдието Весна Скаре-Озболт обяви, че ще призове парламента да декриминализира клеветата и да премахне от наказателния кодекс разпоредбите, предвиждащи лишаване от свобода за осъдените за клевета или злепоставяне. Тя предлага присъдите да се заменят с глоба. (Нови лист - 21/11/05; ХИНA - 20/11/05)
