Турският парламент възобнови работата си след лятната ваканция
					01/10/2007
					 
						АНКАРА, Турция -- Парламентът възобнови работа в понеделник (1 октомври) след лятната си ваканция с встъпителна реч на президента Абдула Гюл. Законопроектите, на които бившият президент Ахмет Недждет Сезер бе наложил вето - като Закона за фондациите, Закона за Съвета за висше образование, Закона за публичната администрация, Закона за петрола, Закона за Сметната палата и Закона за омбудсмана - ще получат незабавно внимание. Друга гореща тема е новата проектоконституция, предложена от управляващата Партия на справедливостта и развитието (ПСР). (Заман, Сабах, Хюриет - 01/10/07)
