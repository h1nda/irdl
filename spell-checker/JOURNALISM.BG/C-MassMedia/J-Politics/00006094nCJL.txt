Президентите на Румъния и САЩ разговарят по телефона за Ирак
25/02/2003
 
БУКУРЕЩ, Румъния -- В понеделник (24 февруари) румънският президент Йон Илиеску е провел телефонен разговор с американския президент Джордж Буш, съобщиха от офиса на Илиеску. Разговорите са били фокусирани върху конфликта в Ирак и въпроси от областта на търговското сътрудничество. Илиеску е потвърдил, че Румъния ще изпълни всички задължения, свързани с дадения положителен отговор на искането на САЩ за военна подкрепа в случай на операция срещу Ирак. Очаква се през следващите няколко дни делегация на САЩ да посети страната, за да обсъди областите от интерес за търговско сътрудничество. (Nine O'Clock, Медиафакс - 25/02/03)
