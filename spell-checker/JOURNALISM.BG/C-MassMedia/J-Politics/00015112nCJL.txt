Сръбският заместник-премиер Лабус обсъди подготовката за преговорите по ССА с Рен и Солана
					01/07/2005
					 
						БРЮКСЕЛ, Белгия -- Сръбският заместник-премиер Миролюб Лабус обсъди в четвъртък (30 юни) подготовката за започване на преговори по Споразумение за стабилизация и асоцииране (ССА) с еврокомисаря по разширяването Оли Рен и с върховния представител на ЕС по въпросите на сигурността Хавиер Солана. По време на посещението на Лабус в Брюксел официалните лица потвърдиха пред него, че вратите на ЕС остават отворени. Рен обеща да гарантира, че преговорите по ССА ще започнат на 5 октомври, когато е годишнината от свалянето на режима на Милошевич и началото на демократичните реформи в Сърбия. Очаква се преговорите по ССА да продължат девет месеца. 
						Други новини: Съединените щати решиха да вдигнат последната от санкциите, наложени на бивша Югославия през 1992 г. Това означава, че редица продукти, изнасяни от Сърбия и Черна гора, ще бъдат освободени от мита. (Политика, Данас - 01/07/05; Би Би Си, Бета, Б92, Танюг, РТС - 30/06/05; Уеб-сайт на Белия дом - 29/06/05)
