Рен: "Няма причина за преустановяване на преговорите с Турция"
					17/07/2006
					 
						АНКАРА, Турция -- Еврокомисарят по разширяването Оли Рен заяви в петък (14 юли), че не вижда причина за преустановяване на присъединителните преговори с Турция. Независимо от неотдавнашните негативни събития, свързани със свободата на словото и на изразяването, процесът на реформи в Турция като цяло се е съживил, което доказва лоялността на страната към ангажиментите й, каза Рен пред финландската осведомителна агенция СТТ. Той обаче отново подчерта, че Анкара трябва да ускори прилагането на необходимите реформи, да укрепи върховенството на закона и да се посвети на решаването на кипърския въпрос. (Заман - 15/07/06; Анадолска агенция - 14/07/06)
