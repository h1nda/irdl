Търговското споразумение между Сърбия и ЕС влезе в сила 
					01/02/2010
					 
						БЕЛГРАД, Сърбия -- Временното търговско споразумение между Сърбия и ЕС влезе в сила в понеделник (1 февруари), заяви Венсан Дьожер, ръководител на делегацията на Европейската комисия (ЕК) в Сърбия. Споразумението се отлагаше поради нерешените проблеми на Сърбия с Хага по отношение на военните престъпления. ЕК прие компромисно решение в края на миналата година, убеждавайки членовете на ЕС да започнат да прилагат поне търговското споразумение. През декември външните министри от ЕС се договориха да деблокират споразумението, след като главният прокурор на Хагския трибунал Серж Брамерц даде положителна оценка за сътрудничеството на Белград. Сръбското правителство започна да прилага споразумението едностранно преди година. (Бета, Танюг, Б92 - 31/01/10)
