Сръбският президент Тадич заяви, че би избрал Косово пред членство в ЕС
					20/04/2008
					 
						БЕЛГРАД, Сърбия -- Президентът Борис Тадич заяви в петък (18 април), че ако трябва да избира между Косово и членство в ЕС, той би избрал цялостта на страната. В интервю за белградското седмично списание "Стандарт", той подчерта, че Сърбия не е изправена пред такъв избор, тъй като "има страни в ЕС, които никога няма да признаят независимостта на Косово". Тадич заяви, че когато той се изправи пред Съвета за сигурност на ООН в понеделник, той ще каже на членовете на Съвета, че никой няма правото да пречи на Сърбия да защити своята цялост, нито да застрашава интеграцията на страната в ЕС. (Блиц, Бета - 19/04/08; Ройтерс - 18/04/08)
