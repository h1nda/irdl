Албанският президент Топи призова за независима съдебна власт
					11/05/2010
					 
						ТИРАНА, Албания -- В понеделник (10 май) президентът Бамир Топи каза, че желае съдебната власт да функционира независимо от политиката. В слово по време на среща за отбелязване на Националния ден на правосъдието Топи припомни на съдиите и прокурорите важността на независимостта в процеса на вземането на решения. „Трябва да бъдат положени още усилия в борбата срещу корупцията, а вашите действия трябва да бъдат професионални и да се базират на етиката”, каза Топи. На събитието присъстваха и международни представители, сред които бе и ръководителят на ОССЕ в Тирана Роберт Бош. (Лаймифундит, Шекули, Топ Ченъл, ТВШ, Алсат - 10/05/10)
