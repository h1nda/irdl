Преговорите за Косово приключват в задънена улица
					11/03/2007
					 
						ВИЕНА, Австрия -- Една година на преговори за бъдещето на Косово завърши без споразумение, съобщи специалният пратеник на ООН Марти Ахтисаари в събота (10 март) след приключването на последния кръг от преговори във Виена. "Никакви допълнителни преговори няма да променят това. Моето твърдо заключение е, че потенциалът на преговорите е изчерпан", заяви той, обяснявайки, че двете страни не са в състояние да намерят обща основа за ревизиран вариант на неговия план за Косово. Ахтисаари заяви, че той сега ще подготви окончателния вариант на своя проект и ще го внесе в Съвета за сигурност на ООН в рамките на един месец. От Съвета не са съобщили, кога възнамеряват да проведет дебат по предложението. 
						Сръбските лидери потвърдиха възраженията си към плана на Ахтисаари, заявявайки, че той съдържа елементи за незавимост на Косово и поради това е неприемлив за Белград. Президентът Борис Тадич повтори предложението на Сърбия за "съществена автономия с международни гаранции". Лидерите на етническите албанци в Косово междувременно приветстваха плана и отново заявиха, че целта им е пълна независимост. "Независимостта е алфата и омегата, началото и краят на нашата позиция", заяви президентът на Косово Фатмир Сейдиу. (Политика - 11/02/07; AП, AФП, Ройтерс, ЮПИ, Бета, Б92, РТС, Танюг, КосоваЛайв - 10/03/07)
