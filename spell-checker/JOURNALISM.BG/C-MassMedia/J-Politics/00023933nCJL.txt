Албанският президент Топи отправи призив за съдебни реформи
					18/09/2007
					 
						ТИРАНА, Албания -- В понеделник (17 септември) президентът Бамир Топи призова министър-председателя Сали Бериша и лидерите на всички политически партии да се срещнат на кръгла маса, за да обсъдят необходимите реформи в съдебната система. В слово пред пленарната сесия на парламента в понеделник Топи призова също така законодателите да подготвят реформите и да си сътрудничат в прокарването им, тъй като съдебната система е смятана за една от най-проблемните институции в Албания. (Шекули, Шкип, Коха Йоне - 18/09/07; Balkanweb, Топ-Ченъл, Уебсайт на албанския президент - 17/09/07)
