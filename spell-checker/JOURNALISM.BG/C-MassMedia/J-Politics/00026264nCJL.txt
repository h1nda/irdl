Лидерът на кипърските турци смята, че преговорите през юни са последният шанс за решаване на кипърския проблем
					28/04/2008
					 
						АНКАРА, Турция -- Преките преговори между лидерите на общностите на кипърските гърци и на кипърските турци, които трябва да започнат през юни, вероятно са последният шанс за решаване на нерешения от десетилетия кипърски проблем, заяви в четвъртък вечер (24 април) лидерът на кипърските турци Мехмет Али Талат. В реч пред Центъра за евроазийски стратегически проучвания в Анкара, той каза, че кипърските турци са оптимисти и ще направят каквото е необходимо за постигането на решение. "Щом преговорите започнат през юни, ще бъде много трудно и за двете страни да напуснат масата на преговорите", каза той и обеща ,че кипърските турци ще подължат да работят за обединяване на разделения остров. (Сайпръс Мейл, Филефтерос - 26/04/08)
