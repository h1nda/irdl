В БиХ се въвежда нов закон за двойното гражданство
30/12/2002
 
САРАЕВО, Босна и Херцеговина (БиХ) -- В понеделник (30 декември) се очаква върховният представител на международната общност в БиХ Пади Ашдаун да наложи новия закон за двойно гражданство на БиХ. Камарата на представителите прие изменения закон по-рано този месец. Тъй като Камарата на народите още не е започнала работа, Ашдаун трябва да разпореди влизането в сила на този важен закон. Законът предвижда удължаване на срока за подписване на двустранни споразумения за двойно гражданство с други страни с още десет години. По този начин ще бъдат защитени интересите на хиляди граждани на БиХ, които живеят в чужбина и чиито статут е под въпрос.
Също в понеделник се очаква ЮНМИБиХ да издаде сертификат на Държавната гранична служба, с който да завърши процеса на акредитиране на органите на реда. Мярката идва след седем години на реформи, с които се цели да се отговори на основните изисквания за демократични институции от страна на службите. (Източници на СВП, НТВ Хаят - 30/12/02; РТРС, ПБС БиХ, НТВ Хаят - 29/12/02)
