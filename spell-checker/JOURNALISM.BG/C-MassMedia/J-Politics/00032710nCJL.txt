България води преговори със САЩ за приемане на затворници от Гуантанамо
					13/12/2009
					 
						СОФИЯ, България -- Министърът на вътрешните работи Цветан Цветанов заяви в интервю за националното радио в петък (11 декември), че България води преговори със САЩ за приемане на затворници от затвор в Гуантанамо. Той добави, че правителството е получило писмо то САЩ с тази молба, но решение все още не е взето. "Участието на България ще бъде малко и ние не можем да приемем хора, които могат да представляват заплаха за нашата национална сигурност", добави Цветанов и подчерта, че въпросът ще бъде обсъден в парламента. Премиерът Бойко Борисов заяви, че ако България реши да приеме затворник от Гуантанамо, това ще бъде красноречив жест на солидарност и сътрудничество между Европа и САЩ. (Meдиапул, БТА, Дойче Веле, ДПА, AФП, Ройтерс - 11/12/09)
