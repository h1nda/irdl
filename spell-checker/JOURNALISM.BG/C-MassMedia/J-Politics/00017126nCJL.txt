Черногорският президент смята, че може да бъде постигнато политическо споразумение за референдума
					04/01/2006
					 
						ПОДГОРИЦА, Сърбия и Черна гора -- Черногорският президент Филип Вуянович изказа във вторник (3 януари) убеждението си, че може да бъде постигнато споразумение между управляващата коалиция и опозицията по условията за провеждане на запланувания референдум за независимост. Вуянович каза, че очаква споразумението да бъде постигнато бързо чрез диалог между партиите с помощта на ЕС. Специалният пратеник Мирослав Лайчак е натоварен със задачата да насърчава комуникациите между управляващите и опозиционните партии. (Мина, Бета - 03/01/06)
