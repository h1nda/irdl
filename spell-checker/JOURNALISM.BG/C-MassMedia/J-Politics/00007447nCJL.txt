Хърватската опозиция заплашва да бойкотира парламента
27/06/2003
 
ЗАГРЕБ, Хърватия -- Опозиционните партии -- Хърватският демократичен съюз, Хърватската социал-либерална партия, Демократичният център и Хърватската партия за права -- заплашиха в четвъртък (26 юни), че ще бойкотират работата на парламента следващата седмица във връзка със скандал в източната административна област Осиек-Бараня. Става въпрос за оставките на 26 души от опозицията в 51-членното събрание на областта, което създаде липсата на кворум. По закон оставките би трябвало да доведат до разпускане на събранието и провеждане на нови избори. Събранието обаче продължи да функционира, засилвайки напрежението между опозицията и управляващите социал-демократи. В Загреб опозиционните партии предупредиха, че техните депутати ще участват в заседанието на парламента само, за да гласуват по въпроса за хармонизиране на хърватското законодателство със стандартите на ЕС и ще бойкотират всички останали процедури. (ХИНА, Би Би Си - 26/06/03)
