Хърватският парламент прие оставката на Санадер
					03/07/2009
					 
						ЗАГРЕБ, Хърватия -- В четвъртък (2 юли) парламентът прие подадената изненадващо оставка на Иво Санадер като министър-председател. С това започва максималният срок от 30 дена за консултации, преди президентът Стипе Месич да назначи негов приемник. Най-вероятно поста ще поеме посочената от Санадер за негов заместник Ядранка Косор, вицепремиер и член на висшето ръководство на управляващата партия Хърватски демократичен съюз.
						По-рано депутатите приеха промени в закон, предвиждащи функционирането на служебно правителство до избирането на нов министър-председател, което е прецедент за Хърватия. Консултациите с Месич започнаха в петък. (ХРТ, ХИНА - 02/07/09)
