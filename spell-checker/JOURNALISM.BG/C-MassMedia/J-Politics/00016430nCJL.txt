Извънредни кметски избори в България; повечето кандидати отиват на балотаж
		30/10/2005
		 
			СОФИЯ, България -- Извънредни кметски избори се проведоха в събота (29 октомври) в 11 български градове и общини, но само в два от тях резултатите бяха окончателни. Кметовете на Севлиево и Панагюрище бяха избрани в първия тур на изборите, докато във всички други градове ще има балотаж, включително и в София, където бившият главен секретар на Министерството на вътрешните работи Бойко Борисов, който се яви като независим кандидат, ще се състезава на втори тур с кандидатката на Българската социалистическа партия Татяна Дончева. Всички социологически агенции отчетоха много ниска избирателна активност в изборите в събота. (бТВ, БНР - 30/10/05; Дневник, Медиапул - 29/10/05)
