ОССЕ очаква Косово да проведе избори девет месеца след определянето на статута
					07/02/2007
					 
						ПРИЩИНА, Косово, Сърбия -- Очаква се в Косово да се проведат нови общи избори около девет месеца след окончателното решение за статута на провинцията, смятат ръководителят на мисията на ОССЕ в Прищина Вернер Вненд и заместник-премиерът на Косово Лютфи Хазири, които се срещнаха във вторник (6 февруари). Те казаха, че този срок е предвиден в пътната карта на ООН за решаване на въпроса за статута, представена миналата седмица от специалния пратеник на ООН Марти Ахтисаари. (Блиц, Бета - 07/02/07; Танюг, KosovaLive, Фокус, РТС - 06/02/07)
