Словения няма да създава повече пречки пред присъединителните преговори на Хърватия с ЕС
					15/04/2010
					 
						ЛЮБЛЯНА, Словения -- Говорителят на външното министерство Милан Балажиц каза, че Словения вече няма никакви резерви във връзка с отварянето и затварянето на преговорни глави в присъединителните преговори на Хърватия с ЕС. На пресконференция в Любляна в сряда (14 април) той също така изрази съжаление, че Загреб ще затвори само една преговорна глава по време на междуправителствената конференция следващата седмица и няма да отвори някоя от оставащите три глави. Месеци наред Словения бавеше кандидатурата за присъединяване на своята съседка поради спор за морската граница. Постигнатото в резултат на арбитраж споразумение за границите ще бъде подложено на референдум в Словения през юли. (ХИНА, Пословни, СТА - 14/04/10)
