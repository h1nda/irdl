Социалистическият лидер Рама поставя условия за участието на партията в изборите в Албания 
					08/03/2011
					 
						АТИНА, Гърция -- Лидерът на албанската опозиционна Социалистическа партия (СП) Еди Рама потвърди в понеделник (7 март), че неговата партия ще участва в местните избори на 8 май само ако бъде гарантиран свободен и честен изборен процес. Говорейки на среща на високо равнище на европейските социалисти, проведена в Атина, Рама подчерта спешната необходимост от намиране на решение на политическата криза в Албания. Европейските социалисти изразиха загриженост от развитието на събитията в Албания и разкритикуваха правителството за авторитарните му действия, както те ги определиха. (Нюз 24, Топ Нюз, ТВШ, BalkanWeb, Шекули - 07/03/11)
