Председателството на ЕС похвали провеждането на общинските избори в Косово
					16/12/2009
					 
						БРЮКСЕЛ, Белгия -- Във вторник (15 декември) настоящият ротационен председател на ЕС, Швеция, похвали гладкото протичане на процеса по време на втория тур от общинските избори, проведен в неделя. В свое изявление Швеция заявява, че процесът е протекъл нормално, което бележи значителен напредък в консолидирането на едно демократично и многоетническо общество в съответствие с европейските стандарти. Швеция отличи специално работата на Централната избирателна комисия (ЦИК), заявявайки увереността си, че ЦИК ще продължи разследването на някои проблеми, свързани с гласуването, за които беше съобщено. Швеция приветства също така процеса на мониторинг, осъществен от Европейската мрежа на организациите за мониторинг на избори. (Кохавижън, РТК, Клан Косова, Телеграфи - 15/12/09)
