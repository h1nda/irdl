Сърбия все още няма нова Конституция
		11/08/2005
		Политически спорове продължават да блокират приеманато на нова конституция в Сърбия, което е ключово изискване за подписването на Споразумението за стабилизация и асоцииране с ЕС.
		От Давор Конжикушич за Southeast European Times в Белград – 11/08/05
 
		 
			
"Трябва да приемем нова конституция колкото се може по-скоро. Щом успеем да изработим проекта, останалата част от работата е чисто техническа,” заяви Милош Алигрудич. [Архив]
			Пет години след демократическата революция през 2000 г. , един от най-важните въпроси от политическия дневен ред все още не е решен. Макар че всички политически партии са единодушни, че Сърбия се нуждае от нова конституция, досега те се оказват неспособни да я приемат. Вместо това те се обвиняват взаимно, че спъват процеса. 
			 Парламентарната конституционна комисия, на която е възложено да изготви проекта досега заседава доста нередовно. Това положение скоро ще се промени, обещава Милош Алигрудич, член на комисията, който е и член на Демократическата партия на Сърбия на премиера Войслав Кощуница(ДПС). 
			"Трябва да приемем новата конституция колкото се може по-скоро," заявява той, прогнозирайки, че работата ще се ускори през този месец. "Щом изработим проекта, останалата част от работата е чисто техническа." 
			 В действителност вече съществуват два проекта за конституция-- единият е изготвен от правителството на Кощуница, а другият от кабинета на сръбския президент Борис Тадич, който е и лидер на опозиционната Демократическа партия (ДП). Парламентът не може да реши кой проект да използва. Според събщения, управляващата коалиция се е обединила с ултранационалистистическите радикали в опит да прокарат проекта на правителството, макар че все още мнозина се противопоставят на този опит. 
			Една от вероятните причини за забавянето е, че партиите имат полза от запазването на статуквото. Според Кощуница и съюзниците му, ДП иска да попречи президентството, което сега е изборна длъжност, да се определя от парламента. От друга страна, ДП твърди, че представители на управляващата коалиция блокират процеса, тъй като те ще изгубят от парламентартите избори, които ще се проведат след приемането на конституцията. 
			Но не само в политическите различия трябва да се търси вината. Според Владимир Тодорич, координатор на програмата за присъединяване на Сърбия и Черна гора към ЕС, все още нерешеният проблем за държавния съюз и статута на Косово също допринася за забавянето. "Не можем да приемем стабилна конституция", преди тези проблеми да бъдат решени, твърди той. 
			Независимо от това, часовникът тиктака. Преговорите с ЕС вероятно ще започнат през тази есен, като Брюксел даде ясно да се разбере, че приемането на нова конституция е ключово изискване за подписването на Споразумението за стабилизация и асоцииране. Някои оптимисти смятат, че преговорите трябва да приключат до края на 2006 г. В такъв случай сръбските политици ще разполагат с по-малко от година, за да решат всички проблеми, които не успяват да решат от 2000 година насам.
