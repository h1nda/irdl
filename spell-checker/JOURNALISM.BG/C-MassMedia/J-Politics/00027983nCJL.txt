Гръцкото правителство внесе в парламента бюджета за 2009 г.
					07/10/2008
					 
						АТИНА, Гърция -- В понеделник (6 октомври) правителството внесе своя проектобюджет 2009 г. в парламента, включвайки в него осем главни цели за предстоящата година. Предвижда се по-нататъшно намаляване на дефицита, засилване на фискалната прозрачност, модернизиране на управлението на държавните предприятия, местното самоуправление и държавните болници, осъществяване на допълнителни данъчни реформи, намаляване на безработицата, справяне с бедността чрез дейността на Националния социален кохезионен фонд и засилване на развитието на провинциите в страната, както и насърчаване на инвестициите и осигуряване на задоволителен темп на растеж. Проектобюджетът предвижда 3 % ръст на БНП и намаляване на дефицита до 1,8 % от БНП през 2009 г. (То Вима, Та Неа, Елефтеротипия - 07/10/08; АНА-МПА, ЕРТ, АП, Нафтемборики, Катимерини - 06/10/08)
