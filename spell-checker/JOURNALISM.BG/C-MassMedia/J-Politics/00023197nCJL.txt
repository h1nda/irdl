Основните турски партии са разделени по въпроса дали следващият президент трябва да бъде избран от новия парламент
					11/07/2007
					 
						АНКАРА, Турция -- Двете основни партии - управляващата Партия на справедливостта и развитието (ПСР) и Републиканската народна партия (РНП) - са в конфликт по въпроса дали следващият президент трябва да бъде избран от новия паламент, съобщава местната преса в сряда (11 юли). Поради факта, че законодателите не успяха да изберат наследник на президента с изтичащ мандат Ахмет Недждет Сезер, на 22 юли ще се проведат предсрочни общи избори. Новият спор между ПСР и РНП възникна, след като министър-председателя Реджеп Тайип Ердоган предложи неговата ПСР да потърси споразумение с опозицията за кандидатурата на следващия президент. 
						Лидерът на РНП Дениз Байкал каза във вторник, че за РНП компромисът би означавал да се избере някой, който не участва в политиката и не е член на паламента. Ердоган не се съгласи, като каза, че президентът трябва да бъде избран от средите на законодателите. (Радикал, Сабах, Заман, Йени Шафак - 11/07/07)
