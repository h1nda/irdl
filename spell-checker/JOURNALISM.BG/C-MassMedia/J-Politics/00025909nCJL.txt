Две партии обявиха подкрепата си за Медоевич на президентските избори в Черна гора
					25/03/2008
					 
						ПОДГОРИЦА, Черна гора -- В понеделник (24 март) две партии, "Нова демократична сила-Форца" и "Албанска алтернатива", призоваха поддръжниците си да подкрепят Небойша Медоевич за президент. Той участва като кандидат на Движението за промени в изборите на 6 април. Двете партии заявиха, че са недоволни от нивото на демократизация при управлението на Демократичната партия на социалистите и техните коалиционни партньори. Те разкритикуваха също нивото на децентрализация и недостатъчното според тях прилагане на конвенциите за правата на човека. (Дан - 25/03/08; РТЧГ - 24/03/08)
