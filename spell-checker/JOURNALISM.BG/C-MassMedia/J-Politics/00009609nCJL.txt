Демократическата партия иска постове в следващото сръбско правителство
26/01/2004
 
БЕЛГРАД, Сърбия-Черна Гора -- Разделението в лагера на сръбските реформатори се задълбочи в неделя (25 януари), когато Изпълнителният съвет на Демократическата партия (ДП) заяви след свое заседание, че продължава да настоява за министерски портфейли в следващото правителство. Воислав Кощуница, чиято Демократическа партия на Сърбия е начело на усилията за съставяне на правителство, изключи възможността ДП да бъде поканена в кабинета. Кощуница иска да формира кабинет с две други партии. Учредителната сесия на парламента във вторник може да подскаже дали четирите реформистки партии ще са в състояние да изберат председател на законодателното събрание.
Други новини: влиятелният сръбски вестник &lt;I&gt;Политика&lt;/I&gt; отбеляза своята стогодишнина в неделя. Вестникът, който е отчасти собственост на германския концерн ВАЦ, оцеля по времето на две световни войни и режима на Милошевич. (Ройтърс, Б92, Бета, Би Би Си, АФП - 25/01/04)
