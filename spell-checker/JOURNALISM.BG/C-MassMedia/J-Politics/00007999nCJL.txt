Основните опозиционни партии на Румъния се съгласиха да сформират съюз
15/08/2003
 
БУКУРЕЩ, Румъния -- Демократическата партия и Националната либерална партия решиха в четвъртък(14 август) да сформират съюз. Те също така решиха да създадат две работни групи, които да разработят програма за управление, система за вземане на решения и система, която да изглажда конфликтите в рамките на бъдещия съюз. Всяка една от партиите планира да се яви със собствен кандидат на изборите за президент през 2004 г. Съгласно последното допитване, публикувано в четвъртък (14 август), съюзът между либералите и демократите би спечелил на парламентарните избори 27 процента от гласовете. (Медиафакс, Найн о'клок- 14/08/03)
