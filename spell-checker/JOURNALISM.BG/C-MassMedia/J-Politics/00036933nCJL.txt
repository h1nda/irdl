Реджепи каза, че Северно Косово не е част от преговорите със Сърбия 
					03/01/2011
					 
						ПРИЩИНА, Косово -- Вътрешният министър Байрам Реджепи каза в неделя (2 януари), че доминираната от сърби северна част на Косово няма да бъде част от бъдещия диалог със Сърбия. „Северът е вътрешен въпрос за Косово и може да бъде обсъждан само с международната общност, но не и със Сърбия”, подчерта Реджепи. Що се отнася до интегрирането на Севера, „това е един от главните проблеми, всъщност основният проблем”, добави той. Институциите в Прищина признават, че имат недостатъчен контрол върху тази част от Косово и че Белград подкрепя функционирането на паралелни структури. Докато опозицията критикува правителството за неуспешните му опити да установи контрол над областта, Реджепи разкритикува международното присъствие в Косово, че не прави достатъчно за подобряване на положението и не делегира повече компетенции на правителството. (ТВ 21, Телеграфи, Коха - 02/01/11)
