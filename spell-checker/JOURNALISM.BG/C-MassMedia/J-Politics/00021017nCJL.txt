Румънският президент осъди бившия комунистически режим като "престъпен"
					19/12/2006
					 
						БУКУРЕЩ, Румъния -- В понеделник (18 декември) президентът Траян Бъсеску осъди бившата комунистическа система в страната като "престъпна" и отговорна за "престъпления срещу човечеството" и предложи да се определи ден за почитане на жертвите, както и да се изгради музей. На съвместно заседание на двете камари на парламента той представи изготвен от президентска комисия доклад от 650 страници, който анализира управлението на комунистическия режим от 1945 г. до 1989 г. Според документа около 2 млн. души са били убити или преследвани от системата. Лявата опозиция отхвърли изявленията на президента като партизанска политика. (Ромъния Либера, Зиуа - 19/12/06; Медиафакс, Компрес - 18/12/06)
