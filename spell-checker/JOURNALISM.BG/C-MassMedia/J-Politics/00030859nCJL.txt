Победата на ГЕРБ на изборите в България е потвърдена 
					08/07/2009
					 
						СОФИЯ, България -- Късно вечерта във вторник (7 юли) Централната избирателна комисия обяви окончателните резултати от парламентарните избори в неделя. Както се и очакваше, дясноцентристката партия "Граждани за европейско развитие на България" (ГЕРБ) е на първо място, спечелвайки 116 депутатски места в парламента, само с пет по-малко от абсолютното мнозинство, нужно за сформирането на правителство.
						Управляващата досега Българска социалистическа партия спечели 40 места, което е най-слабото й представяне от две десетилетия насам. Етническата турска партия Движение за права и свободи, също партньор в отиващата си трипартийна коалиция, спечели 38 места. Ултранационалистическата партия "Атака" спечели 21 места, 15 взе "Синята коалиция", а десет депутатски места спечели новосформираната консервативна партия "Ред, законност и справедливост".
						Междувременно "Синята коалиция" обяви във вторник, че ще започне неофициални разговори с ГЕРБ за сформирането на нов кабинет. "Ние имаме сходни политически програми", заяви един от лидерите й, Иван Костов. Борисов заяви, че членовете на новия кабинет ще бъдат обявени в края на следващата седмица. (бТВ, Нова ТВ, Агенция София нюз, Фокус - 08/07/09; Дневник, Агенция София нюз, Дарик, Медиапул, News.bg, Фокус - 07/07/09)
