Черногорският президент Вуянович започна консултации за датата на изборите
					10/07/2006
					 
						ПОДГОРИЦА, Черна гора -- Президентът Филип Вуянович започна в понеделник (10 юли) консултации с политическите партии за определяне на дата за следващите парламентарни и местни избори. По закон той трябва да обяви датата до началото на август. Следващите избори трябва да се състоят до 5 октомври. Във вторник се очаква Конституционният съд да се произнесе дали новият закон за правата и свободите на малцинствата е в съответствие с изборното законодателство на Черна гора. Ако не е, противоречията ще трябва да се отстранят, което ще отнеме допълнително време преди изборите. (Данас, Победа, Виести - 10/07/06)
