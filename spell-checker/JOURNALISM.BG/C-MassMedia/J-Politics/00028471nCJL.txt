Гърция и Турция бяха обвинени в нарушаване на международното споразумение за сухопътните мини
					23/11/2008
					 
						ЖЕНЕВА, Швейцария -- Гърция и Турция са нарушили международно споразумение, забраняващо сухопътните мини, като не са унищожили своите запаси, се съобщава в доклад в петък (21 ноември) на НПО "Международна кампания за забрана на сухопътните мини" (МКЗСМ). Според разпоредбите на Конвенцията от Отава, които те са ратифицирали през 2003 г., двете страни би трябвало да са унищожили повече от 4 милиона сухопътни мини до март 2008 г. МКЗСМ твърдят, че Гърция се оправдава с юридически трудности с предприемач и с логистични проблеми. Турция твърди, че подготовката за унищожаване на нейните запаси е отнела повече време от предвиденото. (AП, Ройтерс, AНА-MПА, Kaтимерини - 21/11/08)
