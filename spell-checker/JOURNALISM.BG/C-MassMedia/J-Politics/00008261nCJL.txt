Изборите за президент на Сърбия ще се проведат до 1 октомври
07/09/2003
 
БЕЛГРАД, Сърбия-Черна Гора -- И. д. президент Наташа Мичич планира да обяви провеждането на избори за нов президент до 1 октомври, съобщи белградското радио Б92. Позовавайки се на собствени източници, радиото предаде, че Мичич сега е готова да поеме риска на провеждане на избори преди приемането на новата конституция. Съгласно досегашната конституция е необходимо 50% от населението да гласува, за да бъдат признати изборите. Досега два пъти изборите бяха проваляни поради липсата на кворум. (Б92 - 06/09/03)
