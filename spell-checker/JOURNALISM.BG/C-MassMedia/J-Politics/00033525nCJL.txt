Турският президент Гюл иска консенсус по конституционната реформа
					23/02/2010
					 
						АНКАРА, Турция -- В понеделник (22 февруари) президентът Абдула Гюл призова за парламентарен консенсус за евентуални конституционни реформи, след като министър-председателя Реджеп Тайип Ердоган заяви пред репортери в Мадрид, че правителството работи по пакет от изменения. Ердоган каза, че мерките ще бъдат подложени на референдум, ако това е необходимо. Парламентът може да промени конституцията, ако предложението бъде подкрепено от 367 от общо 550-те депутати. Ако получи поне 330 гласа, то може да бъде подложено на референдум. Промяната на конституцията е ключово изискване в присъединителните преговори с ЕС. Опозицията блокира предишните опити за това. (Йени Шафак, Заман, Сабах - 23/02/10; Анадолска информационна агенция, Хюриет - 22/02/10)
