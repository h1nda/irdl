Албания се надява да проведе местни избори от "висок стандарт"
					17/01/2011
					 
						ТИРАНА, Албания -- Процесът на местните избори, насрочени за 8 май, трябва да послужи за пример, каза в неделя (16 януари) ръководителят на Централната избирателна комисия Арбен Ристани. "Надяваме се, че политическите партии, които, вярвам, обичат тази страна, ще се постараят да гарантират "висок стандарт" на изборите, обратното за тях би било "самоубийство", каза Ристани в телевизионно интервю. В коментар за полемиката около нередностите на общите избори през 2009 г. Ристани обвини политическите партии, че пренебрегват оценката на ОССЕ, която е определила изборите като най-добрите, провеждани досега в страната. Колкото до изгарянето на урните с бюлетини, процес, силно критикуван от опозицията, Ристани каза, че комисията е следвала политиката на Закона за изборите като част от подготовката за майските избори. (Топ Чанъл, Шекули, Топ Нюз - 16/01/11)
