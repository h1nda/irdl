Хърватският външен министър повтори позицията на правителството, че преговорите с ЕС трябва да започнат навреме
					13/03/2005
					 
						СПЛИТ, Хърватия -- Външният министър Колинда Грабар-Китарович повтори в събота (12 март) позицията на правителството, че присъединителните преговори с ЕС трябва да започнат в четвъртък, както е планирано. По време на посещение в Сплит Грабар-Китарович каза, че единственото препятствие е генералът от запаса Анте Готовина, един от най-издирваните от трибунала обвиняеми. Представители на ЕС заявиха, че провалът на Загреб да го арестува и екстрадира може да осуети започването на преговорите. 
						Също в петък мисията на ОССЕ в Хърватия изрази безпокойство по повод последните предложения за промени в избирателния закон. Според критиците поправките могат да подкопаят избирателните права на много граждани, особено на малцинствата. (ХРТ, ХИНА - 12/03/05; Уебсайт на ОССЕ - 11/03/05)
