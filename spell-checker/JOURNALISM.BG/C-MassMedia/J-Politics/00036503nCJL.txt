Германия призова за толерантност и гъвкавост в преговорите за обединение на Кипър 
					27/10/2010
					 
						БЕРЛИН, Германия -- Външният министър Гидо Вестервеле призова турския кипърски лидер Дервиш Ероглу да демонстрира толерантност и гъвкавост, за да бъдат успешно завършени продължаващите преговори за обединение на Кипър. „Кипърските турци и гърци трябва да водят преговорите за обединение на своя остров сериозно и с реална воля за обединение”, заяви Вестервеле след среща с Ероглу в Берлин във вторник (26 октомври). Вестервеле добави, че Берлин „разбира” надеждите и загрижеността на кипърските турци, и изрази готовността на своята страна да помогне за намирането на решение. (ДПА, Анадолска информационна агенция, Уърлд Булетин - 26/10/10)
