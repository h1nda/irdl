Европейският парламент обсъди правата на малцинствата в северната сръбска провинция Войводина 
					14/10/2005
					 
						БРЮКСЕЛ, Белгия -- В четвъртък (13 октомври) комисията по външни отношения на Европейския парламент обсъди положението с правата на малцинствата във Войводина, северната провинция на Сърбия, в която живее многобройно унгарско население. Обсъждането бе възможност за Сърбия и Черна гора да обори твърденията, че във Войводина се нарушават правата на малцинствата. Расим Ляич, министър по човешките права и правата на малцинствата на Сърбия и Черна гора, заяви, че инцидентите между представители на различни националности са преувеличени. Боян Пайтич, ръководител на кабинета във Войводина, също подчерта, че подобни случаи са изолирани и че няма системно нарушаване на човешките права. (Вечерни новости - 14/10/05; Танюг, Бета, Б92 - 13/10/05)
