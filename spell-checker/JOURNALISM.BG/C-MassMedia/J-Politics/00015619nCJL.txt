Албанският президент призова политическите партии да спазват конституцията
		17/08/2005
		 
			ТИРАНА, Албания – Президентът Алфред Мойсиу отново призова основните политически сили – Демократическата партия (ДП) и Социалистическата партия (СП) – да проявят отговорност и уважение към конституцията и избирателните закони. Канцеларията на Мойсиу излезе с изявление във вторник (16 август), след срещите му в понеделник поотделно с лидера на ДП Сали Бериша и с генералния секретар на СП Грамоз Ручи. Резултатите от изборите на 3 юли не може да бъдат официално обявени преди провеждането на втори тур в три избирателни района в края на седмицата.
			Други новини -- Министерство на външните работи на Албания публикува изявление във връзка с четвъртата годишнина от подписването на Охридското мирно споразумение, с което приключи междуетническият конфликт в съседна Македония. Тирана подчерта, че споразумението е било важна стъпка към мирното съжителство в демократична, суверенна и ориентирана към евроатлантическа интеграция Македония. (Албейниън нюз - 17/08/05; Уеб-сайт на албанския президент - 16/08/05)
