ПСР води в повторните местни избори в Турция
					09/06/2009
					 
						АНКАРА, Турция -- Управляващата Партия на справедливостта и развитието (ПСР) спечели 12 кметски места в повторението на местните избори от март, което се проведе в 30 общини в неделя (7 юни), обяви в понеделник Централната избирателна комисия. Това означава, че ПСР е увеличила своя дял от подкрепата на избирателите от 38,9 % на 42,2 %. Главната опозиционна Републиканска народна партия е взела 10 кметски места, сочат предварителните резултати. Демократическата партия е спечелила три места, Партията на националистическото движение е взела две, а прокюрдската Партия на демократичното общество и Отечествената партия са взели по едно. Масовите нередности при първото гласуване станаха причина за прегласуването в неделя. (Анадолска информационна агенция, Хюриет, НТВ, ТРТ, Търкиш Прес - 08/06/09)
