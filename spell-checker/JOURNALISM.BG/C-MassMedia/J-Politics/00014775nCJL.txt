Независимо от международните критики президентът на РС отрича реформата в полицията да е била възпрепятствана 
					02/06/2005
					 
						БАНЯ ЛУКА, Босна и Херцеговина (БиХ) -- Президентът на Република Сръбска (РС) Драган Чавич отхвърли в сряда (1 юни) критиките на международната общност след отхвърлянето от парламента на РС на подкрепеното от ЕС предложение за реформа в полицията на Босна и Херцеговина (БиХ). ЕС посочва, че блокирайки реформата в полицията, РС забавя началото на преговорите по Споразумение за стабилизация и асоцииране между БиХ и съюза. 
						В сряда назначеният от международната общност временен администратор на "Привредна банка" в Източно Сараево, Тони Робинсън, поиска агенцията по банково дело в РС да блокира смеките на СДП. Робинсън заяви, че партията стои зад финансовия скандал през 1999 г., който доведе до ограбването на пари, принадлежащи на вложителите. (РТРС, НТВ хаят, Фена - 01/06/05)
