Президентите на Хърватия и Словения призоваха за диалог за решаване на двустранните проблеми
					03/02/2008
					 
						ЛЮБЛЯНА, Словения -- Президентът Данило Тюрк и неговият хърватски колега Стипе Месич призоваха правителствата на двете страни на среща в петък (1 февруари) да уредят всички двустранни проблеми чрез диалог и компромиси. Двамата президенти се срещнаха в замъка Оточец, недалеч от общата граница на двете страни, на неформална среща за отбелязване на 15-тата годишнина от създаването ан Словенско-хърватското дружество за приятелство. Те също призоваха политиците да смекчат реториката по отношение на съседските отношения. През последните седмици имаше напрежение в отношенията между Хърватия и Словения заради решението на Хърватия да въведе защитена риболовна и екологична зона в Адриатическо море. (ХИНА, Javno.com, AФП, Б92 - 01/02/08)
