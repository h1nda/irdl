Българската част от магистралата "Север-Юг" ще бъде завършена след преговори с Турция
30/12/2002
 
СОФИЯ, България -- Министерският съвет взе решение в събота (28 декември) да премине към завършване на българската част от проекта за Транс-европейската магистрала "Север-Юг" след преговори с Турция. През 1998 г. беше подписан протокол за съгласие относно сътрудничеството на България и Турция в областта на енергетиката и инфраструктурата. Протоколът, който трябва да бъде осъвременен, предвижда построяването на българската част от турски фирми срещу доставката на електроенергия от България за Турция. Българската отсечка се простира от Калотина, на границата с Югославия, до Капитан Андреево, на границата с Турция. (БТА, Дневник - 28/12/02)
