Турция, Азербайджан и Грузия подписаха споразумение за строителството на жп линия, с която ще възстановят историческия "Път на коприната"
					08/02/2007
					 
						ТБИЛИСИ, Грузия -- В сряда (7 февруари) Турция, Азербайджан и Грузия подписаха рамково споразумение за строителството на жп линия, свързваща Карс, Акхалкалаки, Тбилиси и Баку, като част от мерките за възстановяване на историческия търговски път между Изтока и Запада, известен като "Пътя на коприната", и за засилване на регионалното сътрудничество. Проектът за 420 млн. долара предвижда строителството на 105-километровата жп линия да започне след няколко месеца и да завърши до 2010 г. Очаква се това да позволи транспортирането на около 30 млн. тона товари годишно. Официалните лица - турският премиер Реджеп Тайип Ердоган, президентът на Азербайджан Илхам Алиев и грузинският президент Михаил Саакашвили - обсъдиха по време на срещата си и енергийни въпроси, като се съгласиха, че са необходими алтернативни маршрути за енергийни доставки за Европа. (Заман - 08/02/07; ИТАР-ТАСС, Сивил Джорджия - 07/02/07)
