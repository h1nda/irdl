Турските държавни служители прекратяват преговорите за заплати
22/08/2003
 
АНКАРА, Турция -- Държавните служители се оттеглиха от преговорите с правителството за заплатите си в четвъртък (21 август). Председателят на профсъюзите на работещите в обществения сектор Сами Еврен определи разговорите като "безполезни" след втората среща по въпроса с държавния министър и вицепремиер Али Сахин. Според Еврен правителството не е излязло с приемливо предложение. Сахин твърди, че правителството трябва да гарантира, че държавният бюджет за 2004 година ще предвижда по-високи заплати за държавните служители, но не спомена точни цифри. (Хюрриет- 22/08/03; Анадолска агенция, ТРТ 2 - 21/08/03)
