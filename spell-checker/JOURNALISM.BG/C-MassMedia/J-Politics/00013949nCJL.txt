Президентът на Косово номинира нов премиер
					20/03/2005
					 
						ПРИЩИНА, Косово, Сърбия-Черна гора -- Президентът Ибрахим Ругова обяви в петък (18 март), че е номинирал Байрам Косуми за премиер на Косово на мястото на Рамуш Харадинай. Президентът прие това решение след среща с представители от главните политически партии в провинцията. Косуми, 45-годишен, досегашен министър на околната среда, е заместник-лидер на Алианса за бъдеще на Косово - партия, водена от Харадинай. Косовският парламент трябва да проведе дебат по назначението следващата седмица. (Данас- 19/03/05; АФП, КосоваЛайв, Танюг - 18/03/05)
