Българските опозиционни партии се договориха да внесат общ вот на недоверие срещу кабинета
					11/07/2008
					 
						СОФИЯ, България – Опозиционните партии се договориха да внесат общо искане за вот на недоверие срещу правителството заради провала му в изпълнението на стандартите за членство в ЕС, заяви в четвъртък (10 юли) съпредседателят на Българския народен съюз Стефан Софиянски. Основната причина за искането са вредите, произтичащи от неусвояването на европейските фондове за структурна помощ. След година и половина членство в ЕС България е загубила над 1 милиард евро поради некомпетентност и няма гаранция дали средствата ще бъдат възстановени през следващите няколко месеца, каза Софиянски. Опозицията се надява да събере необходимите подписи за внасяне на искането до седмица. (24 часа, Дневник - 11/07/08, БTA, бТВ, Медиапул, БНР - 10/07/08)
