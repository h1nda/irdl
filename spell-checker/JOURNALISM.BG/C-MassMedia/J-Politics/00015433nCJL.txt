Хърватия е оптимистично настроена относно започването на преговорите с ЕС за присъединяване
					31/07/2005
					 
						ВАШИНГТОН, САЩ -- Хърватия е оптимистично настроена относно започване през есента на преговорите за присъединяване към ЕС, заяви външният министър Колинда Грабар-Китарович на събиране във вашингтонския Център за стратегически и международни проучвания, съобщи Гласът на Америка в петък (29 юли). Грабар-Китарович каза, че Загреб прави всичко възможно, за да залови беглеца Анте Готовина, който е един от тримата най- издирвани от трибунала на ООН. Неуспехът на Хърватия да го арестува, причини отлагане на преговорите с ЕС през март. Грабар-Китарович заяви, че правителството наистина полага усилия, което следва да бъде отчитано от прокурорите на ООН и ЕС. Що се отнася до срещата със заместник-държавния секретар по политическите въпроси Никълъс Бърнс, Грабар-Китарович отбеляза, че те са имали "много открит диалог", засягайки двустранни и регионални въпроси, борбата с тероризма и разпространението на оръжията за масово поразяване. (Нови лист, ХИНА - 30/07/05; Гласът на Америка, ХИХ - 29/07/05)
