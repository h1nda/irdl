Европейският парламент обсъжда докладите за напредъка на България и Румъния по пътя на присъединяване към ЕС 
					25/11/2004
					 
						СТРАСБУРГ, Франция -- Европейският парламент започна разискванията по докладите за напредъка на България и Румъния в преговорите за членство в ЕС. В органа няма единодушие относно неотдавнашните предложения за разделяне на кандидатурите за присъединяване на двете държави, предадоха в сряда (24 ноември) медийни източници. Дебатът произтича от проектодокументите, представени от двамата докладчици -- Джефри Ван Орден за България и Пиер Московиси за Румъния. Според Ван Орден София напредва към присъединяването си в ЕС по начертания график, докато Букурещ изостава. Докладът на Московиси междувременно характеризира състоянието на Румъния в момента като "крехко равновесие". Той отбелязва, че ако страната не се заеме с неразрешените досега проблеми, като свободата на печата, правосъдието, корупцията и бедността, членството в ЕС може да бъде отложено с две години след насрочената дата 2007 г. Според един от сценариите България, която вече е приключила преговорите с ЕС, може да бъде поканена да подпише договора за присъединяване с ЕС през май 2005 г., независимо от положението на Румъния. (Би Би Си, Медиапул - 24/11/04)
