Според ЮНМИК решението на Събранието на Косово за сръбските закони е невалидно
12/12/2003
 
ПРИЩИНА, Косово, Сърбия и Черна гора -- Говорител на ЮНМИК каза пред репортери в четвъртък (11 декември), че решението на косовския парламент да анулира всички закони, приети след 1989 г., няма законна сила. Хуа Жианг каза, че международната общественост не признава действията на местните законодатели, защото законите и редът си остават в ръцете на ЮНМИК по силата на Резолюция 1244 на Съвета за сигурност на ООН. По-рано същия ден събранието в Прищина гласува за анулиране на законите, приети след идването на власт на Слободан Милошевич, с аргумента, че те са насочени срещу волята на етническото албанско мнозинство и възпрепятстват развитието на Косово. (АФП, Си Ен Ен, Б92, Бета, Би Би Си, Танюг, ФоНет- 11/12/03)
