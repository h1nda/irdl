Словенците одобриха арбитражното споразумение за границата с Хърватия 
					07/06/2010
					 
						ЛЮБЛЯНА, Словения -- С мнозинство от едва 3 % в неделя (6 юни) словенците одобриха арбитражното споразумение по спора за морската граница на страната им с Хърватия. Споразумението бе одобрено с 51,5 % от гласовете, докато 48,5 % гласуваха "против". Избирателната активност бе 41 %. Властите и в двете страни изразиха задоволство от резултата, коментирайки, че това е важна стъпка напред в двустранните им отношения. Председателят на Европейската комисия, Жозе Мануел Барозу, също приветства резултата от вота, който открива пътя за продължаване на процеса за евроинтеграция на Хърватия. "Това е важна стъпка напред... Сега очакваме да видим и окончателното уреждане на спора," посочи Барозу в свое изявление. (СTA, ХРT, Вечерни Лист, ХИНА, Пословни Дневник, Ройтерс, Блумбърг - 06/06/10)
