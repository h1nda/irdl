Хърватия проведе втория тур на местните избори
					01/06/2009
					 
						ЗАГРЕБ, Хърватия -- На балотажите на местните избори, които се проведоха в Загреб, Осиек и Сплит в неделя (31 май), нямаше големи изненади. Победителите от първия тур спечелиха втория тур с убедителна преднина. Сегашният кмет на Загреб Милан Бандич от Социалдемократическата партия например е привлякъл близо 62 % от гласовете, според предварителните резултати от Държавната избирателна комисия. Местният бизнесмен Желко Керум с лекота победи противника си Ранко Остоич в кметската надпревара в Сплит. В Осиек Крешимир Бубало спечели с почти 63 % от гласовете. 
						Изненадите бяха основно в по-малките градове. Кандидатите на СДП спечелиха във Вуковар и Дубровник. ХДС спечели във Велика Горица, най-голямото населено място в Загребски окръг, където според предварителните резултати кандидатът на ХДС Дражен Баришич е спечелил около 55 % от гласовете. Битката за Сисак е много оспорвана, но най-вероятно ще бъде спечелена от Динко Пинтарич, подкрепян от водената от ХДС коалиция. (ХРТ, ХИНА, Ютарни Лист, Вечерни Лист, Пословни Дневник - 31/05/09)
