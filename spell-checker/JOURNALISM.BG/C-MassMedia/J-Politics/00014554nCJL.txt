Гърция подписва споразумение за полицейско сътрудничество с Пакистан
					13/05/2005
					 
						ИСЛАМАБАД, Пакистан -- Гръцкият министър на обществения ред Георгиос Вулгаракис подписа споразумение за полицейско сътрудничество по време на посещението си в Пакистан в сряда (11 май). Той и пакистанският вътрешен министър Афтаб Ахмед Хан Шерпао изразиха интерес към засилване на сътрудничеството в сферите на тероризма, организираната престъпност, контрабандата на наркотици и незаконната имиграция. (AНA, Катимерини - 13/05/05; МПA - 12/05/05)
