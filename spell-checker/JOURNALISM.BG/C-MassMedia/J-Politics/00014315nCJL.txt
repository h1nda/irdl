Етническа албанска опозиционна партия заплашва да бойкотира македонския парламент
					21/04/2005
					 
						СКОПИЕ, Македония -- Етническата албанска опозиционна Демократическа партия на албанците (ДПА) заплаши в сряда (20 април) да бойкотира парламентарните заседания, след като парламентарното мнозинство отхвърли като неоснователно искането на ДПА за обявяване на някои резултати от местните избори за недействителни. ДПА, която не участва в проведените наскоро балотажи, отказва да признае резултатите от първия тур в 16 общини, населени предимно с етнически албанци. ДПА обвинява по-малкия партньор в правителството, Демократичния съюз за интеграция, в манипулиране на изборите. 
						Други новини: В сряда парламентът започна дебати по предложението на опозицията за вот на недоверие към външния министър Илинка Митрева. Критиците й я обвиняват отчасти за скандалите в министерството. (Макфакс - 21/04/05; Телма ТВ, A1 TВ - 20/04/05)
