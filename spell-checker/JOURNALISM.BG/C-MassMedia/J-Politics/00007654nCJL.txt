Хърватският парламент одобрява промени в законодателството за борба срещу престъпността
16/07/2003
 
ЗАГРЕБ, Хърватия -- Парламентът единодушно одобри във вторник (15 юли) законодателни промени, които целят да се засили борбата срещу престъпността. Според финансовия министър Дамир Кустрак мерките предвиждат действия в три посоки: проследяване на схеми за финансиране на тероризма, разбиване на контрабандни канали и борба срещу прането на пари. Законът освен това задължава по-широк кръг институции и лица, включително адвокати и нотариуси, да информират за подозрителни операции.
На същото заседание парламентът прие единодушно и закон за предотвратяване на насилието по време на спортни прояви. Мярката включва няколко санкции за нарушители на обществения ред, както и за организатори на прояви, които не гарантират достатъчна сигурност. (ХИНА, Би Би Си - 15/07/03)
