Българският премиер Борисов обвини президента в нарушаване на закона
					08/03/2010
					 
						СОФИЯ, България -- В понеделник (8 март) министър-председателят Бойко Борисов разкритикува президента Георги Първанов за поведението му по време на неотдавнашния спор с министъра на финансите Симеон Дянков. „Това, което Първанов направи, е дело на дребнав човек. Всъщност той е търсел претекст, за да атакува кабинета”, каза Борисов за „Стандарт”. Спорът започна на 1 март. На въпроса, зададен от местна телевизия, дали е вярно, че Първанов е млад милиардер, Дянков отговори: „Той не е млад”. На следващия ден кабинетът на Първанов излезе с изявление, обвинявайки министъра в клевета. Дянков заяви, че отговорът му е бил погрешно изтълкуван. В петък двамата се срещнаха, за да разсеят напрежението, но вместо това нещата се влошиха още повече. Първанов публикува стенограма на срещата, което според партията на Борисов ГЕРБ и парламента е нарушение на закона. Критиците отбелязват, че никой не може да записва разговор и да го публикува без съгласието на участниците в него. (Стандарт - 08/03/10; Капитал, Дарик - 07/03/10)
