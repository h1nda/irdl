Сръбският президент посети Италия, където обсъди разширяването на двустранните връзки
					02/05/2006
					 
						БЕЛГРАД, Сърбия и Черна гора -- Сръбският президент Борис Тадич бе на работно посещение в Италия на 30 април и 1 май. В понеделник (1 май) канцеларията му публикува съобщение, в което се казва, че Тадич е провел серия от срещи с италиански бизнесмени от Ломбардия и Пиемонт, на които е било обсъдено разширяването на двустранните икономически връзки и насърчаването на италианските инвестиции в Сърбия.
						Също в понеделник и Сърбия, и Хърватия отбелязаха 11-ата годишнина от спорната операция "Светкавица" на хърватската армия, с която тя си възвърна контрола върху отцепила се сръбска територия в Хърватия. За Хърватия това е огромна победа, а според сърбите тази операция е принудила 30000 сърби да напуснат домовете си. (Танюг, РТС, ХРТ, ХИНА, Б92, Бета - 01/05/06)
