Рен потвърди, че преговорите по ССА с Черна гора се очаква да започнат през септември
					09/07/2006
					 
						ПОДГОРИЦА, Черна гора -- По време на посещението си в Подгорица в петък (7 юли) еврокомисарят по разширяването Оли Рен потвърди, че преговорите по Споразумението за стабилизация и асоцииране (ССА) с Черна гора се очаква да продължат под нов мандат през септември. Това бе неговото първо посещение след като страната придоби независимост преди един месец. Преговорите по ССА ще бъдат възобновени оттам, откъдето бяха прекъснати, заяви Рен, припомняйки, че двупосочният модел за преговори с бившия държавен съюз Сърбия-Черна гора означава, че голям брой теми са били обсъдени поотделно с републиките. 
						 Също в петък Черна гора и Хърватия официално установиха дипломатически отношения. Хърватия призна независимостта на Черна гора на 12 юни. 
						 Други новини - Магазин за експлозиви избухна в Никшич, централната част на Черна гора рано в събота. В експлозията са били ранени 32 души, 9 деца и са били нанесени поражения на къщи в радиус от 2 км. (Виести - 09/07/06; Дан, Нови лист, Вечерни лист, Мина - 08/07/06; ХРТ - 07/07/06)
