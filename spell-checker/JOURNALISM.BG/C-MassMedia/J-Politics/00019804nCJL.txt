Русия очаква споразумение за тръбопровода Бургас-Александруполис до края на годината
					01/09/2006
					 
						МОСКВА, Русия -- В четвъртък (31 август) официални представители съобщиха, че споразумението за построяване на нефтопровод, свързващ Бургас в България и Александруполис в Гърция, вероятно ще бъде подписано до края на годината. Преговорите между правителствата на Гърция, Русия и България се проточиха няколко години. Това ще е основният въпрос в дневния ред на руския президент Владимир Путин по време на посещението му в Атина следващата седмица.
						Други новини -- България обяви плановете си да открие две генерални консулства в Сърбия и Македония -- в Ниш и в Битоля. Според властите през миналия месец около 20000 македонци са подали молби за българско гражданство в очакване на присъединяването на страната към ЕС. (Вечер - 01/09/06; ЮПИ, Фокус, A1 ТВ - 31/08/06)
