Хърватите гласуват за президент
					27/12/2009
					 
						ЗАГРЕБ, Хърватия -- Гласоподавателите се отправиха към избирателните секции в неделя (27 декември), за да изберат следващия си президент на фона на задълбочаващата се икономическа криза и страхове от растяща корупция. Десетина кандидати ще участват в изборите за мястото на настоящия президент Стипе Месич, чийто втори мандат изтича през февруари. Последните социологически проучвания сочат, че на 10 януари ще се проведе втори тур на изборите, тъй като никой от кандидатите няма да получи 50% от гласовете в неделя. Сред фаворитите се очаква да бъдат Иво Йосипович от главната опозиционна Социалдемократическа партия и независимият кандидат Надан Видошевич. Други кандидати са независимият Милан Бандич и Андрия Хебранг от управлаващия Хърватски демократически съюз. (Би Би Си, Ютарни Лист - 27/12/09; AФП - 26/12/09)
