Рен заяви, че преговорите по ССА със Сърбия ще бъдат възобновени след решаването на случая с Младич
					31/05/2006
					 
						БЕЛГРАД, Сърбия и Черна гора -- Еврокомисарят по разширяването Оли Рен заяви във вторник (30 май), че преговорите по Споразумението за стабилизация и асоцииране (ССА) със Сърбия ще бъдат възобновени веднага щом Белград изпълни задължението си към Трибунала на ООН за военни престъпления. На пресконференция след срещата си със сръбския президент Борис Тадич в Белград Рен отново подчерта, че първото задължение е арестуването и екстрадирането на обвиняемия Ратко Младич в Хага. 
						Рен потвърди също позицията на Европейската комисия, че референдумът за независимост в Черна гора от 21 май е проведен съобразно международните стандарти и че лидерите на двете републики трябва да преодолеят всички проблеми в периода след референдума. (РТС, Танюг - 31/05/06)
