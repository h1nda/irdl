ОССЕ вижда напредък в албанските избори
					23/10/2009
					 
						ВИЕНА, Австрия -- Албания е изпълнила повечето от препоръките на ОССЕ по време на парламентарните си избори през юни и е осъществила напредък по отношение на идентифицирането и регистрацията на избирателите, се казва в годишен доклад, представен от посланика на ОССЕ в Тирана Роберт Бош. На брифинг в четвъртък (22 октомври) на Постоянния съвет на организацията във Виена той призова албанската опозиционна Социалистическа партия (СП) да прекрати своя бойкот и да се върне в парламента, за да спомогне за приемането на свързаните с евроинтеграцията реформи. Бош обаче призна, че има и основателни проблеми с изборите. Той разкритикува процеса на преброяване на гласовете през юни, заявявайки, че партиите са политизирали процеса. Той изтъкна още, че управляващата Демократическа партия е използвала механизмите на държавата в своя полза по време на кампанията и че много от оплакванията на СП са били пренебрегнати. (Шкип, Шекули, Газета Шкиптаре, Панорама - 23/10/09)
