Папандреу и Блеър обсъждат нов тласък на преговорите за Кипър
23/01/2004
 
ЛОНДОН, Великобритания -- Преговорите за обединение на Кипър получават нов импулс и трябва да бъдат насърчени, каза в четвъртък (22 януари) гръцкият външен министър Георгиос Папандреу по време на среща с британския премиер Тони Блеър. Причина за положителното развитие бяха изборите в т. нар. "Севернокипърска турска република" и изявления на Турция, която заяви своето желание да поднови преговорите въз основа на плана за мир на генералния секретар на ООН Кофи Анан. Инициативата може да получи допълнителен тласък следващата седмица, когато турският премиер Реджеп Тайип Ердоган ще се срещне с американския президент Джордж У. Буш. Папандреу и Блеър обсъдиха и политическите събития в Гърция. По-късно Папандреу се срещна с британския си колега, Джак Стро, след което се отправи за Германия за среща с външния министър Йошка Фишер. (MПA, AНA - 22/01/04)
