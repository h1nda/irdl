Босненско-сръбският парламент избра нов кабинет
19/01/2003
 
БАНЯ ЛУКА, Босна и Херцеговина (БиХ) -- Късно в петък (17 януари) босненско-сръбският парламент избра нов премиер и кабинет. Четиридесет и осем годишният умерен политик Драган Микеревич, който е бил премиер на федерацията, ще замени Младен Иванич като премиер на босненските сърби. Осем от новите членове на кабинета са сърби, петима са мюсюлмани, а трима са хървати, в съответствие с направените миналата година поправки в конституцията, установяващи многоетническо правителство. Микеревич заяви, че правителството ще се фокусира върху процесите на евроинтеграция и социалните и икономически реформи. Той обеща да намали безработицата и да привлече повече чуждестранни инвестиции. (БЕФ Регионални новини - 18/01/03; AП, AФП, ХИНА - 17/01/03)
