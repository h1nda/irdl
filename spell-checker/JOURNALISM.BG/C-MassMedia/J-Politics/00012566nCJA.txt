Парламентарна фракция провежда конференция по турските реформи с цел присъединяване към ЕС 
					08/11/2004
					Представители на групата на Зелените и на Европейския свободен Алинас (ЕСА) проведоха тридневна конференция в Истанбул, за да демонстрират подкрепата си за турската кандидатура за членство в ЕС и да обсъдят проблеми, свързани с присъединяването на страната. 
					От Вахит Бора за Southeast European Times в Истанбул - 08/11/04
 
					 
						
Конференцията се фокусира върху проблемите, които Турция може да има в хода на предприсъединителните прговори. [Green/EFA]
						Представители на фракцията на Зелените / Европейския свободен Алианс в Европейския парламент проведе свое заседание в Истанбул от 19 до 22 октомври, за да обсъдят присъединяването на Турция към ЕС. Конференцията, която е първата по рода си, проведена от европейска партия на турска почва, се фокусира върху предизвикателствата, пред които ще се изправи страната в стремежа си да изпълни критериите за членство в ЕС. 
						"След ...интензивен дебат с турски политици, представители на турското гражданско общество и медиите, с творци и научни дейци, получихме по-ясна картина за предизвикателствата, които произтичат от въпроса за влизането на Турция в ЕС," заяви в своя съобщение за печата групата, фокусираща се върху проблеми на околната среда и демократичните права. 
						Определяйки френско-германското помирение и посткомунистическата интеграция - "чудесата на Райн и Одер" - като крайъгълните камъни на следвоенното европейско развитие, председателят на фракцията на Зелените/ ЕСА Даниел Кон-Бенди изрази становище, че присъединяването на Турция ще бъде също толкова значимо събитие. "Надявам се, че след 10 или 15 години ще станем свидетели на третото чудо: чудото на Босфора," каза той. 
						В същото време, посочи Кон-Бенди, турските политици трябва да признаят, че страната се нуждае от специално третиране от страна на ЕС. "Турция е държава със 70-милионно население и е от огромно значение за Европа. Нейната интеграция в ЕС обаче не може да се сравнява с тази на Малта, България или Босна и Херцеговина. Ще бъде трудно както на Турция, така и на ЕС и двете страни трябва да бъдат честни в това отношение," каза той. 
						Конференции и кръгли маси разглеждаха широк диапазон от въпроси, пред които се изправя Турция, вкл. правата на жените, гражданските свободи, свободата на медиите, проблемите на околната среда, изтезанията и третирането на кюрдската, арменската и християнската общности. Почти всички са съгласни, че Турция е извършила мащабни реформи през последните две години, но не са малко и онези, които твърдят, че прилагането на реформите продължава да бъде проблем. 
						Членът на съвместната парламентарна делегация за ЕСи турция Йост Лагендайк каза, че реформите и доверието са ключовете към присъединяването на Турция. Въпреки че условията за начало на преговорите са достигнати, каза той, това не означава, че критериите са напълно покрити. 
						Макар че подкрепя кандидатурата на Турция за членство в ЕС, групата Зелените /ЕСА изтъкна, че ще продължи да наблюдава напредъка на Турция, като обръща специално внимание върху състоянието на човешките права, демократизацията и мястото на жените в обществото.
