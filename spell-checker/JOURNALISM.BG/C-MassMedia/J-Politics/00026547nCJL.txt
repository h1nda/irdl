Управляващата партия в Турция увеличи критиките си към съдебната система
					25/05/2008
					 
						AНКАРА, Турция -- Висопоставен член на управляващата Партия на справедливостта и развитието (ПСР) в Турция обвини в петък (23 май) турската съдебна система, че очевидно е изгубила своята независимост. Последните събития във Върховния и Конституционния съд във връзка с делото за забраната на носенето на забрадки и делото за закриване на ПСР показват политическа намеса в съдебната система, заяви заместник-председателят на ПСР Денгир Мир Мехмет Фират. "Усилията да се използва закона за политически въпроси разкриват, че съдебната система е манипулирана", заяви той. Фират също каза, че няма никакъв опозиционен елемент, който наистина помага за укрепване на демокрацията в Турция.
						От друга страна в петък при сблъсъци в Югоизточна Турция са били убити трима бунтовници от терористичната Кюрдска работническа партия (ПКК) и един охранител. Осведомителната агенция Анадолу също разкри, че бомба на ПКК е предизвикала дерайлирането на три вагона на влак в събота, но не съобщава за жертви. (Хюриет, AП, Заман - 24/05/08, НТВ, Агенция Анадолу - 23/05/08)
