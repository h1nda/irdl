Кипърският президент обещава преговорите за обединение да продължат
					28/12/2008
					 
						НИКОЗИЯ, Кипър -- Единственият начин за решаване на проблема е преките преговори с общността на кипърските турци да продължат, въпреки трудностите, пред които е изправен процесът на преговори, заяви в събота (27 декември) кипърският президент Деметрис Христофиас. "Няма друг път за решение освен преговорите. Стагнацията и липсата на диалог са в интерес на онези, които искат разделение", заяви президентът пред студентска конференция в Никозия. Той предупреди, че възможното оттегляне от преговорите би било "деструктивно", тъй като то ще създаде впечатлението, че кипърските гърци нямат интерес от намирането на решение.
						Други новини - Председателят на кипърския парламент Мариос Кароян заяви, че Турция не демонстрира никаква решимост да реши въпроса. "Досега турската страна не е показала никакъв признак на добра воля и остава непреклонна в позицията си за съществуването на две държави вместо предложената двузонна, двуобщността федерация", каза Кароян. (КНА, Фамагуста Газет, Филелефтерос - 27/12/08)
