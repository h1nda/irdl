Сръбският парламент одобри спорна мярка за медиите
					01/09/2009
					 
						БЕЛГРАД, Сърбия -- Парламентът одобри в понеделник (31 август) спорен закон за информацията, който частично въвежда по-строги санкции срещу клевета. Законопроектът бе приет със 125 срещу 100 гласа и 11 въздържали се. Общо 25 депутати отсъстваха. Всички партньори в управляващата коалиция подкрепиха законопроекта с изключение на Социалистическата партия на Сърбия, чиито представители се въздържаха, както бяха обявили. Законопроектът бе широко критикуван от медийни организации, тъй като той създава много основания за съдебни дела, за драконовски глоби за нарушаване на моралните норми и позволява публикуването на информация, която е опасна за малолетните или нарушава презумпцията за невинност. Около 50 журналисти и медийни експерти се събраха в центъра на Белград, за да протестират срещу мярката. Лиляна Смайлович, председател на Сръбската асоциация на журналистите, описа законопроекта като антиевропейски и антиконституционен. Въпреки призиви на журналисти, президентът Борис Тадич подписа законопроекта. (РТС, Taнюг, Бета, Б92, ДПА - 31/08/09)
