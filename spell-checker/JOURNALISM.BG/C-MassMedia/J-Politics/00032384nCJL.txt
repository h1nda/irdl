Преговорите за реформите в БиХ ще продължат
					16/11/2009
					 
						САРАЕВО, Босна и Херцеговина (БиХ) -- Преговорите за конституционните реформи с участието на политическите лидери и представители на САЩ и ЕС ще продължат, потвърди в събота (14 ноември) американското посолство в Сараево, без конкретно да уточнява кога. Преговорите ще се подновят на различни нива, като се очаква в тях да се включи и заместник помощник държавният секретар на САЩ Стюарт Джоунс. Двата кръга на преговори миналия месец завършиха без никакво споразумение по реформите, необходими за излизане от политическия застой в БиХ и придвижване на страната по-близо до присъединяването й към НАТО и ЕС. (РТРС, СРНА, БХРТ - 14/11/09)
