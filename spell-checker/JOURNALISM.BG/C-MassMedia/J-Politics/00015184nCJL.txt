Драшкович ще води делегацията на Сърбия и Черна гора на преговорите по ССА
					08/07/2005
					 
						БЕЛГРАД, Сърбия и Черна гора -- В четвъртък (7 юли) външният министър на Сърбия и Черна гора Вук Драшкович бе определен да води екипа на държавно ниво по време на преговорите по Споразумението за стабилизация и асоцииране (ССА) с ЕС. Предраг Иванович, министър на международните икономически отношения на Сърбия и Черна гора, и Расим Ляич, държавен министър за човешките права и правата на малцинствата, също бяха избрани за делегати. ССА се състои от шест части, по четири от които ще се водят преговори с екипи на републиканско ниво в съответствие с подхода на "двойния коловоз", докато по външните работи и отбраната и хармонизирането на законодателството ще се преговаря с федералния екип, воден от Драшкович. (Вечерне новости - 08/07/05; Б92, РТС - 07/07/05)
