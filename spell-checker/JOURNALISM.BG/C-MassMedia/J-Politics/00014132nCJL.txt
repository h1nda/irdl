Според Рупел ЕС държи преговорите по статута на Косово да следват три принципа 
					05/04/2005
					 
						БЕЛГРАД, Сърбия-Черна Гора -- Словенският външен министър Димитри Рупел, ротационен председател на ОССЕ, каза в Белград в понеделник (4 април), че ЕС иска при преговорите по бъдещия стату на Косово да се следват три принципа. Според Рупел те са следните: никакво завръщане към ситуацията преди 1999 г., никакви териториални подялби и никакви териториални връзки с региони извън Косово, които са населени с албанци или с албанско говорещи лица. Коментарите на Рупел дойдоха след разговори с външния министър на Сърбия-Черна Гора Вук Драшкович и сръбския премиер Воислав Кощуница. Във вторник Рупел е на посещение в Подгорица. (Б92, Бета - 04/04/05)
