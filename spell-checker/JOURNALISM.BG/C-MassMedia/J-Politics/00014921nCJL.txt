Хърватският президент намалява присъдата на хърватин, изтърпяващ наказание за военни престъпления
					15/06/2005
					 
						ЗАГРЕБ, Хърватия -- Президентът Стипе Месич издаде във вторник (14 юни) указ, с който намалява присъдата на Степан Грандич, член от т. нар. "група от Госпич", който бе осъден за извършване на военни престъпления срещу етнически сръбски цивилни граждани през 1991 г. Присъдата му ще бъде съкратена от десет на осем години, повече от половината от които вече са излежани.
						Други новини: Главният редактор на изданието "Задар хърватски лист" Ивица Мариячич и бившият служител на хърватското разузнаване Маркица Ребич се явиха пред Хагския трибунал във вторник. Те не се признаха за виновни по обвиненията в обида на съда, свързани с публикуваното на името на свидетел, намиращ се под защита. (Вечерни лист - 15/06/05; ХРT, Б92, Уеб-сайт на Световната банка - 14/06/05)
