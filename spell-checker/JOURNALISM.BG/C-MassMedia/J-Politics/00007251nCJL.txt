Албания и БиХ подписват споразумение за международен транспорт
10/06/2003
 
САРАЕВО, Босна и Херцеговина (БиХ) -- Албания и БиХ подписаха споразумение в понеделник (9 юни) за транспорта на стоки и хора. Официални представители подписаха и меморандум за разбирателство в рамките на процеса на европейска интеграция. Албанският външен министър Илир Мета каза, че двустранните споразумения за защита на инвестициите и премахването на двойното данъчно облагане ще бъдат подписани през следващия месец в Тирана.
Други новини: в понеделник Мета призова към включване на Косово в регионални инициативи. В свое изказване пред срещата на високо равнище на Процеса на сътрудничество в ЮИЕ в Сараево Мета каза, че Косово може да се интегрира в Европа само ако участва в регионални програми. ( АТА, Албейниън ТВ, Би Би Си, Босненска информационна агенция, Онаса - 09/06/03)
