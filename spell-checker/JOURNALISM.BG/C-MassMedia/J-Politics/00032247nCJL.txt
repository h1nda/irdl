Кройтору беше отхвърлен от парламента на Румъния
					05/11/2009
					 
						БУКУРЕЩ, Румъния -- Както се очакваше, номинираният за министър-председател Лучан Кройтору загуби вота на доверие в парламента в сряда (4 ноември). От участвалите в гласуването 458 депутати 250 гласуваха против предложения от него кабинет, а 189 го подкрепиха. След това Кройтору каза, че е приключил със задачата си, като е представил кабинет, от който според него страната се нуждае. Часове след това президентът Траян Бъсеску каза, че в четвъртък ще започне консултации с партиите в парламента във връзка с нова кандидатура за министър-председател, но добави, че няма да номинира Клаус Йоханис за поста. Йоханис беше кандидатът, желан от опозиционните партии, преди Бъсеску едностранно да номинира Кройтору. (Зиарул Финанчиар, Журналул - 05/11/09; Ройтерс, Медиафакс, Hotnews.ro - 04/11/09)
