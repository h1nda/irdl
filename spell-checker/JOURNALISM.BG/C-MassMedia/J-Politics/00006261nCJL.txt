Перспективите за преговори между Прищина и Белград остават под въпрос
12/03/2003
 
ПРИЩИНА, Косово, Сърбия-Черна гора -- След последните коментари на сръбски и албански политици, съдбата на предложените преговори между Белград и Прищина остава под въпрос. Сръбските политици от Косово и Белград заявиха във вторник (11 март), че са решително против предложението на ръководителя на ЮНМИК Михаел Щайнер да прехвърли някои правомощия на временните институции в Косово. Членът на председателството на коалиция "Завръщане" Оливeр Иванович и координаторът на Белград за Косово Небойша Чович заявиха, че тази идея проправя пътя към независимостта.
Според други новини, митнически служители в Косово унищожиха във вторник 20 милиона конфискувани цигари, за да привлекат общественото внимание към кампанията срещу контрабандата и организираната престъпност. Цигарите бяха Марлборо, но от компанията Филип Мориц заявиха, че не са тяхно производство. (Б92, Радио 21, Танюг, ФоНет, БиБиСи, Блиц, АП - 11/03/03)
