Косор устоява на натиска за предсрочни избори в Хърватия
					13/03/2011
					 
						ЗАГРЕБ, Хърватия - Министър-председателят Ядранка Косор потвърди в петък (11 март), че ще свика предсрочни избори само след като правителството приключи преговорите на страната за присъединяване към ЕС. Хърватия се надява да приключи преговорите до юни. Хиляди хървати оранизират демонстрации в Загреб и други градове от февруари насам, с искания за оставката на Косор и за предсрочни избори. Те обвиняват правителството в неспособност да управлява страната и в корупция. 
						Междувременно президентът Иво Йосипович проведе няколко срещи в петък с лидерите на партиите, представени в парламента, за да обсъдят политическото положение. Йосипович заяви, че той разбира протестиращите, тъй като хората "преживяват тежък период на безработица, ниски заплати и бедност". (ХРТ, Национал, Нови Лист, Index.hr - 11/03/11)
