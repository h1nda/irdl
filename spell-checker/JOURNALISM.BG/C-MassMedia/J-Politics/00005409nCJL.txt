Македонското правителство ще одобри план за изпълнение на Охридското мирно споразумение
17/12/2002
 
СКОПИЕ, Македония -- До 23 декември правителството ще одобри план за по-нататъшното изпълнение на Охридското мирно споразумение, според говорителя на кабинета Сашо Чолаковски. Правителството възложи на заместник министър-председателя Муса Джафери и министъра за местно самоуправление Александър Гещаковски да координират необходимите за това дейности. Планът ще бъде обсъден на среща на участниците, подписали Охридското споразумение, която ще бъде организирана от президента Борис Трайковски през следващата седмица. (Утрински вестник - 17/12/02; МИА, A1 ТВ- 16/12/02)
