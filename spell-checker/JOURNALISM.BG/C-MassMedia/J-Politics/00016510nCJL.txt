Президентите на България и Румъния потвърждават общата цел за членство в ЕС през 2007 г.
		06/11/2005
		 
			БУКУРЕЩ, Румъния -- Президентът на България Георги Първанов и неговият румънски колега Траян Басеску потвърдиха общата цел на своите страни да се присъединят към ЕС през 2007 г. в съвместна декларация на срещата си в Букурещ в четвъртък (3 ноември). България и Румъния са решени да осъществят всички необходими реформи, за да осигурят влизането на своите страни в ЕС, гласи декларацията. Двамата лидери също се споразумяха да продължат усилията си за укрепване на двустранните икономически отношения и сътрудничеството в обласатта на сигурността. (Дневник, Найн о'клок - 04/11/05)
