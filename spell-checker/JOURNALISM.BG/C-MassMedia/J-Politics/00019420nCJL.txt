Президентите на Хърватия, Черна гора и Словения обсъдиха сътрудничеството
					30/07/2006
					 
						БРИЮНИ, Хърватия -- Президентът Стипе Месич се срещна със своите колеги от Черна гора - Филип Вуянович и от Словения - Янез Дърновшек в Бриюни в събота (29 юли), за да обсъдят тристранното сътрудничество и процесите на интеграция в ЕС в региона. Оценявайки отношенията между своите страни като добри, те бяха единодушни, че всички въпроси трябва да се решават чрез диалог. 
						В петък Хърватия и Черна гора подписаха двустранно споразумение за сътрудничество в решаването на делата, свързани с военни престъпления. Според споразумението Загреб се задължава да уведомява Подгорица за всички провеждани разследвания и съдебни процеси, свързани с военни престъпления в Хърватия. Подгорица се съгласи да предяви обвинения срещу черногорски граждани, обвинени във военни престъпления в Хърватия, които обаче са извън обсега на хърватските власти. (Виести, РТС - 30/07/06; ХИНА, ХРТ - 29/07/06)
