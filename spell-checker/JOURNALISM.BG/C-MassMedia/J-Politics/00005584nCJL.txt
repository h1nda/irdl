Румъния започва втория кръг от преговорите за членство в НАТО
07/01/2003
 
БУКУРЕЩ, Румъния -- Външният министър Мирча Джоана заяви в понеделник (6 януари), че правителството е готово да започне втория и най-решаващ кръг от преговорите в Брюксел за присъединяване към НАТО. В четвъртък преговорите ще се фокусират върху защитата на секретна информация и необходимите промени в законодателството. Според поетапния план на НАТО за приемане на седемте новопоканени страни, процесът на присъединяване трябва да е приключил най-късно до май 2004 г.
В други новини, румънският министър по евроинтеграцията Василе Пускас прогнозира през уикенда, че страната би могла да въведе еврото като официална разплащателна единица през 2009 или 2010 г. - две или три години след датата, на която се очаква Румъния да се присъедини към ЕС. (Ромпрес, Радио Румъния, Медиафакс, Пари - 06/01/03)
