В България се провеждат парламентарни избори
					05/07/2009
					 
						СОФИЯ, България -- Гласоподавателите се отправиха към избирателните секции в неделя (5 юли), за да гласуват за 240-местен парламент, като ще избират между повече от 4000 кандидати. Последните проучвания показват, че партията на "Граждани за европейско развитие на България" (ГЕРБ) на кмета на София Бойко Борисов ще спечели повечето гласове, но вероятно недостатъчно, за да сформира правителство веднага. Българската социалистическа партия се очаква да бъде втора, следвана от етническата турска партия, "Движение за права и свободи". 
						Тези избори, които са шестите след края на комунизма през 1989 г., ще бъдат първите, в които ще се приложи смесена система, съчетаваща мажоритарното гласуване и пропорционалното представителство. Гласоподавателите ще използват две бюлетини - едната с имената на мажоритарните кандидати, а другата за една от пропорционалните листи на регистрираните партии и коалиции.
						Купуването на гласове и други нередности се превърнаха в ключов проблем преди изборите. В събота Тадеуш Ивински, ръководител на Делегацията на Парламентарната асамблея на Съвета на Европа (ПАСЕ) в България предупреди страната, че може да изгуби акредитацията си за ПАСЕ, ако сериозни проблеми помрачат вота. (БТА, БНР, Агенция "София нюз", Дарик, Медиапул, Фокус, БНН, АП, АФП, Ройтерс, Синхуа - 04/07/09)
