Шест сръбски партии се регистрираха за участие на изборите в Косово
					09/07/2009
					 
						ПРИЩИНА, Косово -- Шест сръбски политически партии са се регистрирали в Централната избирателна комисия (ЦИК) за местните избори на 15 ноември. Представители на ЦИК съобщиха в сряда (8 юли), че общо 36 политически организации, представляващи различните общности в Косово, са подали заявления за участие.
						Други новини от сряда -- ЮЛЕКС и местната полиция арестуваха кмета на община Качаник Джабир Жарку. Първоначално той бе обвинен в отвличане, изтезания и заплашване на хора, участвали в сделка за продажба на имот, която той е искал да спре миналата есен. След задържането последва и обвинение в притежание на оръжие. Сега той бе арестуван за нарушаване на съдебно разпореждане да стои настрана от свидетелите, но по-късно беше освободен под гаранция.
						Също в сряда Демократичният институт на Косово - в партньорство с "Прозрачност без граници" - публикува шестмесечен доклад, в който се прави изводът, че съдебната система е най-корумпираната в страната. Гражданите се оплакват от различни проблеми, между които продължителни процедури по граждански дела и съдебни решения, които не се изпълняват. (Експрес, Коха Диторе, Зери, Лайм, Косова Сот, Инфо Прес - 09/07/09; РТК, Кохавижън - 08/07/09)
