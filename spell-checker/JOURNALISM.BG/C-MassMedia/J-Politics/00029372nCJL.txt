В България бе сформирана нова лява партия
					20/02/2009
					 
						СОФИЯ, България -- Бивши членове на управляващата Българска социалистическа партия (БСП) сформираха нова лява политическа партия, наречена "Българска левица". Бившият член на БСП Иван Генов представи в четвъртък (19 февруари) учредителната декларация на партията, подписана от 82-ма бивши социалисти, университетски преподаватели, журналисти и бизнесмени. "Българска левица" ще се застъпва за нови социални и икономически политики, адекватни мерки за борба с кризата и ефективни действия за борба с организираната престъпност, олигархията, мафията и корупцията, каза Генов на пресконференция. Партията ще проведе учредителния си конгрес на 4 април. (БТА, Агенция София Нюз, БНР, Дарик - 19/02/09)
