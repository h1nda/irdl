Румънското правителство и партиите ще обсъждат заплатите на държавните служители
					17/10/2008
					 
						БУКУРЕЩ, Румъния -- Представители на основните политически партии ще се срещнат с членове на кабинета в петък (17 октомври), за да се опитат да решат кризата, настъпила в резултат на исканията на държавните служители за скок на заплатите им. Срещата ще се проведе два дни, след като Конституционният съд подкрепи законопроект, гарантиращ на учителите повишение на заплатите от 50 %. Правителството оспори законопроекта с аргумента, че той не посочва как ще бъдат финансирани повишенията. Министърът на труда Мариана Къмпяну каза, че изходна точка за дискусиите в петък ще бъде съществуващото законодателство за заплатите на държавните служители. Дискусиите между представителите на правителството и тези на профсъюзите и работодателските организации досега не доведоха до споразумение (Евентиментул Зилеи, Гардианул - 17/10/08; Медиафакс, Зиаре, Агерпрес - 16/10/08)
