Лидерите на хърватската опозиция се срещат с дипломати от ЕС, за да обсъдят предстоящите избори
28/10/2003
 
ЗАГРЕБ, Хърватия -- Лидерите на основната опозиционна коалиция в Хърватия - Дражен Будиша от Хърватската социал-либерална партия (ХСЛП) и Мате Гранич от Демократическия център (ДЦ) - се срещнаха с посланиците на държавите-членки на ЕС в понеделник (27 октомври). Разговорите са се концентрирали върху политическата ситуация и парламентарните избори, насрочени за 23 ноември. Лидерите на коалицията ХСЛП-ДЦ заявиха, че планират консултации с други опозиционни партии с надеждата да разширят коалицията. Будиша прогнозира, че тя ще спечели поне 20 места в 151-членния парламент. (ХИНА, Би Би Си - 27/10/03)
