Конституционният съд на Румъния подкрепи тавана на заплатите в закона за образованието 
					05/05/2011
					 
						БУКУРЕЩ, Румъния -- В сряда (4 май) Конституционният съд излезе с решение против жалбата на опозицията срещу тавана на заплатите в закона за образованието и закона за социалния кодекс, като по този начин откри пътя за обнародването им. Кабинетът одобри законите чрез спешна процедура на 19 април, като даде възможност на опозицията да внесе вот на недоверие срещу кабинета. Опозиционният алианс Социаллиберален съюз (СЛС) обаче реши да оспори тези мерки в Конституционния съд и заплаши да внесе иск за възбуждане на наказателно преследване срещу министър-председателя Емил Бок. Така нареченият таван на заплатите беше въведен, за да се предотврати влизането в сила на рязкото увеличение на заплатите в сектора на образованието, обещано през 2008 г., което, както заяви Бок, не може да бъде понесено от бюджета. (Реалитатя, Зиаре, Hotnews.ro, Адевърул - 04/05/11)
