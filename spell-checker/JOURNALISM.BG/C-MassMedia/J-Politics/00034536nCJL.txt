Турският президент Гюл одобри конституционните промени
					13/05/2010
					 
						АНКАРА, Турция -- В сряда (12 май) конституционната реформа се приближи с още една стъпка до осъществяването си, когато президентът Абдула Гюл одобри пакета от промени, минали през парламента миналата седмица при разгорещени дебати. Одобрението на Гюл ще бъде публикувано в „Държавен вестник” в четвъртък, с което ще се постави началото на усилията от страна на управляващата Партия на справедливостта и развитието за провеждане на референдум за реформата в средата на юли. Главната опозиционна Републиканска народна партия обаче настоява, че ще оспори промените в Конституционния съд - искайки анулирането им по процедурни причини - за което има на разположение десет дена. (Милиет, Заман, Хюриет - 13/05/10; АФП, Ройтерс - 12/05/10)
