Албанският министър на интеграцията се надява на бързо споразумение по картата на избирателните райони 
					23/02/2005
					 
						ТИРАНА, Албания -- Отбелязвайки, че изборателният процес е от ключово значение за финализиране на Споразумението за стабилизиране и асоцииране с ЕС, министърът на интеграцията Ермелинда Мекси изрази надежда във вторник (22 февруари), че основните политически партии бързо ще постигнат окончателно споразумение по новата карта на избирателните райони. Следващото заседание на работната група Албания-ЕС ще се състои в Брюксел в четвъртък. 
						Други новини: Профсъюзите, представляващите преподавателите във висшите учебни заведения, обявиха, че през март предстои серия нови протести, ако правителството откаже да преговаря по искането на синдикатите за увеличение на заплатите. Синдикатите отхвърлиха предложението за увеличение на заплатите с 11.4%. (Aлбениан нюз - 23/02/05; ATA - 22/02/05)
