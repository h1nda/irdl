Македонски партийни лидери обсъждат нов закон за главната прокуратура
					27/06/2007
					 
						СКОПИЕ, Македония -- Лидери на управляващата коалиция и опозиционните партии се срещнаха във вторник (26 юни), за да обсъдят законопроекта за главната прокуратура и избора на главен прокурор. Премиерът Никола Груевски заяви пред репортери, че преговорите се движат в правилна посока, добавяйки, че правителството е приело четири от шестте исквания на опозицията.
						Други новини -- Съд в Скопие осъди на затвор петима бивши гранични полицаи, обвинени във вземане на подкупи. Според съобщенията те са приемали по 10 евро на пътник срещу неизвършване на щателна проверка на паспортите. Арестите бяха част от широкомащабната операция, проведена неотдавна от вътрешното министерство. (MИA, Макфакс, МРТ - 26/06/07)
