Косово одобри посещението на сръбския президент Тадич за православната Коледа
					06/01/2010
					 
						ПРИЩИНА, Косово -- Правителството е дало разрешение на сръбския президент Борис Тадич да посети манастира Дечани за отбелязването на православната Коледа в четвъртък (7 януари). Заместник министър-председателят Хайредин Кучи каза във вторник, че визитата ще е от религиозен характер, добавяйки: „Тадич не трябва да злоупотреби с нашето разбиране… и да прави политически изявления”. Тадич настоява, че може да посещава Косово без разрешение или покана от косовските институции. Местните медии съобщиха, че все пак Тадич е поискал разрешение от международните институции в Косово. (Зери, Коха Диторе, Лайм, Експрес - 06/01/10; РТК, Кохавижън - 05/01/10)
