Правозащитна организация похвали антидискриминационен закон в Албания
					17/02/2010
					 
						ТИРАНА, Албания -- „Хюмън Райтс Уоч” (ХРУ) похвали неотдавна приетия закон срещу дискриминацията като важна стъпка към гарантиране на равенство за всички. „Правителството играеше водеща роля в осигуряването на равенство”, се казва в писмо на правозащитната организация до министър-председателя Сали Бериша от вторник (16 февруари). Законът, приет по-рано този месец, защитава албанските граждани от всички форми на дискриминация, включително сексуални предразсъдъци. ХРУ подпомогна Албания в подготовката на закона. (Гласът на Америка, Лаймифундит, Телеграфи - 16/02/10)
