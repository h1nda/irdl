Румънският президент най-после прие оставката на външния министър
					14/03/2007
					 
						БУКУРЕЩ, Румъния -- Повече от месец, след като външният министър Михай Разван Унгуряну подаде оставката си, президентът Траян Бъсеску съобщи, че я е приел във вторник (13 март). По-рано същия ден премиерът Калин Попеску Търичану поиска Конституционният съд да посредничи в спора му с президента във връзка с назначаването на сенатора либерал Адриан Чорояну за нов външен министър. Унгуряну подаде оставката си на 2 февруари по искане на Търичану, след като двама румънци бяха арестувани за правене на снимки без разрешение във военна база в Ирак. (Медиафакс, Ромпрес - 13/03/07)
