Албанският президент Топи призова за консенсус в парламента
					06/09/2010
					 
						ТИРАНА, Aлбания -- Президентът Бамир Топи заяви в неделя (5 септември), че е разочарован от работата на парламента тази година. Той каза на законодателите, че консенсусът е единственият начин да се осъществят ключовите реформи. В публично обръщение Топи заяви, че през този период не е гласуван нито един закон, който изисква квалифицирано мнозинство. "Ролята на парламента и приносът на народните избраници не се измерват с бързината на приемане на законите или с техния брой, а по-скоро чрез начина, по който те се приемат и качеството им да служат на гражданите за европейското им бъдеще", заяви Топи. Той напомни на членовете на парламента, че е необходим консенсус по отношение на избирателната реформа, за да се гарантира избирателния процес на изборите през есента на 2011 г. (Гласът на Америка, Топ Ченъл, Шекули, Teлеграфи, Болкън Уеб - 05/09/10)
