Международната общност е обнадеждена от преговорите за децентрализация на властта в Македония
17/06/2004
 
СКОПИЕ, Македония -- Говорителката на ЕС Шийна Томпсън заяви в сряда (16 юни), че международната общност храни надежда, че партиите от управляващата коалиция в Македония ще постигнат компромис по пакета от закони за децентрализация на властта. Децентрализацията е последното предизвикателство пред пълното прилагане на Охридското мирно споразумение.
Други новини: Социалдемократическият съюз за Македония и Либералдемократическата партия започнаха преговори в сряда за подновяване на коалиционното споразумение помежду им. Двете партии обединиха силите си преди четири години. (Макфакс, A1 TВ - 17/06/04)
