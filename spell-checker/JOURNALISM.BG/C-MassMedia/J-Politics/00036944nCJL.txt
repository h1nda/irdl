Македонският политик Ахмети изключи възможността за предсрочни избори 
					04/01/2011
					 
						СКОПИЕ, Македония - Али Ахмети, лидер на етническата албанска партия Демократичен съюз за интеграция, която е по-малкият партньор в управляващата коалиция, заяви в понеделник (3 януари), че не съществува необходимост от предсрочни избори, тъй като страната е изправена пред по-сериозни въпроси. Той каза също и че участието на Вашингтон в процеса на решаване на спора за името с Гърция би било от полза, като добави, че и НАТО, и Брюксел са доказали, че успешно решават спорове по цял свят. (Канал 5, Сител, Алсат M - 03/01/11)
