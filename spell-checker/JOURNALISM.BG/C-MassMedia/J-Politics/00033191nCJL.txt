Албански съд ще отхвърли споразумение с Гърция за морската граница
					27/01/2010
					 
						ТИРАНА, Албания -- Конституционният съд ще отхвърли споразумение за морските граници между Албания и Гърция, според съобщения в местните медии от вторник (26 януари). Очаква се съдът да излезе с решение, че документът нарушава албанската конституция и трябва да бъде предоговорен. Споразумението, очертаващо морските граници в Йонийско море, беше подписано през април 2009 г. по време на привляклата голямо обществено внимание среща между министър-председателя Сали Бериша и тогавашния му гръцки колега Костас Караманлис. Приемането му от парламента беше блокирано през ноември, след като опозиционната Социалистическа партия поиска то да бъде прегледано от Конституционния съд. (Гласът на Америка, Лаймифундит, Шекули, Топ Ченъл - 26/01/10)
