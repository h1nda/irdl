Хърватският президент проведе първия кръг от преговори за сформирането на ново правителство
					02/12/2007
					 
						ЗАГРЕБ, Хърватия -- Лидерът на опозиционната Социалдемократическа партия (СДП) Зоран Миланович и лидерът на Хърватския демократически съюз (ХДЗ) Иво Санадер се срещнаха в петък (30 ноември) с президента Стипе Месич, за да обсъдят напредъка, постигнат в сформирането на ново правителство на страната след общите избори миналия уикенд. Както Миланович, така и Санадер, сегашният премиер, заявиха, че са осигурили мнозинство в бъдещия парламент. Но според Месич нито една от двете партии няма необходимите 77 места в парламента. "Всичко зависи от подкрепата на Хърватската селска партия и на Социаллибералната партия", заяви Месич. Наблюдателите очакват преговорите да продължат още две седмици. 
						От своя страна СДП реши в петък да номинира Миланович за поста премиер вместо първоначалния кандидат Любо Юрчич, известен икономист. (Вечерни Лист, ХРТ, Index.hr, Javno.com - 01/12/07; AП - 30/11/07)
