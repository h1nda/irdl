Турският парламент удължи срока на трансграничните операции на армията
					07/10/2009
					 
						АНКАРА, Турция -- Във вторник (6 октомври) парламентът с голямо мнозинство одобри предложението на правителството да бъде удължен мандатът на армията за провеждане на трансгранични операции срещу терористичната Кюрдска работническа партия (ПКК) в Северен Ирак. Настоящият краен срок трябваше да изтече на 17 октомври.
						Други новини -- В сряда турският президент Абдула Гюл започна визита във Франция за разговори със своя колега Никола Саркози и министър-председателя Франсоа Фийон. Очаква се една от главните теми да бъде кандидатурата на Анкара за ЕС, на която Саркози се противопоставя. (Хюриет, АФП - 06/10/09)
