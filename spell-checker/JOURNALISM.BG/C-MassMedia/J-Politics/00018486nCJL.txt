Сараево е домакин на конференция на Балканския политически клуб 
					07/05/2006
					 
						САРАЕВО, Босна и Херцеговина (БиХ) -- Двудневна конференция на Балканския политически клуб, който е регионално НПО, включващо бивши балкански политически лидери и известни интелектуалци, започна в Сараево в събота (6 май). Откривайки конференцията, председателят на организацията, бившият български президент Желю Желев заяви, че срещата цели по-добро разбиране на проблемите, които стоят пред БиХ през идните месеци и години. В своето изказване председателят на Председателството на БиХ Сюлейман Тихич заяви, че той очаква ролята на Службата на Върховния представител да бъде ограничена, но добави, че пълното й отстраняване зависи от осъществяването на ключови конституционни реформи. (Дневни аваз, Независне новине - 07/05/06; РТРС, БНР - 06/05/06)
