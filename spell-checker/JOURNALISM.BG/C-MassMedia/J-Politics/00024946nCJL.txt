Посланикът на САЩ в Кипър настоя за прилагане на споразумението за диалог от юли 2006 г.
					21/12/2007
					 
						НИКОЗИЯ, Кипър -- Посланикът на САЩ в Кипър Роналд Шлихер каза в четвъртък (20 декември), че е време кипърските гърци и кипърските турци да започнат прилагането на подписаното през юли 2006 г. споразумение. То предвижда започването на преговори на две нива по основните и по всекидневните въпроси като първа стъпка към евентуалното съживяване на преговорите за обединяване. Посланикът каза, че Съединените щати и цялата международна общност подкрепят възобновяването на преговорите. Шлихер намекна също, че ООН работи по нова инициатива за решаване на кипърския проблем, която ще бъде огласена след президентските избори в гръцката част на острова през февруари. (КАН, Фокус - 20/12/07)
