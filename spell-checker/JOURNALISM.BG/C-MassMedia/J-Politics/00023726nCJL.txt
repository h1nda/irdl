Преговорите за статута на Косово бяха подновени в атмосфера на песимизъм за резултатите от тях
					30/08/2007
					 
						ВИЕНА, Австрия -- Нов кръг от преговори за окончателния статут на Косово започна в четвъртък (30 август) в атмосфера на всеобщ песимизъм относно резултатите от тях. "Тройка" от посредници от Контактната група за Косово ще се срещне първо с косовската делегация, а след това и с тази на Белград. Не се очакват преки преговори между Белград и Прищина поне още един месец. 
						В сряда и двете страни посочиха, че позициите им не са променени. "Независимостта и териториалната цялост на Косово не подлежат на договаряне", каза президентът на Косово Фатмир Сейдиу. Сръбският външен министър Вук Йеремич отново настоя, че Белград никога няма да се съгласи да отстъпи Косово. (Телеграфи, Танюг - 30/08/07; Ройтерс, Бюдапест Бизнес Джърнъл, АП, РСЕ, РТК, Телеграфи, Косовапрес, АФП - 29/08/07)
