Хърватският президент Йосипович спечели награда за мир
					10/05/2011
					
						РИМ, Италия -- Хърватският президент Иво Йосипович получи Специалната награда за мир "Галилео 2000" във Флоренция в понеделник (9 май). Той бе удостоен с наградата за приноса му към зачитане на човешките права и международната справедливост, както и за ангажираността му с европейската визия за Югоизточна Европа. "Най-важната задача на всички политици трябва да бъде борбата за мир", каза Йосипович на церемонията и добави, че посвещава наградата на всички жертви на войната. (Index.hr, tportal.hr - 09/05/11)
