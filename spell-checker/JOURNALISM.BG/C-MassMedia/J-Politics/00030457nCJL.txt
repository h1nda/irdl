Македония е готова да възобнови преговорите с Гърция
					02/06/2009
					 
						СКОПИЕ, Македония -- Македония е готова да възобнови преговорите с Гърция по отдавнашния спор за името, за да се постигне компромис, каза в неделя (31 май) министър-председателят Никола Груевски на празнична церемония за отбелязване на 18-ата годишнина от създаването на младежкия съюз на ВМРО-ДПМНЕ. Той добави, че всяко споразумение между двете страни трябва да бъде подложено на референдум, тъй като обществеността трябва да има последната дума по въпроса.
						Други новини -- В понеделник няколко етнически албански партии, които не са представени в парламента, създадоха съвет, който да организира протестите във връзка с неравнопоставеното, според тях, третиране на албанците в Македония. Членове на съвета са Партията на демократичния просперитет, Албанският демократичен съюз и Демократичният национален съюз. Демонстрациите ще започнат в Скопие и ще продължат и на други места, въпреки че не бяха обявени дати за провеждането им. (Коха Диторе, Експрес, Зери, Косова Сот - 02/06/09; МИА, БТА, МРТ, Танюг, Макфакс - 01/06/09)
