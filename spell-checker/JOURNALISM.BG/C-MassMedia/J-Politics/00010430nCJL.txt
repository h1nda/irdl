Съвместна парламентарна комисия на ЕС и Румъния публикува 24 препоръки
09/04/2004
 
БУКУРЕЩ, Румъния - Съвместната парламентарна комисия на ЕС и Румъния е публикувала 24 препоръки, с които да подпомогне Румъния да се придържа към графика за присъединяването й към ЕС, според съобщения в медиите от петък (9 април). Препоръките на екипа включват мерки за борба с корупцията, подобряване на съдебната система, премахването на сблъсъка на интереси и внасяне на изменения в закона за политическите партии.
Други новини: Румънското правителство одобри в четвъртък споразумение за сътрудничество с ЕВРОПОЛ и изпрати проекта в парламента за ратификация. (Гардианул, Ромпрес - 09/04/04)
