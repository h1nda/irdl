БиХ провежда общи избори
					01/10/2006
					 
						САРАЕВО, Босна и Херцеговина (БиХ) – Хората в цяла БиХ се отправиха към избирателните секции в неделя (1 октомври), за да участват в петите общи избори в страната след отделянето й от бивша Югославия. Проучванията показаха, че три партии – опозиционната Социалдемократическа партия, центристката Партия за Босна и Херцеговина и мюсюлманската националистическа Партия на демократичното действие, се радват почти на еднаква подкрепа във Федерация БиХ. 
						В Република Сръбска, Сръбската демократическа партия, която бе основана от Радован Караджич през 1990-те години, изглежда че губи влияние, отстъпвайки територия на умерените да доминират политиката на областта. Предварителните резултати се очакват около полунощ. (РТРС, ПБС БиХ, Независне новине, Дневни аваз, Pincom.info, AФП, Ройтерс - 01/10/06; ЮПИ - 30/09/06)
