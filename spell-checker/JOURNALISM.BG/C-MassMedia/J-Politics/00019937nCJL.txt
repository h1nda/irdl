Солана не посочи дата за започване на преговорите на ЕС с Македония 
					14/09/2006
					 
						БРЮКСЕЛ, Белгия -- В сряда (13 септември), след разговори с новия македонски премиер Никола Груевски в Брюксел, върховният представител на ЕС за сигурността Хавиер Солана не посочи конкретна дата за начало на преговорите със Скопие за членство в ЕС. Той обаче подчерта, че вратите на ЕС остават отворени. Медиите в Скопие посочват, че той е похвалил усилията за провеждане на реформи и е изразил надежда, че Македония ще продължи да напредва по пътя към пълна интеграция в ЕС. В Брюксел Груевски се срещна и с еврокомисаря по разширяването Оли Рен, както и с председателя на Европейския парламент Жозеп Борел. 
						В четвъртък той се срещна в Хага с главния прокурор на Трибунала на ООН за военни престъпления Карла дел Понте, както и с обвиняемите македонци Любе Бошковски и Йохан Тарчуловски в намиращия се наблизо център за задържане. (МРТ, Вечер - 14/09/06; A1 ТВ - 13/09/06)
