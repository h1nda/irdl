Караджич каза, че има документ, който доказва съществуването на споразумение с Холбрук
					23/04/2009
					 
						ХАГА, Холандия -- Бившият босненски сръбски лидер Радован Караджич заяви, че Съединените щати са му предоставили документ, доказващ, че той е подписал през 1996 г. споразумение със специалния пратеник на САЩ на Балканите по това време, Ричард Холбрук, гарантиращо му имунитет пред Трибунала за военни престъпления в Хага в замяна на напускане на политиката. В изявление за Трибунала, цитирано от медиите в сряда (22 април), Караджич е заявил, че на 15 април е получил документ от правителството на САЩ, който според него е дипломатическа телеграма с дата 22 юли 1996 г., изпратена от Държавния департамент до тогавашния посланик на САЩ в Босна и Херцеговина Джон Мензис. Холбрук твърди, че такова споразумение не е имало. (Глас Сърбие, BGNES, Прес Онлайн, Бета, Дневни Аваз - 22/04/09)
