Водещите партии в България се споразумяха по политическите приоритети
					10/07/2005
					 
						СОФИЯ, България -- Водещите три партии от парламентарните избори на 25 юни - Българската социалистическа партия (БСП), Националното движение Симеон Втори (НДСВ) и Движението за права и свободи (ДПС) - постигнаха споразумение в събота (9 юли) по приоритетите на бъдещото правителство, съобщи заместник-председателят на БСП Румен Овчаров. В документа от осем страници, изготвен от партиите, се поставя акцент на интеграцията в ЕС, икономическия растеж и социалната отговорност. Документът ще бъде по-нататък обсъден в неделя. Междувременно лидерите на БСП и НДСВ продължават да спорят по въпроса кой ще заеме поста министър-председател. (Стандарт - 10/07/05; News.bg - 09/07/05)
