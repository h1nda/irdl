Кипърският президент призова ЕС да окаже натиск върху Турция 
					14/04/2011
					
						НИКОЗИЯ, Кипър -- В сряда (13 април) президентът Деметрис Христофиас призова ЕС да окаже натиск върху Турция да промени позицията си и да придвижи напред продължаващите преговори за обединение на Кипър. „Непреклонността на Турция има за цел да убеди международното обществено мнение в нуждата от прилагането на стриктни срокове и арбитраж, за да бъде намерено на решение на кипърския проблем”, заяви Христофиас след среща с президента на ЕС Херман ван Ромпой в Никозия. Той предупреди, че кипърските граждани имат горчив опит с подобни графици. Ван Ромпой заяви, че ЕС продължава напълно да подкрепя усилията за решаване на кипърския въпрос под егидата на ООН колкото може по-скоро, и окуражи лидерите на кипърската гръцка и кипърската турска общност да работят в духа на компромис. Той обеща на Кипър допълнителна помощ в борбата му срещу незаконната имиграция на фона на кризата в Северна Африка. 
						Христофиас и кипърският турски лидер Дервиш Ероглу се срещат отново в четвъртък като част от преките преговори за обединение. (Си Ен Ей, Файненшъл Мирър - 13/04/11)
