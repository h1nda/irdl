Черногорският парламент обяви новата конституция
					23/10/2007
					 
						ПОДГОРИЦА, Черна гора -- Парламентът официално обяви в понеделник вечерта (22 октомври) новата конституция на страната. Просръбските опозиционни партии бойкотираха церемонията, след като гласуваха против приемането на конституцията миналата седмица. Нуждата от нова конституция възникна, след като Черна гора възстанови независимостта си през 2006 г.
						Други новини -- Специални полицейски части в Черна гора претърсиха планинския курорт Забляк в опит да открият издирвания за военни престъпления Радован Караджич, съобщи в понеделник излизащият в Подгорица просръбски всекидневник "Дан". Според вестника операцията е започнала призори в петък и е приключила в събота вечерта, без беглецът да бъде арестуван. (Дан, Виести - 23/10/07; Бета, Б92, Мина - 22/10/07)
