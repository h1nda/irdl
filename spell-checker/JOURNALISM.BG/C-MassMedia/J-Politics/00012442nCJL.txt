Президентът на Косово очаква скоро да се формират новите институции 
		27/10/2004
		 
			ПРИЩИНА, Косово, Сърбия-Черна Гора -- Президентът на Косово Ибрахим Ругова заяви във вторник (26 октомври), че очаква новите инсититуции в провинцията да бъдат установени в скоро време. Коментарите му дойдоха след среща между шефа на ЮНМИК Сьорен Йесен-Петерсен и председателите на водещите албански етнически партии. Демократичната лига на Косово на Ругова (ДЛК) спечели парламентарните избори в събота с 45 % от гласовете, което не бе достатъчно за постигане на абсолютно мнозинство. Според него ДЛК обсъжда различни коалиционни сценарии. Хашим Тачи, чиято Демократична партия на Косово зае второ място с 28 % от гласовете, каза след разговорите, че е привърженик на широка коалиция и на многоетническо правителство. Новият парламент трябва да се конституира до 30 дни след обявяване на окончателните резултати.(KosovaLive, Бета, Танюг -- 26/10/04)
