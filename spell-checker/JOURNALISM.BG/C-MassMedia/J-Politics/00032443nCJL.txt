Хърватия ратифицира граничното споразумение със Словения
					20/11/2009
					 
						ЗАГРЕБ, Хърватия -- Парламентът ратифицира в петък (20 ноември) арбитражното гранично споразумение, което трябва да реши дългогодишния граничен спор със Словения. Ратификациите изискват мнозинство от две трети. В крайна сметка повечето представители на основната опозиционна Социалдемократическа партия подкрепиха споразумението, макар и с известни резерви.
						В четвъртък словенското правителство одобри план за провеждане на необвързващ обществен референдум за споразумението с Хърватия, преди то да бъде ратифицирано от парламента. (ХРТ, ХИНА, Пословни, Ютарни Лист, Явно - 20/11/09; ХРТ, ХИНА, Пословни, Нова ТВ, Нови Лист, СТА - 19/11/09)
