В Сърбия се провежда балотаж на президентските избори
					03/02/2008
					 
						БЕЛГРАД, Сърбия -- По предварителни данни избирателната активност ще бъде висока в неделя (3 февруари) на балотажа на президентските избори между настоящия президент Борис Тадич и ултранационалиста Томислав Николич. Според анализаторите е трудно да се предвиди резултата във втория кръг поради много малката разлика. Николич спечели първия кръг на 20 януари с около 5% повече гласове от Тадич. На надпреварата се гледа като на пътна карта за бъдещето. Тадич желае да доведе страната до членство в ЕС, докато Николич настоява за по-тесни връзки с Русия. И двамата са единодушни, че Косово трябва да остане част от суверенната сръбска територия. (Бета, Танюг, РТС, AФП - 03/02/08)
