Политическите партии в Хърватия обединяват силите си за преговори с ЕС 
					19/01/2005
					 
						ЗАГРЕБ, Хърватия -- Управляващата партия и опозицията обявиха, във втроник (18 януари), че обединяват усилията си в предприсъединителните преговори с ЕС. Премиерът Иво Санадер и лидерът на опозицията Ивица Рачан казаха, че сътрудничеството е от изключителна важност за постигане на членството в Съюза, което те определиха като основната цел на Хърватия. В сряда, парламентът ще приеме съвместна декларация на законодателите и правителството, както и документ, съдържащ принципите, към които Хърватия ще се придържа в хода на присъединителния процес. Националното събрание ще назначи и 19-членна комисия за наблюдение на преговорите с ЕС. 
						Други новини от вторник: Вътрешният министър Мариян Млинарич каза, че неговото министерство работи упорито за локализиране на укриващия се генерал от запаса Анте Готовина, един от най-важните обвиняеми пред Трибунала на ООН за военни престъпления. Неговото предаване на Трибунала е основното условие за начало на предприсъединителните преговори през март. ( АФП, ХИНА - 18/01/05)
