Президентът на Косово Сейдиу отхвърли посредничеството на ЮНМИК в среща със сръбския президент Тадич
					05/09/2008
					 
						ПРИЩИНА, Косово -- Президентът Фатмир Сейдиу заяви в четвъртък (4 септември), че ЮНМИК не може да бъде посредник на евентуална среща между него и сръбския му колега Борис Тадич. "За нас ЮНМИК е фасилитатор в процеса на приключване на неговата мисия", заяви Сейдиу. Той подчерта, че е готов да се срещне с Тадич само ако разговорите се проведат като между президенти на две независими страни. Той изключи обсъждане на въпроси, свързани със статута на Косово.
						Други новини - Германският външен министър Франк-Валтер Стайнмайер заяви, че неговата страна няма да подкрепи инициативата на Сърбия да иска мнението на Международния съд по едностранно обявената независимост на Косово от Сърбия през февруари. "Ние вече признахме независимо Косово. Нямаше да го направим, ако смятахме, че решението ни противоречи на международното право", заяви Стайнмайер пред журналисти след срещата си със своя сръбски колега Вук Йеремич. "Дошъл е момънтът Сърбия да погледне към бъдещето, а не назад", подчерта Стайнмайер. (Коха диторе, Зери, Експрес, Б92, Бета, РТС, ДПА - 05/09/08)
