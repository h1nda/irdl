Четири партии сформират коалиция за предстоящите избори в Сърбия
					16/11/2006
					 
						БЕЛГРАД, Сърбия -- Управляващата Демократична партия на Сърбия (ДПС), Нова Сърбия, Сръбското движение за демократично обновление и Обединена Сърбия (ОС) ще сформират предизборна коалиция, каза лидерът на ОС Драган Маркович в сряда (15 ноември). Маркович съобщи, че тя ще се нарича Народен блок. Според последните проучвания на общественото мнение ДПС е слязла на трето място по популярност. Наблюдатели смятат, че коалицията с по-малките партии може да помогне на ДПС да остане на власт. (Блиц, Политика - 16/11/06; Танюг - 15/11/06)
