Албанският президент отрича обвиненията, че е лобирал в полза на самолетен превозвач
					18/09/2006
					 
						ТИРАНА, Албания -- Президентът Алфред Мойсиу излезе в края на седмицата с официално изявление, в което отхвърля твърденията на управляващата Демократическа партия (ДП), че е лобирал от името на авиолиния, чийто съсобственик е негов племенник. Полетите на "Албатрос Еъруейс" неотдавна бяха преустановени по искане на Генералната дирекция за гражданска авиация към правителството, ръководено от ДП. Миналата седмица основната опозиционна Социалистическа партия обвини ДП, че иска да използва скандала, за да притисне Мойсиу да уволни главния прокурор Теодори Солаку. (Албейниън Нюз - 18/09/06)
