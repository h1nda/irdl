Демократическата партия в Сърбия и нейните партньори подписват споразумение
25/11/2003
 
БЕЛГРАД, Сърбия-Черна Гора -- Демократическата партия на премиера Зоран Живкович (ДП) и нейните нови партньори са постигнали споразумение преди парламентарните избори от 28 декември. Късно в понеделник (24 ноември) ДП, Демократическият център, Гражданският съюз на Сърбия и Социалдемократическият съюз подписаха споразумение за съвместно участие под името " ДП-Борис Тадич" по името на популярния федерален министър на отбраната, който ще бъде начело на листата. Конкретните елементи на сътрудничеството ще бъдат прецизирани през следващите няколко дни. (Б92, Би Би Си - 25/11/03)
