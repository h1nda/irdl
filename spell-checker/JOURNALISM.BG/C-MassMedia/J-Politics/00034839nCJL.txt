Даунър от ООН: Преговорите за обединението на Кипър ще продължат
					06/06/2010
					 
						НИКОЗИЯ, Кипър -- Преговорите за обединение на Кипър продължават в съответствие с параметрите, за които вече бе постигнато споразумение между лидерите на кипърските гърци и турци и ООН, заяви в петък (4 юни) специалният съветник на генералния секретар на ООН за Кипър Александър Даунър. "По всички глави се водят преговори с цел увеличаване на допирните точки с разбирането, че нищо не е договорено, докато всичко не бъде договорено", каза Даунър. Той съобщи, че кипърският президент Деметрис Христофиас и лидерът на кипърските турци Дервиш Ероглу ще се срещнат отново следващата седмица. (Уебсайт на ООН, КНА - 04/06/10)
