Парламентът на РС ще обсъжда съда и прокуратурата на БиХ
					13/04/2011
					
						БАНЯ ЛУКА, Босна и Херцеговина (БиХ) - Парламентът на Република Сръбска (РС) се събира в сряда (13 април) на специално заседание за обсъждане на законността на Съда и Прокуратурата на БиХ. Очаква се президентът Милорад Додик да предложи провеждането на референдум дали тези институции трябва да съществуват в сегашната им форма. Той твърди, че РС никога не е давала своето съгласие за създаването на тези институции, установени от върховния представител. Босненските сърби не са доволни от работата на Съда и Прокуратурата на БиХ по делата за военни престъпления, в които са замесени сърби. (БХРТ, РТРС, Независне Новине - 12/04/11)
