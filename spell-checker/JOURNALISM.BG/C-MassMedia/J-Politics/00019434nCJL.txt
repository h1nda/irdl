Представяне на кандидатските листи за изборите през септември в Черна гора
					31/07/2006
					 
						ПОДГОРИЦА, Черна гора -- Представянето на кандидатските листи за парламентарните и местни избори, които ще се проведат едновременно на 10 септември, трябваше да започне в понеделник (31 юли), според главната избирателна комисия. Крайният срок за предаването на листите от партиите и коалициите е 16 август. 
						Премиерът Мило Джуканович каза в петък, че в държавния бюджет няма предвидени средства за финансиране на предизборни кампании. Той отбеляза, че всички подобни средства са изразходени за референдума за независимост през май. (Победа, Виести - 31/07/06; Мина - 30/07/06)
