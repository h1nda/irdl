ЕС и Черна гора започнаха преговори за облекчаване на визовия режим
					22/02/2008
					 
						ПОДГОРИЦА, Черна гора -- Комисарят от Европейската комисия по въпросите на правосъдието Франко Фратини пристигна в Подгорица в четвъртък (21 февруари), за да открие официално преговорите за облекчаване на визовия режим на ЕС за черногорските граждани. Фратини заяви пред оттеглящия се премиер Желко Щуранович, че това може да се случи до края на годината, добавяйки, че Черна гора е постигнала похвален напредък в изпълнението на изискваните критерии.
						Също в четвъртък Фратини откри Националния визов център в Скопие, изискване за започване на преговорите за облекчаване на визовия режим на Македония с ЕС. Той обеща още, че ЕС ще продължи да подкрепя различни програми за обучение и реформиране на македонската полиция. (Виести - 22/02/08; РТЧГ, Антена М, AП - 21/02/08)
