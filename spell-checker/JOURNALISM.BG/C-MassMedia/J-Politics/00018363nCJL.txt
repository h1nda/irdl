Проектоизмененията в конституцията на БиХ предизвикаха разгорещен дебат в парламента
					26/04/2006
					 
						САРАЕВО, Босна и Херцеговина (БиХ) -- Камарата на представителите в парламента трябваше да поднови в сряда (26 април) дебата по пакета от предложени промени в конституцията след разгорещените дискусии във вторник. Според репортажи в местните медии, независимо от постигнатото между основните партии споразумение реформите може и да не получат достатъчно подкрепа, за да бъдат приети с необходимото мнозинство. Във вторник вечерта бяха проведени многобройни срещи с цел осигуряване на подкрепа. (Pincom.info, Вечерни Лист, Независне Новине - 26/04/06)
