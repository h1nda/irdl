Косовската ЦИК отхвърли използването на наблюдение с камери по време на изборите
					12/08/2009
					 
						ПРИЩИНА, Косово -- Във вторник (11 август) и управляващите, и опозиционните партии изразиха разочарование от решението на Централната избирателна комисия (ЦИК) да не се разрешава наблюдението с камери по време на местните избори на 15 ноември. ЦИК заяви, че инсталирането на камери в 3 000 избирателни секции може да застраши тайната на вота. Представители на Демократичния институт на Косово обаче, който ще наблюдава изборите заедно с група неправителствени организации, изразиха несъгласие, заявявайки, че решението на ЦИК ще навреди на достоверността на изборните резултати. Опозиционните партии и Демократичната лига на Косово на президента Фатмир Сейдиу се съгласиха с това, но коалиционният й партньор, Демократичната партия на Косово на министър-председателя Хашим Тачи, се противопоставя на наблюдението с камери. (Експрес - 12/08/09; РТС, Алсат - 11/08/09)
