Парламентарната асамблея на НАТО изказа подкрепа за държавите от "Адриатическата харта"
					01/06/2006
					 
						ПАРИЖ, Франция -- В резолюция, приета на пролетната сесия на Парламентарната асамблея на НАТО в Париж тази седмица, се признава постигнатият напредък от страните от "Адриатическата харта" -- Албания, Хърватия и Македония -- и се изказва подкрепа за стремежите им към НАТО. Документът, одобрен във вторник (30 май) и широко цитиран в регионалната преса, посочва, че ако трите страни продължат да следват курса на амбициозни реформи, кандидатурите им за присъединяване към НАТО "би трябвало да се разгледат сериозно не по-късно от 2008 г.," като сигнали за това ще бъдат дадени по време на ноемврийската среща на върха в Рига. (Албейниън Нюз, Нови Лист - 01/06/06; A1 TВ - 31/05/06)
