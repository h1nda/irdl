Председателят на турския парламент взе решение да не се създава комисия за новата конституция 
					07/10/2010
					 
						АНКАРА, Турция -- В края на краищата няма да бъде създавана парламентарна комисия, която да изготви нова конституция, съобщи в сряда (6 октомври) председателят на парламента Мехмет Али Шахин. Той заяви, че различните партии в парламента не са постигнали съгласие по необходимостта от такава комисия. Решението бе взето въпреки факта, че министър-председателят Реджеп Тайип Ердоган, който оглавява управляващата Партия на справедливостта и развитието (ПСР), миналия месец се договори с Кемал Кълъчдароглу, председател на основната опозиционна Републиканска народна партия (РНП), за създаването на парламентарна комисия. Това стана след референдума на 12 септември по редица конституционни реформи. Шахин посочи като причина парламентарната група на ПСР, която според него не иска въпросът за нова конституция да бъде разглеждан преди парламентарните избори, насрочени за юни/юли 2011 г. РНП, от друга страна, иска работата да започне незабавно. (Хюриет, Милиет - 06/10/10)
