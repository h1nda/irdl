Хърватският президент Йосипович отвърна остро на критики към негова реч
					19/04/2010
					 
						ЗАГРЕБ, Хърватия -- Президентът Иво Йосипович реагира остро на критиката на премиера Ядранка Косор на речта, която той изнесе в Сараево миналата седмица и в която се извини за политиката на Хърватия спрямо Босна и Херцеговина (БиХ) през 90-те години на миналия век. Местните медии предадоха в събота (17 април), че той почти предизвикал Косор да възбуди процедура по импийчмънт срещу него, щом тя е сметнала, че изявленията му са били противоконституционни. Ако обаче се окаже, че те не са такива, той ще поиска нейната оставка. Това е първата сериозна политическа конфронтация между кабинета и президента, откакто Йосипович встъпи в длъжност в средата на февруари. (Пословни, Business.hr - 18/04/10; Нова TВ, ХИНА - 17/04/10)
