Гърция и Турция подписват споразумение за насърчаване на туризма
06/02/2003
 
АТИНА, Гърция -- В сряда (5 февруари) Гърция и Турция подписаха протокол, който ще насърчи туризма в двете страни. Според споразумението те ще започнат кампания за рекламиране на техните туристически места. В допълнение, гръцкият министър на развитието Акис Цохадзопулос се съгласи да съдейства на турската страна за позволение турските туристи да могат да посещават гръцките курорти без ограничения. Понастоящем Турция е в списъка на страните с визови ограничения за страни от ЕС според Шенгенското споразумение, но Цохадзопулос заяви, че това може да бъде променено в известни граници. Двамата министри обсъдиха и откриването на фериботна линия между Измир и Егейските острови, Солун и Пирея. (Атинска новинарска агенция, Анадолска агенция, Македонска новинарска агенция - 05/02/03)
