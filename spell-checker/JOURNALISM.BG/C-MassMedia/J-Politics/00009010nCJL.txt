Лидерът на основната опозиционна партия в Гърция настоява за незабавни избори
10/11/2003
 
АТИНА, Гърция -- Лидерът на основната опозиционна партия в Гърция "Нова демокрация" призовава правителството да организира парламентарни избори без отлагане. В изявление по време на двудневното си посещение на остров Крит Костас Караманлис разкритикува данъчната политика на правителството, като посочи, че тя е довела да затварянето на 400 000 предприятия. Следващите редовни парламентарни избори трябва да се проведат през пролетта. Последните проучвания на общественото мнение сочат, че преднината на Нова Демокрация пред управляващата ПАСОК се скъсява.
Други новини: военният министър Янос Папантониу заяви пред вестник &lt;I&gt;Етос&lt;/I&gt; в неделя (9 ноември), че от 1 януари военната служба ще бъде 12 месеца за всички видове въоръжени сили. Понастоящем наборниците в сухопътните войски служат 12 месеца, докато наборниците във военновъздушните и военноморските сили служат между 14 и 15 месеца. (БТА - 10/11/03; АНА - 09/11/03)
