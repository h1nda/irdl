Турският парламент взе решение за избирателна реформа 
					08/05/2007
					 
						АНКАРА, Турция -- В понеделник (7 май) парламентът одобри на първо четене изменение в конституцията, даващо възможност за пряко избиране на президента от гласоподавателите. Управляващата Партия на страведливостта и развитието (ПСР) подкрепи решението, след като миналата седмица парламентът не избра нейния кандидат, външния министър Абдула Гюл. За да влезе в сила, решението трябва да бъде одобрено от мнозинство от две трети от 550-те депутата в парламента на второ четене, а след това да бъде потвърдено от изпълняващия длъжността президент Ахмет Недждет Сезер. ПСР посочи, че е възможно президентските избори да се проведат едновременно с предсрочните парламентарни изброи през юли.
						Междувременно в изказване в понеделник пред Комисията по външни отношения на Европейския парламент еврокомисарят по разширяването Оли Рен заяви, че политическата ситуация в Турция е много деликатна. "Европа трябва да бъде търпелива и внимателна към Турция. Турция преживява труден, но исторически процес на трансформация," заяви той. (Заман, Сабах - 08/05/07; Ройтерс, АП, Уебсайт на ЕК - 07/05/07)
