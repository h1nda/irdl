Maкедонският президент Иванов потвърди готовността на страната си за решаване на спора с името
					24/05/2010
					 
						СКОПИЕ, Maкедония -- Президентът Георге Иванов потвърди в неделя (23 май), че страната му е готова да реши дългогодишния спор с името с Гърция, като добави за Радио "Свободна Европа", че няма алтернатива за членството в ЕС и НАТО. Президентът обаче подчерта, че това решение трябва да бъде взаимно приемливо. Той каза, че има два пътя за решаване на спора: да се накара Гърция да спази споразумението от 1995 г. между двете страни или Гърция да признае, че държавата Македония, македонската нация и македонският език съществуват. Според двустранното временно споразумение от 1995 г. Гърция "е съгласна да не се противопоставя" на кандидатурата на Македония за членство в международни организации и институции, които я наричат Бивша Югославска Република Македония. (Радио "Свободна Европа", МИА, A1, Maкфакс - 23/05/10)
