Комисия ще разследва инцидента в македонския парламент
					25/07/2010
					 
						СКОПИЕ, Македония -- Парламентът реши в петък (23 юли) да създаде комисия, която да резследва инцидента в парламента на 1 юли, който обтегна отношенията между опозицията и управляващото мнозинство. Комисията ще разполага с 60 дни, за да разследва случая и да представи доклада си в парламента. Опозиционната СДСМ обвини полицията, че сплашва нейните депутати и шпионира дейностите им, след като агент на полицията се опита да запише резговора им с група недоволни служители в началото на месеца. (МИА, Алсат M - 23/07/10)
