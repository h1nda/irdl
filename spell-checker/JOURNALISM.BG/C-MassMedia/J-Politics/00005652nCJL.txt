Гръцкият парламент одобри програма за сътрудничество с американската полиция
14/01/2003
 
АТИНА, Гърция -- В понеделник (13 януари) парламентът одобри програма за сътрудничество между полициите на Гърция и САЩ. Проектът включва съвместни дейности при обучението на персонала, обмен на информация и организиране на тренировки с участието на специалисти от двете страни. Сътрудничеството ще бъде осъществявано само в области, които няма да застрашат националната сигурност на двете страни, а там, където е необходимо, секретността ще бъде запазена. Според представители на гръцката полиция, съдействието на техните американски колеги ще бъде от голяма полза при поддържането на сигурността по време на Летните олимпийски игри в Атина през 2004 г. (Атинска новинарска агенция - 13/01/03)
