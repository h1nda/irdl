Албанската опозиция оспорва резултатите от изборите
14/10/2003
 
ТИРАНА, Албания -- Опозиционната Демократическа партия на бившия президент Сали Бериша обяви в понеделик (13 октомври), че ще оспори резултатите от изборите в неделя в двата най-големи града Тирана и Дуръс. Бериша обвини управляващата Социалистическа партия в измама, манипулации и подправяне на избирателни списъци. Генералният секретар на Социалистическата партия Грамоз Ручи отхвърли обвиненията и обяви победата на своята партия в 36 от 65-те най-големи града на Албания. Демократите също се обявиха за победители, посочвайки, че са извършили значителен пробив в южната част на страната. Избирателната комисия все още не е оповестила официалните резултати. Очаква се ОССЕ да се произнесе по това, дали изборите са били честни по-късно във вторник. Говорителят на правителството Алдрин Далипи определи вота като "напълно свободен, честен и демократичен" и изтъкна, че той показва зрелост, която е жизнено важна за евроатлантическата интеграция. (АФП, АТА, Би Би Си, Албанско радио - 13/10/03)
