Бъсеску се завърна като президент на Румъния
					24/05/2007
					 
						БУКУРЕЩ, Румъния -- Траян Бъсеску се завърна в президенството в сряда (23 май) след като Конституционният съд официално прие резултатите от референдума за импийчмънт на 19 май. Гласоподавателите с голямо мнозинство отхвърлиха решението на Парламента да отстрани Бъсеску миналия месец за нарушение на конституцията. В първото си изявление след завръщането си, Бъсеску съобщи, че неговите приоритети за втората част от мандата му ще бъдат въвеждането на мажоритарна избирателна система, поправки в конституцията и осъществяване на важни проекти в здравеопазването и образованието.
						Завръщането на Бъсеску бе помрачено от обидната забележка, която направи през уикенда. Бъсеску е нарекъл телевизионната репортерка Андреа Пана "мръсна циганка" след като тя се е опитала да го снима с мобилния си телефон и му е задава въпроси в събота, денят на референдума. Макар че той се извини, Националният съвет за борба срещу дискриминацията му е връчила изявление в сряда заради обидната забележка, записана на мобилния телефон на Пана. (Евениментул Зилеи - 24/05/07; Ромпрес, Блумбърг, Би Би Си - 23/05/07)
