Преговорите по Кипър навлизат в заключителна фаза
31/03/2004
 
СТРАСБУРГ, Франция -- Политици от Гърция, Турция и разделения Кипър участват в заключителната фаза на усилията за постигане на мир и обединение на средиземноморския остров след три десетилетия на разделение. Всички въпроси, които не се решат до края на деня в сряда (31 март), ще бъдат уредени от Генералния секретар на ООН Кофи Анан. След това планът ще бъде подложен на референдуми в двете общности след по-малко от три седмици. Комисарят на ЕС по разширяването Гюнтер Ферхойген изрази оптимизъм относно напредъка в преговорите. Той присъства на тези преговори, които се водят в Швейцария, но се върна в Страсбург във вторник, за да брифира Европейската комисия относно техния ход. (АП - 31/03/04; КНА, Анадолска агенция, НТВ - 30/03/04)
