Сърбия постави шест условия за участието си в преговори по статута на Косово
					05/08/2007
					 
						БЕЛГРАД, Сърбия -- Сърбия постави шест условия за участието си в преговорите по статута на Косово, съобщи в събота (4 август) всекидневникът "Вечерне новости". Белград заяви, че преговорите трябва да засягат статута на провинцията, да бъдат преки, да не бъдат ограничени с краен срок, да не целят предопределен резултат, да не бъдат основани на плана "Ахтисаари"и да не се провеждат под егидата на Съвета за сигурност на ООН.
						Съобщава се също, че членовете на сръбската делегация за преговорите са били избрани. Те включват президента Борис Тадич, премиера Воислав Кощуница, външния мнистър Вук Йеремич и министъра за Косово и Метохия Слободан Самарджич. За първи път делегацията също може би ще включва и представители на ултранационалистическата Сръбска радикална партия и на Социалистическата партия на Сърбия, ръководена преди от Слободан Милошжевич. (Вечерни новости, РИА Новости, Газета - 04/08/07)
