Главният прокурор на ООН Дел Понте може да разреши на Хърватия да започне преговорите с ЕС
					11/09/2005
					 
						ЗАГРЕБ, Хърватия -- Главният прокурор на ООН Карла дел Понте каза в интервю, публикувано в петък (9 септември), че може да разреши започването на присъединителните преговори на Хърватия с ЕС до края на септември. Тя намекна за първи път, че ще одобри кандидатурата на Хърватия за членство в ЕС, дори и да не бъде арестуван беглецът Анте Готовина, ако Загреб показва пълно сътрудничество с прокурорите на ООН. ЕС отложи започването на преговорите, докато не бъде удовлетворен от сътрудничеството на Загреб. Говорителят на хърватския кабинет Ратко Мацек каза, че коментарите на дел Понте потвърждават искреността на правителството в провеждането на плана за сътрудничество по въпросите на военните престъпления. 
						По повод неотдавнашното арестуване на хърваткия бизнесмен Хървое Петрач в Гърция дел Понте призова Загреб да изпрати незабавно свои следователи, за да го разпитат. Петрач е заподозрян, че помага на Готовина да избегне ареста. (Ройтерс, ХИНА - 09/09/05; ИЮ Обзървър - 08/09/05)
