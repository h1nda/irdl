Новите словенски митнически закони затрудняват движението през словенско-хърватската граница
05/05/2004
 
ЗАГРЕБ, Хърватия -- Властите съобщиха във вторник (4 май), че дълги опашки от камиони се образуват на КПП Крапина-Мачели поради проблемите на Словения при прилагане на новите митнически закони на ЕС. Местни медии цитираха словенски официален представител, който е казал, че ситуацията ще се подобри през август, когато бъде завършено ново КПП.
Други новини: Хърватската статистическа служба съобщи, че дългът на страната е нараснал на 53 % от БВП, безработицата е достигнала 19,1 %, а търговският дефицит се е увеличил до 23,5 % от БВП. (АФП, ЮПИ - 04/05/04)
