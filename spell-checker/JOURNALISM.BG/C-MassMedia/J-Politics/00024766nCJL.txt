Македония прие важни закони във връзка с кандидатурата си за НАТО
					05/12/2007
					 
						СКОПИЕ, Македония -- Политическите лидери приеха закони, които отговарят на някои от предварителните условия за присъединяване към НАТО, се казва в изявление на посолството на САЩ в Скопие, публикувано във вторник (4 декември). В понеделник парламентът прие пакет от мерки, подготвени от управляващите партии ВМРО-ДПМНЕ и ДПА, както и от опозицията (СДСМ и ДСИ) в края на миналата седмица. Законодателите единодушно одобриха законопроект за прокурорския съвет, докато този за главната прокуратура бе одобрен с мнозинство от две трети. Парламентът прие също и закон за комисията по междуетническите отношения. (Макфас, A1 - 04/12/07; Макфакс - 03/12/07)
