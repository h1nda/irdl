Македонският президент отговори на гръцкото предупреждение във връзка с кандидатурата за НАТО
					13/09/2007
					 
						СКОПИЕ, Македония -- В сряда (12 септември) президентът Бранко Цървенковски намекна, че Македония може да се оттегли от преговорите с Гърция по продължаващия спор за името, ако Атина блокира кандидатурата на страната за членство в НАТО. Той заяви това в отговор на неотдавнашно изказване на гръцкия министър-председател Костас Караманлис, който предупреди, че Атина ще наложи вето на членството на Скопие в НАТО, ако не бъде решен спорът за името на бившата югославска република. 
						"Ако това изявление бъде приложено на практика ... това би означавало, че Гърция грубо нарушава и дори обезсилва временното споразумение между двете страни. Това на свой ред би означавало, че всички ангажименти от страна на Македония се анулират, включително ангажиментът за възобновяване на преговорите за преодоляване на различията по въпроса за името под егидата на ООН", каза Цървенковски. (Нафтемпорики, Вечер - 13/09/07; A1, Макфакс, БМРР - 12/09/07)
