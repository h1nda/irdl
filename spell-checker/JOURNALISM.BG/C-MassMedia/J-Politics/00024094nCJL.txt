Румънският президент Бъсеску представи възможните сценарии след провеждането на вота на недоверие
					03/10/2007
					 
						БУКУРЕЩ, Румъния -- Във вторник (2 октомври) президентът Траян Бъсеску от Демократическата партия (ДП) представи различните сценарии в зависимост от резултата от вота на недоверие в сряда срещу кабинета. Ако вотът мине, каза той, може да имаме коалиционно правителство, съставено от ДП, Националлибералната партия и Либералдемократическата партия, с министър-председател от ДП.
						Според Бъсеску втори възможен вариант би бил правителство на националното единство, включващо повечето от парламентарните партии, включително и опозиционната Социалдемократическа партия, която внесе вота на недоверие. Трети вариант биха били предсрочните избори. В момента министър-предедателят Калин Попеску Търичану контролира само 20 % от местата в парламента. (Журналул Национал, Котидианул, Гъндул, Найн o'клок, АФП - 03/10/07; Ромпрес, Hotnews.ro - 02/10/07)
