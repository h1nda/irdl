Албанската управляваща партия отлага конгреса си
					14/01/2005
					 
						ТИРАНА, Албания -- Ръководството на управляващата Социалистическа партия реши в четвъртък (13 януари) да отложи конгреса си, насрочен за 29 януари, до м. април. Партиен говорител заяви, че решението е в резултат на спорове по законодателството, свързано с избирателната реформа. Промените в избирателния кодекс вероятно ще бъдат приети до средата на февруари. 
						Също в четвъртък министърът на отбраната Пандели Майко обсъди въпроса за химичните оръжия с делегация на страни членки на ЕС. По негово искане европейските страни се съгласиха да помогнат за унищожаването на новооткрити запаси от химични вещества, складирани преди десетилетия. (ATA - 13/01/05)
