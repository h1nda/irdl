Лидерът на кипърските турци призова ЕС да подкрепи преговорите за обединение
					11/12/2008
					 
						БРЮКСЕЛ, Белгия -- Лидерът на кипърските турци Мехмет Али Талят каза в сряда (10 декември), че е призовал ЕС да окуражи кипърската гръцка страна да ускори преговорите за обединение на острова. "Ходът на преговорите е твърде бавен -- изключително бавен", каза Талят след среща с висши представители на ЕС в Брюксел във вторник. Той добави, че кипърските турци искат да решат оставащите въпроси между двете общности на острова преди изборите за Европейски парламент през 2009 г., но добави, че "изглежда, според кипърската гръцка страна, това е непостижимо." 
						Кипърският президент Деметрис Христофиас отговори в сряда, като заяви, че ако "Талят иска да играе твърдо и безкомпромисно, това си е негово право". (Ройтерс, Вима, News In, Катимерини, Хюриет - 10/12/08)
