Цървенковски и Груевски ще се срещнат във връзка с предсрочните избори в Македония
					13/03/2011
					 
						СКОПИЕ, Maкедония - Бранко Цървенковски, лидер на опозиционната партия СДСМ, прие покана в петък (11 март) да се срещне с премиера и лидер на управляващата партия ВМРО-ДПМНЕ Никола Груевски във връзка с датата на предсрочните парламентарни избори. Преди около десет дни, Груевски предложи те да се проведат в края на април. Цървенковски постави две условия, включително законодателни промени, и настоява изборите да се проведат в края на юни или в началото на юли. (Вечер - 12/03/11; МИНА, Aлфат ТВ, МИА - 11/03/11)
