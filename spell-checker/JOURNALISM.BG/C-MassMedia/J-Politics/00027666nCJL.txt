Холандия ще одобри търговското споразумение на ЕС със Сърбия след ареста на Младич, заяви министърът на външните работи
					08/09/2008
					 
						БЕЛГРАД, Сърбия -- Холандският външен министър Максим Верхаген заяви в неделя (7 септември), че Белград трябва да арестува бившия босненски сръбски командир Ратко Младич, преди да се осъществи временно търговски споразумение с ЕС. Или, трябва да има положителен доклад за сътрудничеството на Сърбия с Хагския трибунал, отбеляза Верхаген в интервю за всекидневника "Дневник". Ако нито едно от двете условия не бъде изпълнено, добави той, Холандия няма да позволи временното търговско споразумение да влезе в сила. 
						В случай на положителен резултат, "не само ще влезе в сила временното споразумение, но и ще се вземе решение за започването на процеса на ратифициране на ССА в страните-членки на ЕС", добави той. ССА, което бе подписано през април, бе спряно веднага поради неуспеха на Сърбия да сътрудничи изцяло на Хага. (Дневник, Бета, Б92 - 07/09/08)
