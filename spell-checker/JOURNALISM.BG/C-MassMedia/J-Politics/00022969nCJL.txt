Македонският парламент прие декларация в подкрепа на членството в НАТО
					20/06/2007
					 
						СКОПИЕ, Македония -- Във вторник (19 юни) парламентът прие единодушно декларация в подкрепа на ускореното приемане на страната в НАТО. Документът, внесен от независимия депутат Гьорги Оровчанец, подчертава широкия политически консенсус за членството и призовава правителството да ускори реформите, свързани с кандидатурата за интегриране в НАТО. Разширяването на Алианса, се казва в декларацията, би спомогнало за създаването на условия за устойчив мир на Балканите. Декларацията ще бъде изпратена на всички страни, членки на НАТО. (МИА, A1 ТВ, Макфакс - 19/06/07)
