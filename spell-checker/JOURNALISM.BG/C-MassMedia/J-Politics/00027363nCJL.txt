Сръбската опозиция ще се опита да отстрани председателя на парламента
					11/08/2008
					 
						БЕЛГРАД, Сърбия – Демократическата партия на Сърбия (ДПС) ще настоява за оставката на председателя на парламента Славица Джукич-Деянович поради нейното „капризно решение да разпусне парламента”, каза ръководителят на парламентарната група на ДПС Слободан Вуксанович в петък (8 август). Той добави, че ДПС ще започне преговори с представители на други опозиционни партии за отстраняването на Джукич-Деянович от поста и възобновяване на парламентарната работа. 
						Деянович предприе редица спорни мерки в стремежа си, по думите й, да повиши ефективността на парламента. Те включват предупреждения към депутати, поставяне на лимити за времето за изказвания, отпращане на депутати по местата им и изгонвания от залата. ДПС окачествява мерките като „диктатура”, срещу която опозицията трябва да се бори единно. Други две опозиционни партии - "Нова Сърбия" и Сръбската радикална партия - подкрепят ДПС по този въпрос. (Бета, Студио Б, Б92, Танюг - 08/08/08)
