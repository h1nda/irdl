САЩ призовават Сърбия да ускори политическите и икономическите реформи
		07/09/2005
		В обръщение, направено във вторник, Постоянният представител на САЩ в ОССЕ Джули Финли призова Сърбия и Черна гора да ускорят политическите и икономическите реформи и да си сътрудничат с трубунала на ООН за военни престъпления. 
		(Блик - 07/09/05; Държавен департамент на САЩ, ОССЕ, АП, Бета, Радио Б92 - 06/09/05)
 
		 
			
"Докато генерал Младич не се появи в Хага, САЩ не могат да подкрепят кандидатурата на Сърбия за членство в програмата на НАТО "Партньорство за мир", заяви във вторник (6 септември) Джули Финли, Постоянен представител на САЩ в ОССЕ. [ОССЕ] 
			Сърбия и Черна гора трябва да ускорят осъществяването на политическите и икономическите реформи и да гарантират върховенството на закона, за да улеснят интегрирането си в евроатлантическите структури, заяви американски дипломат във вторник (6 септември). 
			 В обръщение към специалната сесия на Постоянния съвет на ОССЕ във Виена, Постоянният представител на САЩ в организацията Джули Финли също подчерта необходимостта Сърбия и Черна гора да сътрудничат тясно с Международния наказатален трибунал за бивша Югославия (МНСБЮ) и да предадат бившия военен командир, босненския сърбин Ратко Младич. 
			 "Докато генерал Младич не се появи в Хага, САЩ не могат да подкрепят Сърбия за членство в програмата на НАТО "Партньорство за мир", заяви Финли. "Необходимостта от проява на смелост и политическа воля за решаване на проблемите с военните престъплания важи не само за сътрудничеството с МНСБЮ, където се взимат окончателните мерки, без отлагане, но също и за наказателното преследване вътре в страната и изправянето пред съда на лица, заподозрени в извършването на военни престъпления." 
			Финли също подчерта необходимостта от по-нататъшен напредък в Южна Сърбия, особено в районите на икономическо развитие и от интегрирането на малцинствата в държавните институции. "Също така, ние отново опелираме към Белград да улесни, а не да блокира, участието на етнически сърби във временните институции на самоуправление на Косово, както и участието им в дискусиите за децентрализацията," заяви американският дипломат. 
			 Изявлението на Финли дойде в отговор на забележките към Постоянния съвет на ОССЕ във Виена от страна на външния министър на Сърбия и Черна гора, Вук Драшкович по отношение на перспективите на Косово. 
			 "В Белград, ние не смятаме, че може да се постигне споразумение за бъдещия статут на Косово без преговори," заяви Драшкович. "Но все пак ние сме готови на компромис, компромис, компромис, и сме за безусловен диалог." 
			В своето изявление, Финли потвърди принципната позиция на Вашингтон, че статуквото в Косово не е нито трайно, нито желано. "То не задоволява никого и оставя открита възможността за подновяване на насилието," заяви тя. Независимо кога ще започнат преговорите за бъдещето на Косово, добави тя, САЩ ще продължат да участват активно в процеса на преговори. 
			Заедно с други пет страни от Контактната група за Косово -- Великобритания, Франция, Германия, Италия и Русия -- САЩ изключват всякакво възобновяване на взаимоотношенията, които съществуваха между Сърбия, Черна гора и Косово през 1998 и 1999 г., заяви Финли, добавяйки, че Вашингтон също се противопоставя на каквото и да е разделяне на провинцията или на промени в нейната територия. 
			"Освен това, ние не показваме предпочитание към какъвто и да е специфичен изход от преговорите. Нашата роля, както и ролята на международната общност, трябва да бъде улесняване на процеса, който ще осигури създаването на бъдещия статут на Косово," заяви Финли. 
			В коментар, направен същия ден, британският посланик в Белград Дейвид Гоуан призова властите в Сърбия и Черна гора да "изпълнят обещанието си" и да арестуват Младич и бившия босненско-сръбски лидер Радован Караджич до 5 октомври, когато Сърбия и Черна гора се очаква да започнат преговорите по Споразумението за стабилизация и асоцииране с Брюксел. 
			Гоуан, чиято страна в момента председателства ЕС на ротационен принцип, заяви пред репортери в Белград, че началото на преговорите зависи от изпълнението на изискванията, поставени от Съюза, включително безрезервното сътрудничество с МНСБЮ. 
			"Ако този проблем бъде решен, това ще окаже огромно положително въздействие върху преговорите между Сърбия и Черна гора и ЕС, но ако той не бъде решен, това със сигурност ще повлияе отрицателно на отношенията между Сърбия, Черна гора и ЕС," заяви Гоуан.
