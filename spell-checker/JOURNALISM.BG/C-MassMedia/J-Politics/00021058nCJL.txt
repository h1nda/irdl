Българският президент Първанов разговаря с Буш за осъдените в Либия медицински сестри
					22/12/2006
					 
						СОФИЯ, България -- В четвъртък (21 декември) в телефонен разговор българският президент Георги Първанов и американският президент Джордж Буш са обсъдили смъртните присъди, произнесени срещу петте български медицински сестри в Либия тази седмица. Според съобщенията Буш е обещал, че Съединените щати ще продължат да подкрепят усилията на България да реши проблема. При повторното разглеждане на делото медицинските сестри и палестинският лекар отново бяха осъдени на смърт по обвинения, че умишлено са заразили с ХИВ над 400 либийски деца в болница в Бенгази. Съдът отказа да изслуша мнението на независими експерти, които биха могли да оневинят обвиняемите. (24 часа, Труд, Сега, Дневник - 22/12/06; News.bg, AФП - 21/12/06)
