Хърватия провежда местни избори
					15/05/2005
					 
						ЗАГРЕБ, Хърватия -- Местни избори се провеждат тук в неделя (15 май), които анализаторите очакват да утвърдят силата на консервативната управляваща партия, въпреки спада в подкрепата й напоследък. Популярността на партията на премиера Иво Санадер Хърватски демократичен съюз (ХДС), която е на власт 18 месеца, започна да спада поради нарастване на недоволството от социалната й политика. За разлика от нея, скочи рейтингът на опозиционните социал-демократи. Анализаторите, обаче, също така отбелязват, че ХДС, която полага големи усилия, за да се дистанцира от хардлайнерския й националистичен имидж от 90-те години, разполага с твърда подкрепа по места сред над 4 милиона избиратели. Около 3000 хърватско-сръбски бежанци трябваше да пристигнат от Сърбия, за да гласуват. 
						Според последните проучвания на общественото мнение ХДС ще спечели в най-малко 10 от 21 области, а социал-демократите се очаква да спечелят изборите в 4 области, в това число и Загреб. Анкетите предвиждат техните коалиционни партньори да спечелят в други 4 области. Въможни са най-разлнични видове коалиции в повечето от 426-те общини в страната. (Ройтерс, ХИНА, Index.hr, ХРТ - 15/05/05)
