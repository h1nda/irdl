Албанският парламент се съгласи да разгледа отново законопроекта за собствеността
23/07/2004
 
ТИРАНА, Албания -- Парламентът одобри с решение в четвъртък (22 юли) указа на президента Алфред Мойсиу, който призовава за промени в законопроекта за собствеността. В указа се посочва, че спорната мярка следва да бъде върната за преразглеждане в парламента. Законопроектът бе подложен на нападки, тъй като управляващата Социалистическа партия го одобри след напускането на залата от основната опозиционна Демократическа партия. (Албейниън дейли нюз - 23/07/04)
