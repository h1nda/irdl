Албанският външен министър Баша каза, че обвиненията срещу него са политически мотивирани
					01/12/2008
					 
						ТИРАНА, Албания -- Външният министър Лулзим Баша каза на пресконференция в събота (29 ноември), че обвиненията в корупция, отправени срещу него и свързани със сделка за строеж на магистрала, са политически мотивирани. В четвъртък прокуратурата му отправи обвинение в нарушаване на процедурата за държавни поръчки при финансирането на част от магистралата Дуръс-Кукеш, най-голямата инфраструктурна инвестиция на Албания от десетилетия насам. Баша каза, че прокуратурата преднамерено е бавила цяла година делото и че целият процес е под натиска на опозиционната Социалистическа партия. По време на сделката той заемаше поста министър на транспорта. (Топ Ченъл, Телеграфи, Клан, Гласът на Америка - 29/11/08)
