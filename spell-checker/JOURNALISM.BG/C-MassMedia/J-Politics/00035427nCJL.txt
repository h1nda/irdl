Сръбският парламент планира извънредно заседание във връзка с решението на МС
					26/07/2010
					 
						БЕЛГРАД, Сърбия -- Парламентът е запланувал извънредно заседание в понеделник (26 юли) по инициатива на правителството за обсъждане на решението от миналата седмица на Международния съд (МС), който потвърди законността на декларацията за независимост на Косово от 2008 г. Премиерът Мирко Цветкович заяви, че правителството ще се опита да прокара резолюция с цел изграждане на единна позиция от всички политически партии в Сърбия относно запазването на териториалната й цялост. Сръбските власти отново подчертаха, че Белград никога няма да признае Косово и ще настоява за нови преговори за статута му по време на сесията на Общото събрание на ООН през септември. Томислав Николич, лидер на основната опозиционна Сръбска прогресивна партия, обвинява правителството за решението на МС, настоявайки, че кабинетът не се е консултирал с опозиционните партии, когато се е подготвял аргументите си по делото. (РТС, Танюг, Бета, Б92 - 25/07/10)
