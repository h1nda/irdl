В българската политика се появи нова парламентарна група
					06/12/2007
					 
						СОФИЯ, България -- Депутатите, изгонени от Националното движение за стабилност и възход (НДСВ) през последните няколко седмици, както и някои, които напуснаха доброволно, създадоха нова партия в сряда (5 декември). "Българска нова демокрация" (БНД) е с лидер Борислав Ралчев, бивш високопоставен член на ръководството на НДСВ. Ако всички бивши членове на НДСВ се присъединят към БНД, новата партия ще има 14 депутатски места в парламента, включително и това на друг член на НДСВ, който напусна партията в четвъртък. Независимо от това управляващата коалиция запазва солидно мнозинство. (24 часа, Сега, Дневник - 06/12/07; БГНЕС, Фокус, Дарик - 05/12/07)
