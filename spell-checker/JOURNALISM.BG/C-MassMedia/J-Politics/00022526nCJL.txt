Албанските опозиционни партии се обявяват за втори мандат за Мойсиу
					11/05/2007
					 
						ТИРАНА, Албания -- За разлика от управляващата Демократическа партия опозиционните партии подкрепят кандидатурата на Алфред Мойсиу за втори президентски мандат, заяви в четвъртък (10 май) лидерът на Социалдемократическата партия Скендер Гинуши. Според него Мойсиу може да стане консенсусен кандидат на опозицията. По-рано през седмицата лидерите на Социалистическата партия и СДИ, Еди Рама и Илир Мета, посочиха, че биха могли да подкрепят преизбирането на Мойсиу. Преди два дни обаче управляващата коалиция обяви, че се противопоставя на възможността за втори мандат. (Коха Йоне, Шекули, Кориери - 11/05/07; Топ-Чанъл, Balkanweb - 10/05/07)
