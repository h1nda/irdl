ЕС започва преглед на турските закони за интелектуална собственост
					07/02/2006
					 
						БРЮКСЕЛ, Белгия -- Първият етап от процеса на проучване на турското законодателство в областта на интелектуалната собственост започна в Брюксел в понеделник (6 февруари). Според съобщенията двудневната среща се провежда, след като Турция въведе сериозни изменения в законите си за авторското право и правата на индустриална собственост с цел да ги пригоди към европейските стандарти. 
						Също в понеделник турският външен министър Абдула Гюл изпрати съболезнователна телеграма до Италия по повод убийството на италианския католически свещеник, застрелян в неделя в турския град Трабзон. Във вторник властите обявиха, че е арестуван младеж, когото свидетели чули да крещи на арабски, преди да открие огън.
						Други новини -- Във вторник 12 турски граждани загинаха, а други четирима бяха ранени при автобусна катастрофа в Рим. Според официалните източници автобусът се е наклонил на стръмен път и е паднал в пропаст. (Ройтерс, АП - 07/02/06; TurkishPress.com - 06/02/06)
