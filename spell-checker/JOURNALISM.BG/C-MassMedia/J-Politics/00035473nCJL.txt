Албанският президент Топи и управляващата партия си размениха обвинения 
					29/07/2010
					 
						ТИРАНА, Албания -- В сряда (28 юли) управляващата Демократическа партия (ДП) разкритикува президента Бамир Топи за това, че не е подписал указа за назначаване на председател на Конституционния съд, както е предвидено в конституцията. Депутатът от ДП Едуард Халими, който представлява парламентарната законодателна комисия, каза, че Топи е трябвало да подпише указа в началото на юни, за да може след това парламентът да назначи председателя на съда. Канцеларията на Топи настоява, че указът не може да бъде подписан, тъй като четирима от общо деветте членове на Конституционния съд не са назначени. Въпреки че Топи в миналото беше висш член на ДП, напоследък отношенията им се изостриха. (Би Би Си, Гласът на Америка, Алсат, Клан, Топ Нюз - 28/07/10)
