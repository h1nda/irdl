Македонският президент ще организира среща на президентите на страните от Западните Балкани
03/01/2003
 
СКОПИЕ, Македония -- Говорителят на президента Борис Трайковски обяви в четвъртък (2 януари), че президентът ще организира регионална кръгла маса с колегите си от Албания, Хърватска, Босна и Херцеговина и Югославия, с цел подкрепа и координиране на усилията на техните страни за присъединяване към ЕС. Неотдавна, в съвместно писмо до ЕС, петимата президенти поискаха от ЕС да поеме твърд ангажимент по отношение на техните усилия за интеграция. Албанският президент Алфред Моисиу подкрепи инициативата и изрази съгласието си срещата да се проведе в средата на януари. (МИА, Танюг, A1 ТВ - 02/03/01)
