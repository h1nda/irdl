Президентът Буш посети Албания и подкрепи независимостта на Косово
					10/06/2007
					 
						ТИРАНА, Албания -- Американският президент Джодж У. Буш пристигна в Тирана в неделя (10 юни). На главния площад на столицата бяха излезли хиляди граждани, за да го привестват с "добре дошъл". По време на едновневното си посещение, което е първото посещение на американски президент в Албания, на Буш ще бъде оказана най-голямата чест на страната - улица в града да бъде наречена на негово име. Той вече проведе разговори с албанския си колега Алфред Мойсиу и с премиера Сали Бериша и трябва да участва в среща на високо равнище на страните от Американо-Адриатическата харта по-късно през деня.
						Както се очакваше Буш донесе послание във връзка със съседно Косово. На съвместна пресконференция с Бериша, Буш заяви, че "известна независимост" трябва да бъде целта на всеки план за нов кръг от преговори по статута. "Трябва да се придвижим напред", заяви той, цитиран от репортери. "Колкото по-скоро кажете "Достатъчно. Косово е независимо", толкова по-добре". Той също призова Албания да допринесе за мира и стабилността в провинцията. В събота преди пристигането си, Буш призова Съвета за сигурност на ООН да определи краен срок за приемането на решение.
						След това Буш отива в София, където ще бъде последната спирка от осемдневната му европейска обиколка. (Ройтерс, AФП, РТК, Фокус, Гласът на Америка, Би Би Си - 10/06/07; Албейниън Нюз, Вечерни лист, Вечер, Б92 - 09/06/07)
