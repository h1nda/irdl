Очаква се да бъдат създадени нови общини след изборите в Косово
					17/09/2009
					 
						ПРИЩИНА, Косово -- Три нови общини с преобладаващо сръбско население - Грачаница, Клокот-Вербовч и Ранилуг - ще бъдат създадени след местните избори на 15 ноември, когато община Ново Бърдо ще бъде разширена, съобщи в сряда (16 септември) специалният представител на ЕС Питер Фейт. Децентрализацията се очаква да подобри живота в новите общини и да реши проблемите на местните жители. Албанците обаче в Гилан/Гниляне се противопоставят на децентрализацията и на създаването на друга община - в Пратеш - с твърдението, че процесът обслужва интересите на Белград за разделяне на Косово. 
						Междувременно председателят на Централната избирателна комисия Несрин Лушта заяви в сряда, че е завършила подготовката за общинските избори, които ще се проведат в Партеш и Северна Митровица. Те ще бъдат организирани не по-късно от шест месеца след изборите през ноември "на основата на решение на Министерството на местното самоуправление". (Косова Сот, Eкспрес - 17/09/09; Koхавижън, ТВ 21, Клан Косова - 16/09/09)
