Президентът на Кипър каза, че единственото решение на кипърския въпрос е обединението на острова
					17/01/2007
					 
						НИКОЗИЯ, Кипър -- Във вторник (16 януари) президентът Тасос Пападопулос каза, че всяко решение на кипърския въпрос трябва да се базира на обединението на острова, което той определи като единственото функционално решение, което би било от полза и за гръцката, и за турската общност на острова. Пападопулос, който бе домакин на обяд, даден за кореспондентите на чуждестранните медии в Никозия, подчерта, че обединението трябва да включва "територия, общество, икономика и институции". Той добави, че макар планът, създаден с посредничеството на ООН и отхвърлен от кипърските гърци през май 2004 г., да не е мъртъв, той се нуждае от корекции. (Пийпълс Дейли - 17/01/07; СиЕнЕй - 16/01/07)
