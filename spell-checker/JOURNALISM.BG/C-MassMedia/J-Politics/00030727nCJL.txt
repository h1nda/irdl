Муезинович е новият министър-председател на ФБиХ
					26/06/2009
					 
						САРАЕВО, Босна и Херцеговина (БиХ) -- В четвъртък (25 юни) Мустафа Муезинович получи одобрението на парламента на Федерация Босна и Херцеговина (ФБиХ) да поеме поста на министър-председател на автономната област. Гласуването мина при 62 на 13 гласа, с девет "въздържали се". "[Моят] главен приоритет ще бъде да се изпълнят условията за подписването на стендбай споразумението с МВФ", каза Муезинович пред депутатите след избирането си. Неотдавна МВФ реши да отложи решението си за стендбай заем от 1,2 милиарда евро за страната, след като ФБиХ не успя да намали социалния си бюджет с 10 %, както се изискваше. Муезинович замени на поста Неджад Бранкович, който през април беше обвинен в злоупотреба с власт и подаде оставка преди месец. (РТРС, Фена, БХРТ, АФП, Ройтерс - 25/06/09)
