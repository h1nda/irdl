Президентът на Сърбия Тадич ще посети Вашингтон
					03/09/2006
					 
						БЕЛГРАД, Сърбия -- Сръбският президент Борис Тадич ще посети Вашингтон следващата седмица, бе съобщено от неговата канцелария в петък (1 септември). Сръбският лидер ще се срещне с вицепрезидента Дик Чейни, с държавния секретар Кондолиза Райс и с министъра на отбраната Доналд Ръмсфелд. Очаква се разговорите да бъдат посветени на преговорите за бъдещия статут на Косово, подобряването на отношенията между двете страни и военното сътрудничество. 
						Други новини - 3000 души се събраха в Нови Сад в събота, за да протестират срещу плановете булевард да носи името на бившия сръбски президент Слободан Милошевич. Градът също настоява улица, която носи името на убития сръбски премиер Зоран Джинджич, да бъде преименувана. (Ройтерс - 02/09/06; AФП - 01/09/06)
