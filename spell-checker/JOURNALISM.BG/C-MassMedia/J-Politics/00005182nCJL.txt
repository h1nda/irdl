Лагумджия е преизбран за лидер на Социалдемократическата партия на БиХ
25/11/2002
 
САРАЕВО, Босна и Херцеговина (БиХ) -- Двудневният извънреден конгрес на босненската Социалдемократическа партия (СДП) завърши в неделя вечерта (24 ноември) с преизбирането на партийния лидер Златко Лагумджия. Въпреки разгорещените спорове между различните фракции, накрая той спечели с две трети от гласовете. Алия Бехмен, Желко Комшич и Младен Граховац бяха избрани за заместник-председатели. Неудовлетворени от това развитие, група функционери на СДП, които обвиниха Лагумджия за поражението на СДП в последните общи избори, решиха да се отделят и да създадат нова партия. (НТВ Хаят, СРНА, БиБиСи, ХИНА - 25/11/02)
