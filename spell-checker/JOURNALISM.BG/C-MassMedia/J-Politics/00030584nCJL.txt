Поддръжник на ДП бе убит при политическа разпра
					14/06/2009
					 
						ТИРАНА, Aлбания -- Поддръжник на управляващата Демократическа партия (ДП) бе застрелян в петък (12 юни) по време на разпра с политически опоненти за предизборни плакати. Инцидентът е станал в село Керет, близо до сталицата Тирана. Скендер Бала, поддръжник на Социалистическата партия (СП), е открил огън с автомат по Артан Зека, 25-годишен след като последният се е опитал да постави плакат на ДП. Стрелецът е задържан и ще бъде обвинен в убийство и в незаконно притежаване на оръжие. И ДП, и СП заклеймиха убийстовто и призоваха поддръжниците си да не помрачават изборната кампания с изблици на насилие. 
						Петъчният инцидент бе второто убийство преди парламентарните избори на 28 юни. През май неизвестни нападатели застреляха Фатмир Джинди, депутат от СП близо до дома му в град Рошковец. (Ройтерс, AФП, AП, ДПА, Maкфакс -12/06/09)
