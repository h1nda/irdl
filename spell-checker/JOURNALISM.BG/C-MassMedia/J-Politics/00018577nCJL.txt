Австрийското председателство на ЕС възнамерява да започне този месец преговори с Турция по две глави
					15/05/2006
					 
						ВИЕНА, Австрия -- По думите на австрийския премиер Волфганг Шусел, казани в петък (12 май), австрийското председателство на ЕС възнамерява да започне до юни преговори с Турция по две глави от европейското законодателство -- "Образование и култура" и "Наука и изследвания". Той направи своето изявление по време на среща с турския си колега Реджеп Тайип Ердоган, проведена по време на срещата на върха ЕС-Латинска Америка-Карибите във Виена. Шусел каза, че Австрия би искала преговорите по тези две глави да започнат преди изтичането на мандата й начело на ЕС другия месец. (AФП - 14/05/06; Turks.US, НТВ - 13/05/06)
