Джуканович очаква преговорите за черногорския референдум да започнат в понеделник
					11/01/2006
					 
						ПОДГОРИЦА, Сърбия и Черна гора -- Черногорският премиер Мило Джуканович заяви във вторник (10 януари), че очаква управляващата коалиция и опозицията да започнат на 16 януари преговори във връзка със запланувания референдум за независимост. В изявление по националното радио Джуканович изрази оптимизъм относно възможността за сключване на споразумение. Специалният пратеник на ЕС в Черна гора Мирослав Лайчак ще посети Подгорица в четвъртък с конкретни предложения. Джуканович очаква парламентът да обсъди инициативата за референдума в началото на февруари. (Танюг, Бета - 10/01/06)
