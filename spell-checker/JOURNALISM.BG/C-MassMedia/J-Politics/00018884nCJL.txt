Гърция и Турция постигат споразумение за взаимни мерки за укрепване на доверието
					11/06/2006
					 
						ИСТАНБУЛ, Турция – Външните министри на Гърция и Турция Дора Бакоянис и Абдула Гул постигнаха споразумение в събота (10 юни) за приемане на пакет от мерки за укрепване на доверието, целящи де предотвратят инциденти, подобни на неотдавнашния сблъсък на два бойни самолета над Егейско море. Мерките включват нова гореща линия за началниците на генералните щабове на двете армии, както и съвместни учения. Войници от армиите на двете страни ще се обучават как да действат заедно по време на наводнения и други природни бедствия. Двете страни също ще построят нов мост през своята граница. 
						Бакоянис, която е на официално посещение в Турция потвърди подкрепата на Гърция, но също така заяви, че Анкара трябва да изпълни предприсъединителните си задължения и да подобри положението, свързано с човешките права и религиозните свободи. 
						Други новини – Кипър предложи в петък да се спре началото на преговорите с Турция за присъединяване към ЕС. Кипър смята, че Анкара не изпълнява задълженията си пред ЕС, особено признаването на Кипър според разширен протокол на митническия съюз от 2005 г. (AФП, Хюриет, Катимерини, AНА, EU Observer, Правда - 10/06/06)
