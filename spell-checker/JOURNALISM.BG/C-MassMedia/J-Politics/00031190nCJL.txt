Завърши първият етап от преговорите за обединение на Кипър
					07/08/2009
					 
						НИКОЗИЯ, Кипър -- Първият етап от преговорите между президента Деметрис Христофиас и турския кипърски лидер Мехмет Али Талят завърши в четвъртък (6 август). По-късно Талят каза, че вторият етап от преговорите ще започне на 3-ти септември и че най-трудният въпрос за решаване е бил правата на собственост на разделения остров. Специалният пратеник на ООН за Кипър Александър Даунър заяви, че ООН намира, че в преговорите е постигнат значителен напредък. (Файненшъл Мирър - 07/08/09; Анадолска информационна агенция, ИТАР-ТАСС, Синхуа - 06/08/09)
