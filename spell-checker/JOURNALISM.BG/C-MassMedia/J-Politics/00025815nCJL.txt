Проевропейските сръбски партии се споразумяха за предизборна коалиция
					17/03/2008
					 
						БЕЛГРАД, Сърбия -- Демократическата партия (ДП) на президента Борис Тадич и "Г-17 Плюс", по-малък партньор в досегашната управляваща коалиция, съобщиха, че планират да се явят с общи листи на изборите на 11 май. Избирателите ще избират между кандидатите за депутати и представители в местната власт, както и за провинциалните длъжности във Войводина. Коалиционното споразумение беше потвърдено в неделя (16 март) от лидера на "Г-17 Плюс" Младжан Динкич и заместник-председателя на ДП Боян Пайтич. "Г-17 Плюс" подкрепи Тадич в оспорваната му борба за преизбиране, така че според анализаторите формалното оформяне на съюза е логична стъпка. Динкич каза, че Сърбия е отново на кръстопът и трябва да избира между ЕС и самоизолацията. Оглавяваната от ДП листа ще включва също така Социалдемократическата партия, която представлява интересите на бошнашкото етническо малцинство. Други етнически малцинства може би ще се присъединят по-късно. (Блиц, Политика - 17/03/08; Танюг, Бета, Б92 - 16/03/08)
