ЕС призова Македония да продължи прилагането на законите, свързани с Охридското споразумение
					19/07/2005
					 
						БРЮКСЕЛ, Белгия -- ЕС похвали приключилата неотдавна в Македония работа по законодателните изисквания, произтичащи от Охридското мирно споразумение и по време на втората среща на Европейско-македонския съвет за стабилизация и асоцииране в Брюксел в понеделник (18 юли) призова да продължат усилията по прилагане на законите. Съветът направи преглед на напредъка на свързаните с ЕС реформи в страната и развитието в политическата и икономическата област. Съветът приветства започналия процес на децентрализация и подчерта, че се очаква правителството да гарантира плавното пртехвърляне на властта на местните управи. 
						Също в понеделник македонският президент Бранко Цървенковски подписа новия закон за използване на националните символи и знамена, приет от парламента миналата седмица. С одобряването на този закон, който разрешава на общини, в които етническите албанци са мнозинство, да издигат албанското знаме заедно с македонското, приключи работата по законодателния дневен ред, свързан с Охридското споразумение.
						Други новини от понеделник -- Медиите в Скопие съобщиха, че трибуналът на ООН в Хага е отхвърлил молбата за освобождаване под гаранция на обвиняемите Любе Бошковски и Йохан Тарчуловски. Те са обвинени във военни престъпления, свързани с междуетническия конфликт от 2001 г. (Уеб-сайт на македонското правителство - 19/07/05; Уеб-сайт на ЕС, A1 ТВ, Телма ТВ - 18/07/05)
