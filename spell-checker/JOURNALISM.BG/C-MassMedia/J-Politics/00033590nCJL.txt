Още един депутат от Социалдемократическата партия (СДП) на Румъния напусна парламентарната група
					28/02/2010
					 
						БУКУРЕЩ, Румъния -- Мариан Сарбу, член на Камарата на депутатите, съобщи в петък (26 февруари), че напуска Социалдемократическата партия (СДП) и парламентарната група. Той загатна, че вероятно ще се присъедини към група независими депутати, която се консолидира около Габриел Опреа, друг бивш представител на СДП. Сарбу е третият депутат, който напуска СДП, след като партията избра Виктор Понта за свой нов председател. За бившия председател Мирча Джоана също се говори, че ще напусне СДП.
						Опреа засили предположенията, че се готви да сформира нова лявоцентристка партия, заявявайки, че е необходима лявоцентристка алтернатива. Той също заяви, че неотдавна напусналите СДП ще бъдат добре дошли в новата формация, особено Сарбу. (Адеварул, Евениментул Зилеи, Зиаре, Котидианул, Реалитатеа - 26/02/10)
