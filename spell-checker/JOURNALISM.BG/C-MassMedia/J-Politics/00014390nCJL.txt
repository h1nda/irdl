Основната опозиционна партия в Хърватия ще поиска извънредни избори, ако преговрите с ЕС бъдат отново отложени 
					28/04/2005
					 
						ЗАГРЕБ, Хърватия -- Ивица Рачан, лидер на основната опозиционна Социалдемократическа партия, заяви в сряда (27 април), че партията му ще поиска извънредни избори, ако преговорите за присъединяване към ЕС не започнат тази година. Миналия месец ЕС отложи започването на преговорите заради това, че Загреб не успя да арестува обвиняемия във военни престъпления Анте Готовина. Рачан изрази съмнение, че премиерът Иво Санадер ще успее да убеди новосъздадената атестационна група на ЕС, че Хърватия оказва пълно сътрудничество на Хагския трибунал. Той разкритикува Санадер и за отказа му да коментира неотдаваншните твърдения, че транспортният министър Божидар Калмета и депутатът от управляващата партия Симе Пъртеняц са помогнали на Готовина да се укрие от правосъдието. (Виесник, Вечерни лист - 28/04/05; ХИНA - 27/04/05)
