Македонският парламент одобри нови ротации в мисиите в Афганистан и БиХ
					28/12/2006
					 
						СКОПИЕ, Македония -- Парламентът одобри в сряда (27 декември) решението на правителството да изпрати 127 македонски военнослужещи към Международните сили за сигурност в Афганистан и 21 в мисията "Алтея" на ЕС в Босна и Херцеговина (БиХ). Това ще бъде 9-тата ротация в Афганистан и втората в БиХ. В реч пред парламента министърът на отбраната Лазар Еленовски подчерта, че Македония е решена да участва в подобни международни операции в усилията си да се присъедини към НАТО, както и за да направи армията си по-професионална. (Вечер, МРТ - 28/12/06)
