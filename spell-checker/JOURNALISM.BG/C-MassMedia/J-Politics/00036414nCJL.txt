Президентът на ЕС Ван Ромпой започва обиколка на Балканите
					19/10/2010
					 
						БРЮКСЕЛ, Белгия -- Президентът на ЕС Херман ван Ромпой започва обиколка на Балканите във вторник (19 октомври), като ще спре в Македония и Черна гора. В съобщение, публикувано в понеделник той заяви, че Европа е ангажирана с перспективите на Западните балкани и призова страните в региона да продължат борбата срещу корупцията и организираната престъпност, както и да сътрудничат на Хагския трибунал за военни престъпления. Ван Ромпой също планира да посети Босна и Херцеговина и Албания. (MИА, Maкфакс, РТЧГ, Радио "Свободна Европа", Б92 - 18/10/10)
