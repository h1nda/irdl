Българският президент Първанов наложи вето на новия изборен кодекс 
					04/01/2011
					 
						СОФИЯ, България - В понеделник (3 януари) президентът Георги Първанов наложи вето на Изборния кодекс, приет от парламента на 22 декември. Първанов заяви, че кодексът ограничава правото на гражданите да гласуват и се отклонява от принципа за децентрализация на властта. Тази негова стъпка беше подкрепена от бившата му партия - опозиционната Българска социалистическа партия (БСП) - а управляващата с малцинство партия ГЕРБ все още не е излязла с коментар за ветото. Президентското вето не е задължително и изисква единствено законът за бъде обсъден и гласуван отново в парламента. По всяка вероятност обаче БСП ще оспори закона пред Конституционния съд, което може да има по-сериозни последствия. Приемането на нов изборен кодекс беше сред обещанията по време на предизборната кампания на сегашното правителство. (Труд, бТВ, Дарик, Дневник - 03/01/11)
