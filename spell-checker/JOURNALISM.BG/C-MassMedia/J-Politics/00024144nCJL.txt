Няма напредък в преговорите със стачкуващите български учители
					08/10/2007
					 
						СОФИЯ, България -- Правителството и учителските профсъюзи отново не съумяха да постигнат споразумение по време на преговорите в края на миналата седмица, целящи прекратяване на стачката, поради която училищата са затворени от две седмици, предадоха в понеделник (8 октомври) местните медии. Този път кабинетът предложи да съкрати 25 % от преподавателските кадри, за да гарантира повишение на останалите учители с 32,25 % догодина, повече от първоначално предложените 25 %. Учителите настояват за 100 % повишение на заплатите. Техните профсъюзи отхвърлиха предложението за съкращения, макар че дадоха индикации, че може да оттеглят исканията за повишаване на разходите за образование. (Дарик, Дневник, 24 часа, Сега, Труд - 08/10/07; БНР, БГНЕС - 07/10/07)
