Българският парламент напредва с приемането на конституционните промени
					03/03/2006
					 
						СОФИЯ, България -- Приемането на важни конституционни промени, свързани с присъединяването на България към ЕС, е към своя край, след като парламентът прие проектоизмененията на второ четене в четвъртък (2 март). Текстовете, които са част от цялостна програма за съдебна реформа, предвиждат прехвърляне на правомощия от следствената служба на полицията. На прокурорите ще бъде предоставен широк контрол върху цялата досъдебна фаза. Местните медии обаче отбелязаха, че депутатите ще продължат да се ползват от имунитет по силата на конституционна поправка, приета от парламента. Третото, последно гласуване на пакета от реформи се очаква до края на месеца. (бТВ, Медиапул - 02/03/06)
