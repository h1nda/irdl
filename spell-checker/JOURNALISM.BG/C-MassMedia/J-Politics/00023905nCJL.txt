Грегориан загатва за раздвижване в преговорите за реформи в полицията
					16/09/2007
					 
						САРАЕВО, Босна и Херцеговина (БиХ) -- Главният заместник-върховен представител Рафи Грегориан заяви в петък (14 септември), че както премирът на Република Сръбска Милорад Додик, така и членът на босненското председателство Харис Силайджич са били единодушни, че полицейските райони не трябва да пресичат етническите граници. Това показва промяна в позицията на Силайджич и на босняците, които преди настояваха, че новите полицейски райони трябва да бъдат копие на регионите в страната, а не на настоящата структура от две автономни области. 
						В интервю за съботното издание на "Дневни аваз" Силайджич потвърди, че сегашната структура на БиХ от две автономни области не е функционална и вместо това призова за мултиетническа БиХ на основата на региони.
						В други новини от събота Розмари ди Карло, заместник-помощник секретар за европейски и евроазиатски въпроси на САЩ предупреди за сериозните последици, ако не бъде постигнат напредък в ключови области на реформите, особено по отношение на реформите в полицията. (РТРС, СРНА, Независне новине, Дневни аваз - 15/09/07; НТВ Хаят - 14/09/07)
