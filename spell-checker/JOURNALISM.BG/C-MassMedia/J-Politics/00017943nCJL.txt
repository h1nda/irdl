Европейският парламент е загрижен за възможностите на ЕС да приема нови членове
					17/03/2006
					 
						СТРАСБУРГ, Франция -- ЕС трябва да има предвид възможностите си за приемане на нови държави, но и да спази обещанията си към всички кандидати за членство и възможни кандидати, казаха депутатите от Европейския парламент в резолюция, приета в четвъртък (16 март). В нея се призовава Европейската комисия да изготви доклад, който да посочи стандарти за определяне на капацитета за приемане на нови членове. Евродепутатите посочиха, че споровете по новата конституция на ЕС влияят върху възможностите на Съюза да приема нови страни членки. (Весник, Вечерни Лист, Данас - 17/03/06; Уеб сайт на Европейския парламент, ХИНА - 16/03/06)
