България и "Газпром" подписаха ново дългосрочно споразумение 
					19/12/2006
					 
						СОФИЯ, България -- Дистрибуторът на природен газ в страната "Булгаргаз" и руската компания "Газпром" подписаха в понеделник (18 декември) ново споразумение за доставка и транзит на природен газ за периода до 2030 г. Според условията му цената, на която България купува газ от Русия, ще се повишава постепененно до достигане на средната пазарна цена в ЕС през 2012 г. 
						По силата на предишното споразумение България плащаше по 258 долара за 1000 кубически метра газ. Русия, от друга страна, плащаше транзитни такси за износа на газ за Турция, Гърция и Македония през България. На фона на повишаващите се цени на горивата през последните години сегашното споразумение, чийто срок изтича през 2010 г., все повече облагодетелстваше България и Русия настояваше за промени. (Дневник - 19/12/06; AФП, БНТ, БНР, Уеб сайт на българското правителство, Медиапул, Дарик - 18/12/06)
