Гръцкият парламент прие спорния законопроект за пенсионната реформа
					01/04/2008
					 
						АТИНА, Гърция -- Късно вечерта в понеделник (31 март) парламентът одобри с малко мнозинство спорния законопроект за пенсионната реформа, който стана причина за вълна от стачки из цялата страна. Профсъюзите предричат, че проектът ще доведе до намаляване на пенсионните придобивки, като при това пенсионната възраст ще се увеличи. Това бе второто гласуване на законопроекта, което бе поискано от опозицията. Всичките 151 депутати от управляващата партия "Нова демокрация" го подкрепиха, а 146 депутати гласуваха против. Във вторник депутатите ще обсъдят предложение на опозиционната коалиция СИРИЗА за провеждането на референдум за законопроекта за пенсионната реформа. Профсъюзите планират нова протестна акция тази вечер пред парламента. (Радио Атина - 01/04/08; РИА-Новости, АНА-МПА - 31/03/08)
