Президентът на МОК оцени високо мерките за сигурност в Атина
25/02/2004
 
АТИНА, Гърция -- Президентът на Международния олимпийски комитет Жак Рож оцени високо във вторник (24 февруари) мерките за сигурност в Атина и заяви ,че всичко възможно е било направено, за да се гарантира безопасността на Лятната олимпиада. "Бих иска да благодаря на гръцкото правителство за неговите безпрецедентни усилия по отношение на сигурността и безопасността," заяви Рож пред Асоциацията на националните олимпийски комитети. Гръцкият министър на културата Евангелос Венизелос потвърди ангажимента на правителството всички олимпийски обекти да бъдат завършени преди церемонията по откриването през август.
Други новини: Американската актриса и носителка на Оскар Анджелина Джоли се е съгласила да бъде сред факлоносците по време на Олимпиадата в Атина. Тя ще поеме един от последните етапи на щафетата ден преди официалното откриване.
Организаторите на Олимпиадата обявиха също така във вторник, че новият музей в подножието на Акропола няма да бъде завършен навреме. Строителството бе забавено поради иск, заведен от местни жители. (АП, Ройтърс, АНА, МПА - 24/02/04)
