ВМРО-ДПМНЕ на Македония подписа предизборно коалиционно споразумение с 18 малки партии
					02/05/2008
					 
						СКОПИЕ, Македония -- Премиерът Никола Груевски, лидер на управляващата ВМРО-ДПМНЕ, подписа коалиционно споразумение в четвъртък (1 май) с 18 по-малки политически партии преди предсрочните избори на 1 юни. Коалицията включва Демократическия алианс, Социалистическата партия на Македония, Демократическо обновление на Македония и Партията на справедливостта.
						Междувременно Новата социалдемократическа партия (НСДП), коалиционен партньор на отиващото си правителство, съобщи в четвъртък, че ще се присъедини към коалицията "За европейска Македония", ръководена от Социалдемократическия съюз за Македония (СДСМ). Членът на НСДП и отиващ си министър на отбраната Лазар Еленовски, бившият законодател Веле Митановски и бившият министър на икономиката Вера Рафайловска съобщиха, че напускат НСДП и създават своя собствена фракция след решението на партията да се присъедини към СДСМ. Еленовски каза, че съществуват "концептуални разлики" между двете групи в партията от месеци. НСДП държи седем от 120-те места в парламента. (Дневник - 02/05/08; Нетпрес, Фокус, Болкън Инсайт - 01/05/08)
