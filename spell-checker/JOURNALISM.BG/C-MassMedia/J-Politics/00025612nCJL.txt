Турският президент Гюл ратифицира закон за религиозните фондации
					27/02/2008
					 
						АНКАРА, Турция -- Президентът Абдула Гюл ратифицира във вторник (26 февруари) закон, разглеждан от ЕС като опит за защита на правата на собственост на немюсюлманското население в Турция. Така нареченият Закон за религиозните фондации, приет от парламента миналата седмица, дава възможност на религиозните фондации да възстановят собствеността си върху имотите, отчуждени от турската държава в миналото. Той разрешава също на чужденци да регистрират свои фондации в Турция. (Ройтерс, АП, Анадолска информационна агенция - 26/02/08)
