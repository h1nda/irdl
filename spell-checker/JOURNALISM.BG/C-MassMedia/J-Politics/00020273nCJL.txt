Албанският президент Мойсиу се срещна със специалния пратеник на САЩ за Югоизточна Европа
					13/10/2006
					 
						ТИРАНА, Албания -- Президентът Алфред Мойсиу се срещна в четвъртък (12 октомври) с Кристофър Дж. Хох, директор на Службата за Югоизточна Европа към Американския държавен департамент. Двамата обсъдиха обстановката в региона и последните събития в преговорите за статута на Косово. Те обсъдиха и необходимостта от засилване на върховенството на закона и сътрудничеството между държавните институции в Албания. Хох призова всички страни да постигнат споразумение по избирателните реформи, подчертавайки важността от провеждането на свободни и честни избори в съответствие с демократичните стандарти. (Албейниън Нюз - 13/10/06; Уеб сайт на албанския президент - 12/10/06)
