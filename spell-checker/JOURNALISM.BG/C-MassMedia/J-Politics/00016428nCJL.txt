Министрите на вътрешните работи на страни от Централна и Югоизточна Европа постигат споразумение за сътрудничество
		30/10/2005
		 
			БЪРДО ПРИ КРАНЮ, Словения -- Министрите на вътрешните работи на 14 страни от Централна и Югоизточна Европа подписаха съвместна декларация в петък (28 октомври) за сътрудничество в борбата срещу организираната престъпност и незаконната миграция и за повишаване на сигурността. Документът беше подписан в края на регионална конференция. Обръщайки се към форума, австрийският вътрешен министър Лизе Прокоп заяви, че сигурността ще бъде един от приоритетите на бъдещото австрийско председателство на ЕС, което започва през първата половина на следващата година. (Хина, ХРТ - 28/10/05)
