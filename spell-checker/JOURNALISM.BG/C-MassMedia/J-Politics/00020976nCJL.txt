Турският премиер Ердоган отново отхвърли призивите за предсрочни избори
					14/12/2006
					 
						АНКАРА, Турция -- Премиерът Реджеп Тайип Ердоган отново отхвърли възможността за провеждане на предсрочни парламентарни избори, подчертавайки в сряда (13 декември), че следващите избори ще се състоят през ноември 2007 г., както е по план. Той направи изявлението си след репортажи в медиите, че президентът Ахмет Недждет Сезер неотдавна е предложил изборите да се проведат през април, преди президентските избори през май, като се е позовал на влошаващата се, според него, политическа ситуация в Турция.
						Други новини -- Британският премиер Тони Блеър възнамерява да посети Турция в петък, след срещата на високо равнище на лидерите на ЕС в Брюксел, предадоха медиите. Разговорите ще бъдат посветени на отношенията между Турция и ЕС и кипърския въпрос. (Аксам, Милиет, Сабах, Ватан, Хюриет - 14/12/06; Заман, НТВ - 13/12/06)
