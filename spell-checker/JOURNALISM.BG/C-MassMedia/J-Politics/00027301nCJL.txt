Президентът на Иран Ахмадинеджад ще посети Турция
					05/08/2008
					 
						АНКАРА, Турция -- Иранският президент Махмуд Ахмадинеджад ще посети съседна Турция на 14 август, за да обсъди спорната ядрена програма на своята страна и двустранните отношения, съобщиха в понеделник (4 август) официални представители на външното министерство. Ахмадинеджад ще се срещне със своя турски колега Абдула Гюл в Истанбул, заявиха дипломатите. Маршрутът на посещението, което по-рано бе отлагано неколкократно, предизвика остри реакции в светски ориентираните кръгове в Турция след съобщения, че Ахмадинеджад няма да посети мавзолея на Мустафа Кемал Ататюрк, основателя на съвременната Република Турция. По време на пресконференция в понеделник външният министър Али Бабаджан каза, че "медиите трябва да се съсредоточат върху съдържанието на посещението, а не върху дребните детайли." (Сабах, Хюриет, Заман - 05/08/08; Анадолска информационна агенция, Заман, Търкиш Прес, Ройтерс - 04/08/08)
