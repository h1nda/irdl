България и Русия подписаха споразумение за "Южен поток"
					14/11/2010
					 
						СОФИЯ, България -- Както се очакваше България и Русия създадоха съвместно предприятие в събота (13 ноември), което ще управлява строителството на газопровода "Южен поток" на българска територия. Споразумението бе подписано по време на посещението на руския премиер Владимир Путин в София. Той и българският премиер Бойко Борисов обсъдиха ключови енергийни проекти, включително отдавна планираната атомна електроцентрала "Белене". Този проект бе спрян след идването на власт на дясноцентристката партия на Борисов "Граждани за европейско развитие на България" (ГЕРБ) преди 15 месеца, възникналите въпроси за икономическата ефективност на проекта и отказа за осигуряване на държавно финансиране за него. Проектът бе буквално замразен миналата есен, след като германската компания RWE прекрати участието си в него. (Дневник, бТВ, БТА, AП, AФП - 13/11/10)
