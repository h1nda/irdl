В Гърция се провеждат предсрочни парламентарни избори
					16/09/2007
					 
						АТИНА, Гърция -- Гласоподавателите се отправиха към избирателните секции в неделя (16 септември), за да гласуват в предсрочните парламентарни избори. Премиерът Костас Караманлис насрочи вота в опит да придобие по-силен мандат за планираните реформи. Кампанията обаче бе помрачена от пожарите, които бушуваха в някои части на страната през август, убивайки десетки и причинявайки големи щети.
						Сега проучванията показват, че управляващата партия "Нова демокрация" има малка преднина в сравнения с главния си съперник ПАСОК на Георгиос Папандреу. Вероятно нито една от партиите няма да спечели необходимото мнозинство за съставяне на самостоятелно правителство. (Ройтерс, AП, АФП, ДВ, ДПА, АНА-МПА, EРТ - 16/09/07; Скай радио - 15/09/07)
