Сръбският президент Тадич призна резултатите от референдума в Черна гора
					24/05/2006
					 
						БЕЛГРАД, Сърбия-Черна гора -- Сръбският президент Борис Тадич призна резултатите от референдума за независимост на Черна гора. "Аз бях за запазване на общата държава, но като демократичен президент на демократична република, признавам израза на свободната воля на черногорските граждани", заяви той в изявление във вторник (23 май). Тадич също призова за продължаване на близките взаимоотношения между двете страни. Премиерът Войслав Кощуница заяви, че неговият кабинет е готов да признае референдума, когато бъдат обявени официалните резултати. 
						Други новини - Говорител на Държавния департамент на САЩ призова във вторник правителствата и народите на Сърбия и Черна гора да работят заедно по въпросите, свързани с разделянето на двете държави. От своя страна Майкъл Полт, американският посланик в Белград, поздрави народа на Черна гора за демократичния вот и призова двете републики да си сътрудничат. (Политика, Данас, Блиц - 24/05/06; AФП, AП, Бета, Танюг - 23/05/06)
