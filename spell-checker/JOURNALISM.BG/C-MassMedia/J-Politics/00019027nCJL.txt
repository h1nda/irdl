В Скопие се проведе дебат за изборите и корупцията 
					23/06/2006
					 
						СКОПИЕ, Македония -- Кръгла маса по въпросите на корупцията в контекста на парламентарните избори на 5 юли се проведе в Скопие в четвъртък (22 юни). Форумът бе организиран от "Трансперънси Македония" с подкрепата на посолството на САЩ. Финансовите схеми на участващите в изборите партии остават неясни, каза председателката на "Трансперънси Македония" Габриела Йовевска. Тя смята, че 90 % от дейностите на политическите партии се финансират от анонимни поддръжници. Председателят на Комисията за борба с корупцията Михайло Маневски каза, че комисията прави всичко възможно да контролира финансирането на партиите преди предстоящите избори. (МИА, A1 ТВ - 22/06/06)
