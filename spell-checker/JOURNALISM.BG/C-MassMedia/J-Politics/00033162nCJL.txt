Додик от РС очаква законът за референдумите да бъде приет идния месец
					25/01/2010
					 
						БЕЛГРАД, Сърбия -- Премиерът на Република Сръбска (РС) Милорад Додик заяви, че очаква законът за референдумите да бъде приет от парламента на автономната област през февруари. Додик бе в събота (23 януари) в Белград, където присъства на церемонията по ръкополагането на нишкия митрополит Ириней за патриарх на Сръбската православна църква. Додик каза, че щом бъде приет законът за референдумите, се очаква гражданите на РС да гласуват по въпроса дали подкрепят Дейтънското споразумение от 1995 г., с което бе прекратен босненският конфликт. Той не уточни датата на референдума. (РТРС, СРНА, Танюг - 23/01/10)
