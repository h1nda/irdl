Управляващата партия в Хърватия предложи 10 % намаление на заплатите в държавния сектор
					05/03/2009
					 
						ЗАГРЕБ, Хърватия -- Лидерите на Хърватския демократичен съюз, най-големият партньор в управляващата коалиция, предложиха в сряда (4 март) да бъдат намалени заплатите в държавния сектор с 10 % в отговор на световната финансова и икономическа криза. Намалението ще засегне всички нива, включително депутатите, министрите в кабинета и всички други държавни постове. Правителството вече обяви, че възнамерява да спестява пари навсякъде, където е възможно, включително и в компаниите, които са държавна собственост. То обяви също и амбициозен пакет от стимули. (АФП, ХИНА, ХРТ - 04/03/09)
