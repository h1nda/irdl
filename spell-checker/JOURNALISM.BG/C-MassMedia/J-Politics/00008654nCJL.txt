Македонският президент Трайковски отново изрази очакванията си за членство на страната в НАТО през 2006 г.
10/10/2003
 
СКОПИЕ, Македония -- Президентът Борис Трайковски отново подчерта в четвъртък (9 октомври), че Македония очаква да получи ясен знак догодина, че ще бъде поканена да се присъедини към НАТО през 2006 г. В интервю за японския ежедневник &lt;I&gt;Кейдзай Шимбун&lt;/I&gt; той заяви, че Скопие реформира армията си с цел навременно изпълнение на критериите за членство в НАТО. Той добави, че присъединяването на Македония ще укрепи сигурността в Югоизточна Европа. Запитан относно повтарящите се инциденти в бившите критични райони, Трайковски каза, че те са били предизвикани от отделни лица или малки групи, които не се ползват с подкрепата на местното население. (МИА - 09/10/03)
