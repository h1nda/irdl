Първият кръг от преговорите за либерализиране на визовия режим между БиХ и ЕК ще започне в Брюксел следващата седмица
					23/05/2006
					 
						САРАЕВО, Босна и Херцеговина (БиХ) -- Технически преговори с цел облекчаване на визовия режим на ЕС за гражданите на БиХ ще започнат между БиХ и Европейската комисия в Брюксел на 30 май, според съобщение от понеделник (22 май). Екипът на БиХ, ръководен от министъра на сигурността Бакир Даутбашич, ще представи доклад за напредъка на страната в процеса на хармонизиране на закона за миграцията и предоставяне на убежище с критериите на ЕС. Неотдавна Съюзът предприе инициатива за либерализиране на визовия режим с Македония и Сърбия и Черна гора.
						Също в понеделник в Сараево бе открита 28-ата конференция на началниците на полицията на основните европейски градове. На нея присъстват представители на 33 града, както и представители на Полицейската мисия на ЕС в БиХ, Международната програма за подпомагане на обучението по криминално-следствени процедури и посолството на САЩ в БиХ. (Дневни Аваз, Независне Новине - 23/05/06; ПБС БиХ - 22/05/06)
