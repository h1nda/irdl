Външният министър на Сърбия и Черна гора очаква преговорите за статута на Косово да започнат тази година 
					22/09/2005
					 
						НЮ ЙОРК, Съединени щати -- Почти е сигурно, че преговорите за бъдещия статут на Косово ще започнат до края на тази година, каза външният министър на Сърбия и Черна гора Вук Драшкович пред информационната агенция "Бета" в сряда (21 септември). Според него генералният секретар на ООН Кофи Анан ще назначи свой специален пратеник за преговорите по статута през октомври. В сряда Драшкович се срещна в Ню Йорк с Кай Ейде, пратеник на ООН за прегледа на изпълнението на стандартите в Косово. Драшкович се срещна и с върховния представител на ЕС по въпросите на сигурността Хавиер Солана, с генералния секретар на НАТО Яп де Хоп Схефер и със заместник държавния секретар на САЩ Никълъс Бърнс. И тримата са подчертали, че е много важно да бъде арестуван обвиненият във военни престъпления Ратко Младич. (Глас явности - 22/09/05; РТС, Бета, Б92 - 21/09/05)
