Изборите за нов федерален парламент на Сърбия-Черна гора са насрочени за 25 февруари
18/02/2003
 
БЕЛГРАД, Сърбия-Черна гора -- В понеделник (17 февруари) югославският президент Воислав Кощуница реши да насрочи непреките избори за нов федерален парламент за 25 февруари. Сръбските депутати ще изберат 91 члена на новия законодателен орган, докато черногорският парламент ще избере 35. Избирането на президент на федерацията и предоставянето на мандат на премиера за сформиране на кабинет ще бъдат на първо място в програмата на новата институция.
В други новини, външният министър на Сърбия-Черна гора Горан Свиланович ще посети Сараево в сряда, за да обсъди въпроси на двустранното и регионално сътрудничество. (Б92, Танюг, ФоНет, НТВ Хаят - 17/02/03)
