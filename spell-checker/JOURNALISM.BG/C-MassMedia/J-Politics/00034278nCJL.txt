Законопроект за бойците от АНО бе внесен в македонския парламент
					23/04/2010
					 
						СКОПИЕ, Македония -- Двама депутати, етнически албанци, внесоха в четвъртък (22 април) законопроект за статута на бойците от бившата "Армия за национално освобождение" (АНО) от конфликта през 2001 г. Законопроектът, предложен от Абедин Зумбери от партия „Нова демокрация” и независимия депутат Даут Реджепи, изисква подкрепата на 15 законодатели, за да бъде разгледан от парламента. Законопроектът предвижда придобивки за семействата на бойците от АНО, убити в бойни действия, инвалиди и цивилни граждани, засегнати от конфликта. 
						Други новини -- в четвъртък няколко НПО, представляващи етническите албанци, обявиха, че ще организират протести на 10 май срещу т.нар. от тях „дискриминационна полиция, основана на етнически и религиозни принципи”. (Алсат, Сител, Дневник, АП - 22/04/10)
