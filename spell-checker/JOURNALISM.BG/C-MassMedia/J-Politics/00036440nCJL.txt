Румънският парламент намали ДДС за храните "по погрешка"
					21/10/2010
					 
						БУКУРЕЩ, Румъния -- Камарата на депутатите одобри законопроект късно във вторник (19 октомври), според който ДДС за основни хранителни продукти се намалява от 24% на 5% в нарушение на споразумението на Букурещ с МВФ. Някои депутати от управляващата Либералдемократическа партия заявиха, че са допуснали грешка, която трябва да се поправи. Законопроектът за намаляване на ДДС за хранителни продукти бе предложен от опозиционната Социалдемократическа партия (СДП), която твърди, че въпреки че основните хратиелни продукти представляват повече от 50% от цялата категория на храните, бюджетът няма да се повлияе негативно. Те твърдят, че намаляването на приходите ще бъде компенсирано от по-малкото неплатени данъци. Според процедурата законопроектът се изпраща на президента за одобрение и след това за изпълнение, но той се очаква да го върне в парламента за преразглеждане. (Meдиафакс, AФП - 20/10/10)
