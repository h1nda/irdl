Топали каза, че албанският парламент ще свали имунитета на Медиу
					05/06/2008
					 
						ТИРАНА, Албания – Председателката на парламента Йозефина Топали каза в сряда (4 юни), че парламентът ще свали имунитета на бившия министър на отбраната Фатмир Медиу, който е обвинен в злоупотреба с власт във връзка с поредицата от смъртоносни експлозии в складове за боеприпаси в село Гердец на 15 март. Медиу подаде оставка от поста си поради инцидента два дена след събитията, като се позова на „морални причини”, но настоя, че „няма да позволи на когото и да било да превърне решението ми в юридическа отговорност”. Във вторник посланикът на САЩ в Тирана Джон Уидърс отправи призив до правителството и парламента срещу забавянето на прокурорската проверка по случая. (Шекули, Шкип - 05/06/08; Гласът на Америка, Би Би Си - 04/06/08)
