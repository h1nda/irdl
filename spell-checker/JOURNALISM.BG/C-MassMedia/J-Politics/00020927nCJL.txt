Американският президент даде висока оценка на готовността на Черна гора да се присъедини в борбата срещу тероризма
					11/12/2006
					 
						ВАШИНГТОН, Съединени щати -- Президентът Джордж Буш приветства в събота (9 декември) готовността на Черна гора да участва в борбата срещу тероризма, след като в петък прие акредитивните писма на новия черногорски посланик в Съединените щати Миодраг Влахович. Буш определи Черна гора като важен приятел и регионален партньор. Влахович каза, че е уверил Буш в решимостта на Черна гора да се присъедини към евроатлантическите структури.
						Други новини -- Черногорският главен прокурор Весна Меденица заяви в петък, че страната й трябва да бъде изключена от делото за геноцид, заведено от Босна и Херцеговина в Международния съд в Хага. В доводите си пред съда Меденица заяви, че Черна гора не трябва вече да се смята за обвиняема страна, като се имат предвид независимостта й от Сърбия и статутът на Сърбия като законен правоприемник на бившия федерален съюз. (Виести, Б92 - 10/12/06; Мина, Победа, Виести - 09/12/06)
