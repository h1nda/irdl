Преговорите между Турция и Южна Корея за атомна централа се провалиха
					15/11/2010
					 
						АНКАРА, Турция -- Преговорите между Турция и Южна Корея за построяването на нова атомна електроцентрала в западнотурския вилает Синоп се провалиха, съобщи в събота (13 ноември) министърът на енергетиката Танер Йълдъз. Срещата на върха на Г20 в края на седмицата в Сеул бе крайният срок за постигане на споразумение по проекта, но ценообразуването на електроенергията и държавните гаранции останаха трудни за решаване въпроси в преговорите. Йълдъз отбеляза, че е поканил японската инженерингова компания "Тошиба Плант Системс енд Сървисис" за разговори които, според съобщенията ще започнат тази седмица. Руският премиер Владимир Путин също бе намекнал, че проявява интерес към проекта. Русия и Турция вече подписаха договор за инвестиране в друга атомна електроцентрала. (Хюриет, Блумбърг - 13/11/10)
