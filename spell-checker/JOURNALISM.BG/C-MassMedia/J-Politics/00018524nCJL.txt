Пратеникът на ЕС за преговорите за статута на Косово е на посещение в Прищина
					10/05/2006
					 
						ПРИЩИНА, Косово, Сърбия и Черна гора -- Пратеникът на ЕС за преговорите за статута на Косово, Щефан Лене, трябва да приключи двудневното си посещение в Прищина в сряда (10 май). Икономическите въпроси бяха основна тема на дискусиите с представители на правителството. В началото на следващата седмица той възнамерява да посети Белград.
						Във вторник премиерът на Косово Агим Чеку каза, че веднага щом бъде определен бъдещият статут, правителството на провинцията ще насочи действията си към реализиране на мерките, свързани с интеграцията в ЕС. 
						Други новини -- Делегация на сръбското правителство е на посещение в Китай, за да обсъди преговорите за статута на Косово. Според съобщенията заместник външният министър Джан Йесуй е потвърдил, че Пекин подкрепя суверенитета на Сърбия и териториалната й цялост, но е призовал всички страни в преговорите за гъвкавост и търпение. (Политика - 10/05/06; Танюг, KosovaLive, РТС, Бета - 09/05/06)
