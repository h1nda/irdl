Европейският парламент одобрява присъединяването на България и Румъния. 
					13/04/2005
					 
						СТРАСБУРГ,Франция -- Европейският парламент одобри в сряда (13 април) присъединяването към ЕС на България и Румъния на 1 януари 2007 г. Това действие открива пътя към подписването на предприсъединителни договори и с двете държави по-късно този месец. Комисарят на ЕС Оли Рен по разширяването каза, че е оптимист относно капацитета на двете държави да изпълнят критериите за членство. Той обаче отбеляза, че ЕС няма да се поколебае да приведе в сила "предпазната клауза", която предвижда отлагане на членството с 12 месеца, ако засегнатата страна не удовлетворява съответните критерии. 
						По време на визита в Букурещ във вторник финландският премиер Мати Вананен препотвърди готовността на своята страна да осигури техническо съдействие на Румъния в хода на присъединяването на страната към ЕС. Той и румънският му колега Калин Попеску Таричану също така се споразумяха по необходимостта да се стимулира двустранното икономическо сътрудничество. (BBC - 13/04/05; уеб сайт на ЕП, EU Observer, AP, Rompres, Nine o'clock - 12/04/05)
