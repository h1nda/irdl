Управляващата партия в РС предлага федерализация на БиХ
					15/05/2007
					 
						САРАЕВО, Босна и Херцеговина (БиХ) -- Управляващата партия в Република Сръбска (РС), Съюзът на независимите социалдемократи (СНСД), заяви в понеделник (14 май), че ще настоява за федерализация на БиХ по време на предстоящите преговори за конституционна реформа. Според главния секретар на СНСД Райко Вашич партията ще предложи създаването на три федерални общности – РС, Босна и Херцег-Босна. Той каза, че новата федерация няма да изисква териториални замени между двете автономни области и не би забавила усилията на БиХ за интегриране в ЕС.
						Главните босненски партии – Партията за демократично действие и Партията за БиХ – незабавно отхвърлиха идеята, като заявиха, че тя ще доведе до разпадането на БиХ. (Дневни Аваз, Независне Новине - 15/05/07; РТРС, Фена, ПБС - 14/05/07)
