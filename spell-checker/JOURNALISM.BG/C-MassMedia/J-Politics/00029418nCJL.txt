Българският парламент ще обсъди вота на недоверие срещу кабинета
					25/02/2009
					 
						СОФИЯ, България -- Обсъждането на седмото поред искане на вот на недоверие срещу кабинета е планирано за сряда (25 февруари), като се очаква гласуването да стане в четвъртък. Опозицията внесе искането срещу левия кабинет на министър-председателя Сергей Станишев във връзка с цялостната му политика, а не по определени въпроси, като например спадането на жизнения стандарт. За да успее, вотът трябва да бъде подкрепен от 121 от общо 240-те депутати. Предишното искане на вот на недоверие, внесено през юли, беше подкрепено само от 84 гласа.
						Други новини -- Прокуратурата ускори разследването на бизнесмен с близки връзки с управляващите партии. Във вторник оттам съобщиха, че ще бъдат повдигнати обвинения срещу Людмил Стойков за пране на пари. Стойков дари пари за кампаниите и на президента Георги Първанов, и на управляващата Българска социалистическа партия. Неговото име се появи заедно с това на неговия бизнес партньор Марио Николов във връзка с измами с фондове по САПАРД. (Дневник, Сега, БНР, Актуално - 25/02/09; Медиапул - 24/02/09)
