Кметът на Тирана ще се кандидатира за лидер на Социалистическата партия
12/11/2003
 
ТИРАНА, Албания -- Кметът на Тирана Еди Рама заяви във вторник (11 ноември), че ще се кандидатира за председател на управляващата Социалистическа партия. Изборът ще се проведе по време на насрочения за 12 декември партиен конгрес. "Вътрешната конкуренция в партията не може и не бива да означава обявяване на война между групи или отделни лица", каза Рама, намеквайки за конфликтите между партийното ръководство и министри от кабинета. Рама се присъедини към партията неотдавна, след като се кандидатира два пъти за кмет с нейна подкрепа. (Албанското радио, Би Би Си - 11/11/03)
