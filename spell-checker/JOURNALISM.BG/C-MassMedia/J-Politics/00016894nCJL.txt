Сръбският парламент прие стратегия срещу корупцията
					09/12/2005
					 
						БЕЛГРАД, Сърбия-Черна гора -- Сръбският парламент прие своята първа антикорупционна стратегия в четвъртък (8 декември), в отсъствието на депутати от опозиционната Сръбска радикална партия и Демократическата партия. Предстои да се изготви план за действие, в който да се определят конкретните мерки и срокове в борбата срещу корупцията. Независима комисия ще бъде създадена, за да контролира осъществяването на стратегията.
						Други новини - Сръбското правителство взе решение да поиска от МВФ да удължи сегашното стендбай споразумение от края на декември до 28 февруари. Според високопоставени служители необходимо е допълнително време, за да се изпълнят всички оставащи задължения. (Б92, РТС, Бета, Танюг, Уеб-сайт на сръбското правителство - 8/12/05)
