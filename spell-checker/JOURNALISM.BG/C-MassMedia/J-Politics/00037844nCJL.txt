Косовският депутат Лимай е готов да се откаже от парламентарния си имунитет
					18/03/2011
					 
						ПРИЩИНА, Косово -- Депутатът от парламента и бивш министър на транспорта и далекосъобщенията Фатмир Лимай каза в четвъртък (17 март), че е готов да се откаже от имунитета си, след като бе уведомен, че ЮЛЕКС е издала заповед за арестуването му по подозрения във военни престъпления, извършени през 1999 г. Други 11 бивши членове на "Армията за освобождение на Косово" (АОК) бяха арестувани за предполагаемото нареждане и извършване на изтезания в косовски лагер. 
						Реагирайки срещу арестите, президентът Беджет Пацоли изрази безпокойство, като заяви: "Твърдо вярваме, че войната на АОК бе справедлива и насочена към освобождението на косовския народ." Два отделни протеста бяха проведени в подкрепа на 12-те арестувани. (Зъри, Косова Сот, Коха Диторе - 18/03/11; РТК, Кохавижън - 17/03/11)
