Турският президент отправи предупреждения, свързани с кампанията за извинение заради арменския геноцид
					04/01/2009
					 
						AНКАРА, Турция -- Президентът Абдула Гюл предупреди, че кампанията за извинение заради убийството на 1,5 милиона арменци от отоманските турци през 1915-1917 г. може да навреди на дипломатическите усилия за нормализиране на отношенията между Турция и Армения, съобщиха медиите в петък (2 януари). "Не мисля, че последните дебати... са позитивен принос", заяви Гюл в телевизионно интервю късно в четвъртък и предупреди за възможна "поляризация". Кампанията, подета през декември от група турски интелектуалция и учени предизвика яростна обществена реакция. Турция и Армения никога не са имали дипломатически отношения, откакто Армения придоби независимост от Съветския съюз през 1991 г. (Хюриет, Заман, Радикал - 02/01/09)
