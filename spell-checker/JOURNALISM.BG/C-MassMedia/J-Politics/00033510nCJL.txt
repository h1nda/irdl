Делегация на ПАСЕ в Тирана ще помага в преговорите
					22/02/2010
					 
						ТИРАНА, Албания -- Делегация от Парламентарната асамблея на Съвета на Европа (ПАСЕ) пристига в Тирана в понеделник (22 февруари), за да помогне за прекратяване на политическата криза в страната. Президентът Бамир Топи посредничи в преговорите между правителството и опозицията, чиито депутати бойкотират парламента, докато не бъде започнато разследване на общите избори от юни 2009 г. Членове на делегацията на ПАСЕ ще се срещнат с Топи, председателя на парламента Йозефина Топали, министър-председателя Сали Бериша и други държавни представители. (Шекули, Лайме, Balkanweb - 21/02/10)
