Расте напрежението между управляващите партии в Сърбия във връзка с президентските избори
					19/12/2007
					 
						БЕЛГРАД, Сърбия -- Демократическата партия (ДП) на президента Борис Тадич ще преразгледа своите отношения с другия основен коалиционен партньор, Сръбската демократическа партия (СДП) на министър-председателя Воислав Кощуница, ако СДП реши да бойкотира президентските избори идния месец, заяви парламентарният секретар на ДП Нада Колунджия във вторник (18 декември). Тя каза, че се надява отговорността и разумът да надделеят. СДП и нейният съюзник, Партията "Нова Сърбия", настояват, че изборите трябва да бъдат проведени, след като бъде решен въпросът за статута на Косово. Засега изборите са насрочени за 20 януари. (Блиц, Политика - 19/12/07; Бета, Б92 - 18/12/07)
