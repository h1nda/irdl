Според съобщенията ЕК може да възобнови преговорите по ССА със Сърбия този месец 
					01/09/2006
					 
						БЕЛГРАД, Сърбия -- Правителството е получило неофициална информация от Брюксел, че преговорите по Споразумението за стабилизация и асоцииране (ССА) ще бъдат възобновени до края на септември, съобщи "Блиц" в петък (1 септември). Вестникът се позовава на правителствени източници, които обаче са подчертали, че Европейската комисия (ЕК) няма да направи компромис по отношение на арестуването и екстрадирането на издирвания обвиняем Ратко Младич като условие за кандидатстване за членство в ЕС. 
						Междувременно в четвъртък правителството инструктира министерството на отбраната да обмисли подробностите по изпращане на сръбски миротворци в Ливан. Министерството трябва също да изпрати и трима офицери в Афганистан. (Блиц - 01/09/06)
