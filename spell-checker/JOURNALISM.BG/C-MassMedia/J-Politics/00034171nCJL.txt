Хърватската СДП търси споразумение по конституционните промени
					15/04/2010
					 
						ЗАГРЕБ, Хърватия -- В сряда (14 април) лидерът на главната опозиционна Социалдемократическа партия (СДП) Зоран Миланович призова за допълнителни преговори по конституционните промени. Той разкритикува управляващия Хърватски демократичен съюз (ХДС) за нежеланието му да направи компромис и предупреди, че това може да застраши присъединителните преговори на страната с ЕС. По същество единственият оставащ проблем е гласуването на диаспората: СДП настоява гласуването да бъде ограничено само в дипломатическите и консулски представителства, с което ХДС не е съгласен. Подкрепата на СДП е от решаващо значение, тъй като промените изискват подкрепата на две трети от депутатите. Заместник-председателят на парламента Владимир Шекс каза, че ако СДП не желае да направи компромис относно гласуването в чужбина, тогава този въпрос ще бъде оставен засега настрана и ще бъдат разгледани само въпросите, изисквани от ЕС. (Вечерни Лист, SeeBiz, Index.hr - 14/04/10)
