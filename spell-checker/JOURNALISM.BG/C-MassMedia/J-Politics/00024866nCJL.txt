Лидерите на БиХ ще възобновят преговорите за конституционните реформи следващия месец в Брюксел
					14/12/2007
					 
						САРАЕВО, Босна и Херцеговина (БиХ) -- Шестте партии от управляващата в страната коалиция ще възобновят преговорите за конституционните реформи в края на януари в Брюксел, заяви лидерът на Хърватския демократичен съюз 1990 (ХДС 1990) Божо Любич в четвъртък (13 декември). Той добави, че това е било решено на неотдавнашна среща на партийните лидери, проведена съвместно с върховния представител Мирослав Лайчак. По-рано тази седмица двете главни хърватски партии ХДС и ХДС 1990 са направили на останалите лидери на партии съвместно предложение за нова държавна структура от федерален тип. (Дневни Аваз, Независне Новине - 14/12/07; Уебсайт на СВП, РТРС, ПБС - 13/12/07)
