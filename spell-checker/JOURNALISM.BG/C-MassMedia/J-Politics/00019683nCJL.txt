До събота македонските партии трябва да представят отчети за финансирането на изборните си кампании 
					22/08/2006
					 
						СКОПИЕ, Македония -- В понеделник (21 август) Държавната избирателна комисия (ДИК) призова партиите и коалициите, участвали в парламентарните избори на 5 юли, да представят възможно най-скоро финансови отчети за разходите по изборните си кампании. Крайният срок е събота (26 август). Говорителят на ДИК Зоран Таневски каза, че от всичките 33 участници в изборите досега само партията на етническите албанци Демократичен съюз за интеграция е предала отчета си. Партиите са длъжни да предоставят информация за лицата, които са им помогнали финансово, както и за получените суми, за да се гарантира прозрачност във финансирането на изборните кампании. (Вечер - 22/08/06)
