Сърбия-Черна Гора се колебае по въпроса за споразумението по МНС, а Македония ще го подпише
26/06/2003
 
БЕЛГРАД, Сърбия-Черна Гора -- Външният министър Горан Свиланович каза в сряда (25 юни), че още е твърде рано да се говори за подписване на споразумение за непредаване на американски граждани на Международния наказателен съд. Той добави, че разговорите с американските експерти ще продължат. Неотдавна представители на федералното правителство споменаха за евентуално временно споразумение, което ще зависи от напредъка на страната в процеса на присъединяване към ЕС.
По съобщение на А1 ТВ Македония ще подпише двустранното споразумение със САЩ. Според източниците, кабинетът се очаква да приеме решение на закрито заседание в четвъртък. (Дневник - 26/06/03; Бета, Танюг, A1 TВ, MИA - 25/06/03)
