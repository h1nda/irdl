Албанският президент Топи отбеляза Световния ден на свободата на печата
					04/05/2010
					 
						ТИРАНА, Албания -- В понеделник (3 май) президентът Бамир Топи призова местните медии да функционират независимо от политиката. След среща с представители на медиите за отбелязване на Световния ден на свободата на печата Топи изрази признание към „всички журналисти, които повлияха на демократичните промени по време на 20-те години демокрация в Албания”. Представителите на медиите се оплакаха, че журналистите нямат колективни трудови договори и че селективното отношение на правителството при осъществяване на рекламната му политика се отразява на финансовата стабилност на медиите. Миналия месец „Фрийдъм Хаус” постави медиите в Албания в категорията „частично свободни”. (Ора Нюз, Шекули, Топ Нюз - 03/05/10)
