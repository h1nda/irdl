Турският премиер Ердоган изключи възможността за предсрочни избори
					21/11/2006
					 
						АНКАРА, Турция -- В понеделник (20 ноември) премиерът Реджеп Тайип Ердоган изключи възможността за предсрочни парламентарни избори, като подчерта, че изборите са насрочени за ноември 2007 г. Според Ердоган едни предсрочни избори биха се отразили отрицателно върху много области, включително икономиката. С това той отговори на направените неотдавна изявления от страна на опозиционните Републиканска народна партия и Партия на националистическото движение. 
						Също в понеделник полицаите от отделението за борба с безредиците трябваше да се намесят, след като леви демонстранти окупираха представителството на информационната агенция "Асошиейтид Прес" в Анкара. Полицията използва сълзотворен газ, за да изкара от сградата 20-те леви активисти, които настояваха за по-добро отношение към затворниците в Турция. Никой не бе ранен. (Сабах - 21/11/06; Заман, AП - 20/11/06)
