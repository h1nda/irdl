Президентът на РС се съгласи, че опозиционният СНСД има шанс да състави нов кабинет
					01/02/2006
					 
						БАНЯ ЛУКА, Босна и Херцеговина (БиХ) -- Президентът на Република Сръбска (РС) Драган Чавич излезе във вторник (31 януари) с изявление, в което признава, че опозиционният Съюз на независимите социалдемократи (СНСД) и новата фракция в законодателния орган на РС, съставена от по-малките опозиционни партии, имат шанс да сформират ново правителство. Чавич се консултира с различни партии за номинирането на нов кандидат за премиер след успешния вот на недоверие, проведен по инициатива на СНСД миналата седмица. (Независне новине - 01/02/06; РТРС - 31/01/06)
