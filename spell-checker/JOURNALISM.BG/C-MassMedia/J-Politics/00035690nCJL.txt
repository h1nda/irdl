Премиерът на БиХ Спирич заяви, че в РС започва нов политически процес
					17/08/2010
					 
						ПОДГОРИЦА, Черна гора -- Премиерът на Босна и Херцеговина (БиХ) Никола Спирич заяви в понеделник (16 август), че в Република Сръбска (РС) започва нов политически процес, след като Международният съд (МС) изрази мнение в полза на независимостта на Косово. В интервю за всекидневника "Дан" в Подгорица, Спирич заяви, че ако Общото събрание на ООН също потвърди независимостта на Косово, това ще отвори път за независимостта на РС. Той добави, че събитията в по-малката област на БиХ ще окажат влияние върху цялостното положение на Балканите. Спирич подчерта, че РС иска да съществува в рамките на Дейтънското мирно споразумение, но ще се възпротиви на създаването на унитарна държава. (РТРС, Радио "Свободна Европа" - 16/08/10)
