Партийни лидери от БиХ ще се срещнат отново тази седмица, за да разговарят за реформите 
					19/11/2007
					 
						САРАЕВО, Босна и Херцеговина (БиХ) -- Политически лидери ще се срещнат в Сараево в четвъртък (22 ноември), за да обсъдят последните събития, свързани с реформите на полицията и конституцията. Срещата бе свикана от босненския член на председателството на БиХ Харис Силайджич. Лидерите на сръбските партии казаха, че ще присъстват, но настояха, че докато настоящата криза - свързана с противопоставянето на новите мерки на пратеника на международната общност Мирослав Лайчак - не бъде решена, преговорите по реформите на полицията и конституцията не могат да започнат. 
						Ситуацията в БиХ ще бъде обсъдена и от външните министри от ЕС на среща в Брюксел в понеделник. Според източниците министрите ще подготвят проект за декларация, критикуваща политиците в БиХ за това, че водят страната към задълбочаваща се криза. (Независне Новине, Дневни Аваз - 19/11/07; РТРС - 17/11/07)
