Последният кръг от преговорите за децентрализация на Косово приключи без споразумение
					07/05/2006
					 
						ВИЕНА, Австрия -- Четвъртият кръг от преговорите за децентрализация на Косово с посредничеството на САЩ приключи във Виена в петък (5 май) без компромис между преговарящите екипи от Белград и Прищина, съобщи на пресконференция заместник-пратеника на ООН Албърт Роън. Роън, който председателстваше двудневната среща, заяви, че сръбската страна настоява да бъдат създадени нови 14 общини, които да бъдат управлявани от етнически сърби в провинцията и за гранични промени за пет други. Албанската страна в Косово настоява за три нови сръбски общини. Макар и да не бе постигнат прелом в преговорите, Роън окачестви размяната на мнения като важна стъпка към окончателното определяне на статута на Косово. Следващият кръг от преговорите, който е насрочен за 23 май, ще се съсредоточи главно върху икономически въпроси. (Политика - 07/05/06; Блиц - 06/05/06; Интерфакс, People's Daily, KosovaLive, ЮПИ, АФП - 05/05/06)
