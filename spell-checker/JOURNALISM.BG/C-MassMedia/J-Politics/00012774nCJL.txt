Социологически проучвания предвиждат победа на социалистите на Нъстасе в румънските избори
					26/11/2004
					 
						БУКУРЕЩ, Румъния -- Социологическо проучване, проведено в четвъртък (25 ноември), посочва управляващата партия на социалдемократите и техните коалиционни партньори като вероятни победители в общите избори с преднина от 6 %. Коалицията, оглавявана от премиера Адриан Нъстасе, е привлякла около 39 % избирателна подкрепа, спрямо 33 % за опозиционния съюз. Малцинствената партия Унгарски демократичен съюз се очаква да спечели 5 %. Досега тя подкрепяше правителството на социалдемократите в настоящия му мандат. Проучването също така прогнозира, че Нъстасе ще поведе президентската надпревара с 40 %, спрямо 30 % за основния му опонент, Траян Бъсеску. (Блумберг - 26/11/04; Ромпрес - 25/11/04)
