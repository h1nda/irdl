Македонският президент изпрати писмо до френския си колега преди важната среща на върха на ЕС
					15/12/2005
					 
						СКОПИЕ, Македония -- В сряда (14 декември) президентът Бранко Цървенковски изпрати писмо до френския си колега Жак Ширак, искайки пълна подкрепа за кандидатурата на Македония за получаване на статут на страна кандидатка за ЕС. Държавните и правителствени ръководители от ЕС ще се срещнат в Брюксел, за да обсъдят кандидатурата на Македония, която вече бе препоръчана от Европейската комисия. Като посочва, че разбира проблемите с бюджета на ЕС, Цървенковски подчертава, че предоставянето на кандидатски статут на страната му ще бъде "победа" за Европа. (Уеб-сайт на македонското правителство, EU Observer, Телма ТВ, Макфакс - 14/12/05)
