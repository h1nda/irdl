БиХ и Япония постигат споразумение за стимулиране на икономическото сътрудничество 
					07/03/2005
					 
						ТОКИО, Япония -- По време на среща в Токио в петък (4 март) боснеският премиер Аднан Терзич и неговият японски колега Юничиро Коизуми се споразумяха да засилят икономическото и търговското сътрудничество. Терзич се срещна с представители на правителството, членове на парламента и на деловите среди. Според Коизуми Токио ще продължи усилията си за възраждане на икономиката на БиХ и ще стимулира японските инвестиции в тази страна. 
						Други новини: Председателят на датския парламент Кристиан Мейдал започна тридневно официално посещение в БиХ в неделя. Мейдал се очаква да проведе срещи с висши представители, включително премиера Терзич и Върховния представител на международната общност Пади Ашдаун. (Фена, НТВ - 06/03/05; Хаят Фена, Киодо Нюз - 04/03/05)
