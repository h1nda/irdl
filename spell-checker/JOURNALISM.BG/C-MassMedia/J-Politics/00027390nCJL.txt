Сръбското правителство подготвя нов закон за политическите партии
					13/08/2008
					 
						БЕЛГРАД, Сърбия -- Правителството подготвя нов закон за политическите партии, който ще намали драстично броя на партиите в страната. Министърът на държавната администрация и местното самоуправление Милан Маркович съобщи във вторник (12 август), че с приемането на закона след два електорални цикъла в Сърбия ще останат около 20 партии, в сравнение с регистрираните в момента 433 партии. През последните пет месеца са се появили 15 нови партии. Според новия закон всяка партия ще трябва да събере 5 000 подписа, преди да получи официален статут, което е малко повече от изискваното в момента. Представляващите малцинства партии ще трябва да събират от 500 до 1 000 подписа. (Данас - 13/08/08; Блиц, B92 - 12/08/08)
