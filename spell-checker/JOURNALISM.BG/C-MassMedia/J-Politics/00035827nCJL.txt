Сръбското правителство одобри споразумение за екстрадиране с Черна гора
					29/08/2010
					 
						БЕЛГРАД, Сърбия -- Правителството прие договор за екстрадиране с Черна гора в петък (27 август), който важи за онези, които са извършили престъпления, наказуеми с повече от три години затвор. "Информирахме Черна гора, че искаме да ратифицираме това споразумение колкото е възможно по-скоро", заяви Слободан Хомен, държавен секретар на Министерството на правосъдието. "Смятам, че то ще бъде сключено в максимално кратък срок, тъй като това е в интерес и на двете страни, и на целия европейски интеграционен [процес]," добави той. Tова споразумение се различава от споразумението, неотдавна подписано с Хърватия. "За разлика от споразумението с Хърватия, което в началната си фаза е ограничено до екстрадирането за сериозни престъпления - особено организираните престъпления и корупцията - с Черна гора ние сме обсъдили и предложили общо споразумение, което трябва да се прилага са всички престъпления, наказуеми с повече от три години затвор", каза Хомен. (Глас Явности - 28/08/10; Бета, Синхуа, Блиц - 27/08/10)
