Германският президент заяви, че вратите на ЕС са отворени за БиХ 
					06/07/2007
					 
						САРАЕВО, Босна и Херцеговина (БиХ) -- Вратите на ЕС остават отворени за БиХ, но темпът на интеграция зависи от темпа на реформи, заяви пред членовете на тристранното председателство в Сараево германският президент Хорст Кьолер. Заедно със съпругата си той бе в четвъртък (5 юли) на еднодневна визита в страната, включваща и посещение на германските военнослужещи в състава на ЮФОР. 
						Дирк Ланге, ръководител на Отдела за Албания и БиХ в Генерална дирекция "Разширяване" на ЕК, също бе в Сараево в четвъртък. Той отбеляза, че през последния месец БиХ е отбелязала напредък в сътрудничеството си с Трибунала на ООН за военни престъпления, но каза, че само това не е достатъчно за подписване на Споразумение за стабилизация и асоцииране. (Независне Новине - 06/07/07; РТРС, НТВ Хаят, Фена, АП - 05/07/07)
