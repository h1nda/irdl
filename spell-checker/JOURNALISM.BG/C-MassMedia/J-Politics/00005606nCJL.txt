Съветът по национална сигурност на България одобри стратегия за преговорите по присъединяване към НАТО
09/01/2003
 
СОФИЯ, България -- Съветът по национална сигурност одобри в сряда (8 януари) становище по въпросите за сигурността и военната отбрана за първия кръг от преговорите по присъединяване на България към НАТО. Преговорите ще се проведат в петък в щабквартирата на НАТО в Брюксел, а вторият кръг ще бъде проведен един месец по-късно. Според официалните представители, Съветът е решил преди края на преговорите да бъде извършен преглед на нуждите за стратегическа отбрана, и заключенията от него да се използват като база за оценка на структурата на въоръжените сили на страната. (БТА, бТВ, Медиапул - 08/01/03)
