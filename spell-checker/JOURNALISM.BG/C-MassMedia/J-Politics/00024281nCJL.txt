Румънската управляваща партия изключи от редовете си бившия министър на земеделието
					19/10/2007
					 
						БУКУРЕЩ, Румъния -- Управляващата Националлиберална партия реши в четвъртък (18 октомври) да прекрати членството на бившия министър на земеделието Дечебал Трян Ремеш за най-малко една година. Ремеш подаде оставка под натиск преди седмица във връзка с обвинения, че е взел 15 000 евро подкуп от местен бизнесмен.
						Междувременно Върховният касационен съд реши да върне така нареченото дело "Замбачиан" в Националната служба за борба с корупцията за допълнително разследване. Делото е свързано с обвинения срещу бившия министър-председател Адриан Нъстасе в изнудване, упражняване на влияние и вземане на подкупи. Неговата съпруга Дана също е обвиняема. Делото срещу Нъстасе бе прекратено през месец март и бе отнесено в Конституционния съд, след като съдиите от Върховния съд решиха, че някои от членовете в законите за отговорността на министрите може да се окажат противоконституционни. (Найн O'клок - 19/10/07; Медиафакс, Hotnews.ro - 18/10/07)
