Албанският парламент отложи гласуването на предложението за освобождаване на главния прокурор
					28/04/2006
					 
						ТИРАНА, Албания -- В четвъртък (27 април) председателите на парламентарните групи на партиите се договориха да отложат за вторник гласуването по искането на управляващата Демократическа партия за освобождаване от длъжност на главния прокурор Теодори Солаку. Демократите го обвиняват във връзки с организираната престъпност.
						По-рано тази седмица Солаку представи пред парламента годишния си отчет за работата на главната прокуратура, в който обвинява правителството за корупцията в страната. Според документа миналата година прокурорите са обработили 16 987 дела с общо 9 439 обвиняеми.
						Други новини -- Прокуратурата повдигна обвинения срещу Алуш Джихани, бивш депутат от Социалистическата партия. Джихани е обвинен в присвояване на финансови средства от Службата за регистриране на ипотеки в Дуръс. (Албейниън Нюз - 28/04/06)
