Албанският премиер Бериша беше преизбран за лидер на Демократическата партия
					15/12/2009
					 
						ТИРАНА, Албания -- В понеделник (14 декември) Демократическата партия (ДП) преизбра с голямо мнозинство министър-председателя Сали Бериша за свой лидер с 1 204 гласа „за” и пет „против”. Бериша, единственият кандидат за поста, каза в своята реч, че ще работи за по-добро бъдеще за албанците. Още веднъж той покани опозиционната Социалистическа партия (СП) да прекрати своя парламентарен бойкот и да се завърне в парламента. Междувременно в понеделник СП продължи своята стачка в пристанищния град Дуръс и обяви провеждането на ежедневни протести до 21 декември, когато в Тирана ще се проведе голяма демонстрация. СП твърди, че ДП е спечелила юнските общи избори чрез манипулиране на гласовете, и настоява да бъде започнато разследване. (Гласът на Америка, Топ Ченъл, Би Би Си, Ора Нюз, Balkan Web - 14/12/09)
