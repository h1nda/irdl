Румънските ЛДП и СДП приключиха преговорите за новото правителство
					17/12/2008
					 
						БУКУРЕЩ, Румъния -- Във вторник (16 декември) победилите на изборите Либералдемократическата партия (ЛДП) и Социалдемократическата партия (СДП) приключиха преговорите за структурата на новото правителство. Кабинетът ще се състои от министър-председател, 18 министри, заместник министър-председател и министър за връзките с парламента. Министерството на правосъдието ще бъде оглавено от независим експерт, за да се гарантира, че реформите ще продължат, каза лидерът на СДП Мирча Джоана. Номинираният за министър-председател Емил Бок обяви, че програмата за управление и имената на избраните за членове на кабинета по всяка вероятност ще бъдат внесени в парламента в петък. (Адевърул, Гъндул, Евениментул Зилеи - 17/12/08; Медиафакс, Агерпрес, Зиаре - 16/12/08)
