Няма договореност за президент на Косово 
					06/04/2011
					
						ПРИЩИНА, Косово -- Посредничеството не успя да доведе до компромис между политическите партии по въпроса за президент на Косово, съобщиха местните медии в сряда (6 април). С посредничеството на посланика на САЩ Кристофър Дел и ръководителя на Международната гражданска служба Питер Фейт се водят консултации с министър-председателя Хашим Тачи, лидера на опозиционната Демократична лига на Косово Иса Мустафа и бившия президент и по-малък партньор в правителствената коалиция Беджет Пацоли. Международните дипломати призовават Тачи и Мустафа да постигнат компромис за избора на президент, за да разчистят пътя пред реформите на избирателната система и промени в конституцията. Политическите партии трябва да се срещнат отново в сряда. (Коха Диторе, Косова Сот, Зъри, Експрес - 06/04/11)
