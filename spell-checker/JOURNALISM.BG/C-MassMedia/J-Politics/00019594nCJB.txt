Необходими са икономически, политически и институционални промени за страните, присъединяващи се към ЕС
					14/08/2006
					С приближаването на балкансите страни към целта им - присъединяването към ЕС - те трябва да изпълнят икономическите изисквания за това. Икономистът и бивш министър на финансите на Румъния Даниел Даяну очертава някои от ключовите проблеми.
					От Даниел Даяну за Southeast European Times в Букурещ -- 14/08/06
 
					 
						
Въпреки тревогите по отношение на ангажираността на ЕС към процеса на разширяването, балканските страни все пак се приближават към целта на присъединяването си към Съюза. [Архив]
						Две страни в Югоизточна Европа - Румъния и България - се очаква да се присъединят към Съюза на 1 януари 2007 г. По отношение на друга страна, Хърватия, вероятно ще се действа по по-бърза процедура. Въпреки тревогите по отношение на ангажираността на ЕК към процеса на разширяването, балканските страни все пак се приближават към целта на присъединяването си към Съюза. Приемайки, че това е така, регионалните правителства сега трябва да извършат необходимите икономически, институционални и политически промени. Да разгледаме например изискванията за икономическата политика. 
						Първо, важно е да се направи разграничението между "функционираща пазарна икономика" и икономика, която има капацитет да поеме шоковоте чрез една силно конкурентноспособна среда, както това става в ЕС. Освен това икономическата конкуретноспособност трябва да се разбира в по-дълбок смисъл. Присъединяването към Европейския клуб изисква съобразяване с пакет от правила, които са в разрез с прерогативите на традиционната политика. Така например, движението на свободния капитал (либерализации на капиталовата сметка) е задължително в ЕС, докато преждевремнното отваряне е опасно. 
						По същия начин, новите страни-членки трябва да влязат в еврозоната рано или късно. Икономика, която не е достатъчно конкурентноспособна ще срещне много трудности в зоната на единна валута. 
						Задължително е страните, присъединяващи се към ЕС да имат действащи ключови институции и механизми: финансов посреднически сектор и независима централна банка, значителен частен сектор, където правата на собствеността са ясно определени и защитени, функционираща съдебна система и приложими закони. Задължителна предпоставка също е и способността за ефективна борба с корупцията и организираната престъпност. 
						Икономиката трябва да бъде стабилна. Това означава снижаване на инфлацията до едно разумно равнище, и то постоянно, и поддържането на нисък бюджетен дефицит, като се контролират квазифискалните дефицити. Предпоставките за икономическа стабилност е действието на твърдо ограничаване на бюджета и създаването на добри управленчески практики както в държавния, така и в частния сектор. Ниският бюджетен дефицит означава също справяне с нарастващия натиск върху пенсионната система. 
						Секторът на услугите предизвиква загриженост. Не е особено умно той да бъдат приватизиран сляпо. Всъщност съществуват услуги, които трябва да останат в държавния сектор; това, което трябва да се направи в този случай, е да се осъществи добро управление. Услугите, които преминават в частни ръце трябва да бъдат добре регулирани, така че потребителите да не бъдат ощетявани с прекалено високи тарифи. 
						
Развитието на стабилна икономика е едно от главните предизвикателства, които стоят пред много от страните-кандидатки. [ЕС]
						Необходими са обаче някои предупреждения в подкрепа на горните наблюдения. Истината е, че икономическата политика винаги включва компромиси. 
						Ниска годишна инфлация със стойности от 2 до 3 процента, не е лесно да бъде постигната от икономики, които все още изостават, където доходът на глава от населението е от 5 до 10 пъти по-нисък от средните стойности в ЕС (в PPP изражение). В икономиките, които се развиват с по-бързи темпове, натискът на търсенето се сблъсква с дезинфлацията. Това може също да се случи, защото цените на услугите (нетъргуеми) нарастват постоянно - т. н. ефект на Баласа-Самюелсън. Както и в Централна и Източна Европа, икономиките в балканските страни регистрираха ръст от повече от 5 процента средно през последните години. Справедливо е да се признае обаче, че стабилният растеж изисква и формирането на повече фиксиран капитал и инвестиране в човешки капитал. 
						Ниският бюджетен дефицит понастоящем може би е заблуждаващ поради две причини. Едната е, че той вероятно прикрива хронично, сериозно намалено финансиране на важни държавни сектори като инфраструктурата, образованието и здравеопазването. Другата причина е, че след влизането в ЕС новите членки ще трябва да увеличат държавните разходи, за да изпълнят задълженията си по acquis. Следователно могат да възникнат ситуации, в които бюджетният дефицит ще се окаже извън контрол. 
						Ако политиците не съумеят да подобрят събирането на данъците и реформирането на социалната държава (включително и пенсионната система), растящият бюджетен дефицит може да навреди на икономическата стабилност. Растящият дефицит, получен от нарастването на дефицита по текущата сметка не е аномалия в бързо развиващите се нови икономики. Всъщност дефицитът по текущата сметка нараства в повечето страни от Централна и Източна Европа поради разликите в икономическия растеж в сравнение с другите по-стари страни-членки на ЕС и растящите банкови кредити, отпускани на частния сектор. 
						На фона на либерализацията на капиталовата сметка дефицитите по текущата сметка, които не се финансират основно от вътрешно пряко инвестиране, носят големи рискове. Именно размерът на външния дефицит усложнява задачата на експертите, когато трябва да решат коя е разумната бюджетна политика. Това обяснява защо МВФ настоява България да постигне бюджетен излишък - дефицитът по текущата сметка надмина 12 процента от БВП напоследък, а валутният борд не позволява промени в обменния курс. 
						Тук отново се връщаме към въпроса за конкурентноспособността. Тъй като капиталовите потоци могат да бъдат доста големи, или инфлационните разлики доста високи, обменният курс може да се окаже нереално надценен. Това може да ерозира конкурентноспособността и да унищожи работни места. Резултатът би бил особено пагубен за икономики, в които безработицата е много висока, както е в страните в Западните Балкани. Ниските заплати не са панацея, когато китайски и други азиатски стоки наводняват европейските пазари. До голяма степен, глобализацията анулира конкурентното преимущество на ниските заплати в Европа. Трансферът на нови информационни и комуникационни технологии, съчетан със значително инвестиране в създаването на човешки капитал, е задължително условие за дългосрочна конкурентноспособност. 
						И не на последно място, значителната миграция може да доведе до важни придобивки, но може също така да се окаже и проблем. Големите парични помощи (в размер на милиарди евро за Румъния и България) могат да финансират между 25 и 40 процента от търговския дефицит. Но те означават и загуба на висококвалифицирани работници и в много случаи - нарушаване на семейния живот. И все пак за икономики, които страдат от огромна безработица, като тези в Западните Балкани, износът на работна ръка общо казано е положително явление. 
						 Изводът е, че експертите в Западните Балкани трябва да вдигнат поглед от икономическите резултати от последните години, да осмислят дълбоко действащите тенденции, да бъдат прагматични и да се поучат от опита на настоящите стари и нови страни-членки на ЕС.
