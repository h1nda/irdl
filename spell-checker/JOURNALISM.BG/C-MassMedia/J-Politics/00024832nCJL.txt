Румънският министър-председател прие оставката на министъра на правосъдието
					11/12/2007
					 
						БУКУРЕЩ, Румъния -- Министър-председателят Калин Попеску Търичану прие оставката на министъра на правосъдието Тудор Киуариу в понеделник (10 декември). Министърът обяви своето намерение да напусне поста си в неделя поради обвинения в корупция. Търичану отказа да посочи евентуални негови наследници, като каза, че има различни предложения и критерии.
						Също в понеделник президентът Траян Бъсеску подписа указ за назначаването на Борбели Кароли за нов министър на съобщенията и информационните технологии. Кароли заменя Илиу Винклер, който подаде оставка наскоро, за да заеме депутатското си място в Европейския парламент. (Найн o'клок, Зиарул Финанчиар, Зиуа, Ромъния Либера - 11/12/07; Ромпрес, Hotnews.ro, Медиафакс, Синхуа, БМРР - 10/12/07)
