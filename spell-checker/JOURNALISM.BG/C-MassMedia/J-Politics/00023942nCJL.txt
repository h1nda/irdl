Пет балкански страни подписаха споразумения с ЕС за облекчаване на визовия режим и реадмисия
					19/09/2007
					 
						БРЮКСЕЛ, Белгия -- ЕС подписа във вторник (18 септември) споразумения за облекчаване на визовия режим и реадмисия с пет балкански страни. Споразумението намалява визовите такси и опростява правилата за издаване на визи за определени групи граждани: държавни служители, студенти, учени и бизнесмени, от Албания, Босна и Херцеговина, Македония, Сърбия и Черна гора, считано от 1 януари 2008 г. 
						В замяна на това от страните от Западните Балкани ще се очаква да демонстрират укрепване на върховенството на закона, по-големи усилия в борбата с организираната престъпност и корупцията, както и повишен административен капацитет по отношение на контрола на границите и сигурността на документите. (Дневни Аваз, Фена, НТВ Хаят, РТРС, СРНА, АП, Макфакс, МИА, МИНА, Танюг - 18/09/07)
