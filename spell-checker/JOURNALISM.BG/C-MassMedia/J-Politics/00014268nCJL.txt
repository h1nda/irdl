Бомбен атентат срещу партийна централа в Косово 
					18/04/2005
					 
						ПРИЩИНА, Косово, Сърбия-Черна Гора -- Бомба избухна в Прищина в събота (17 април) вечерта, като нанесе щети на сградата на малка опозиционна партия. Говорител на полицията на ООН каза, че организацията OРA начело с изтъкнатия косовски албански издател Ветон Сурой е била прицел на нападението. Три деца, живеещи в апаратамент на втория етаж на сградата, получиха медицинска помощ за леките си наранявания. 
						Други новини: Бившият премиер Рамуш Харадинай се завърна за кратко в Косово, за да присъства на погребението на брат си в неделя. Двадесет и тригодишният Енвер Харадинай бе убит в петък, като според полицията на ООН той е станал жертва на насилие между враждуващи кланове. Рамуш Харадинай ще отговаря по обвинения във военни престъпления пред Трибунал на ООН в Хага. (Ройтерс, AП, Бета, Taнюг - 18/04/05; Ройтерс - 17/04/05)
