Дипломат от ОССЕ призова албанските партии да възобновят усилията си по избирателната реформа
					13/04/2006
					 
						ТИРАНА, Албания -- В сряда (12 април) посланикът на ОССЕ в Тирана Павел Вацек призова политическите партии в страната незабавно да възобновят диалога по важната избирателна реформа и да направят необходимото, за да може да започне работа специална парламентарна комисия по този въпрос. Като приветства постигнатото неотдавна споразумение между управляващата и опозиционните партии, което сложи край на двумесечната парламентарна криза, Вацек подчерта, че не трябва да се губи повече време преди изборите тази есен.
						Също в сряда Съветът на Европа съобщи, че неговите докладчици са завършили мисията си в Тирана. Събраната от тях информация ще се използва за изготвяне на нов мониторингов доклад, който ще бъде официално публикуван през ноември. (Албейниън Нюз - 13/04/06; Уеб сайт на СЕ - 12/04/06)
