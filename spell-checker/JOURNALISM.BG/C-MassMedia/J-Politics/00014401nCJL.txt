Хърватският президент заявява, че планът за действие на правителството ще подобри отношенията с трибунала за военни престъпления
					29/04/2005
					 
						ЗАГРЕБ, Хърватия -- Президентът Стипе Месич изказа в четвъртък (28 април) увереност, че ситуацията между Хърватия и Хагския трибунал за военни престъпления ще бъде доста по-различна след прилагането на плана за действие от шест точки, предложен от премиера Иво Санадер на първото заседание на оперативната група на ЕС за Хърватия. Бившият заместник външен министър Хидо Бишчевич бе назначен за координатор на изпълнението на плана.
						Други новини: В четвъртък министърът на правосъдието Весна Скаре-Озболт внесе допълнителна информация в трибунала на ООН в опит за прехвърляне на делото срещу трима сръбски обвиняеми заразглеждане от местен съд. Хърватия иска да съди офицерите от бившата югославската армия Веселин Сливанчанин, Мирослав Радич и Миле Мъркшич, обвинени в убийството на 200 хърватски затворници през 1991 г. във Вуковар. Сърбия и Черна гора също е подала искане за разглеждане на тези дела от местен съд. (Вечерни лист, Виесник - 29/04/05; ХИНА, AФП - 28/04/05)
