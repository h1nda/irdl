Президентът на република Сръбска Чавич заяви, че трябва да бъде намерено решение на въпроса с реформите в полицията
					14/07/2005
					 
						БАНЯ ЛУКА, Босна и Херцеговина (БиХ) -- Всички отговорни лица и особено политиците в Република Сръбска (РС) трябва да работят за намиране на приемливо решение на проблема с полицейската реформа в БиХ, каза президентът на Република Сръбска Драган Чавич в интервю, публикувано в "Дневни аваз" в четвъртък (14 юли). Чавич подчерта, че възможността за започване на преговори по Споразумение за стабилизация и асоцииране през ноември не трябва да се пропуска, тъй като не е ясно кога ще се появи нова такава. (Дневни аваз - 14/07/05)
