Румънският парламент очаква Бъсеску да номинира новите началници на разузнаването
					21/09/2006
					 
						БУКУРЕЩ, Румъния -- Говорителят на Сената Николае Вакарою заяви в сряда (20 септември), че очаква президентът Траян Бъсеску да номинира новите началници на румънската разузнавателна служба и румънското външно разузнаване, след като парламетът вече прие оставките на предишните ръководители на двете служби. Раду Тимофте и Георге Фулга се оттеглиха към края на юли след изчезването на родения в Сирия бизнесмен Омар Хайсам, обвинен в организиране на отвличането през март 2005 г. на тримата румънски журналисти в Ирак. Парламентът планира да дискутира назначенията на новите шефове на разузнаването през октомври. (Антена 3 ТВ, Найн О'Клок - 21/09/06)
