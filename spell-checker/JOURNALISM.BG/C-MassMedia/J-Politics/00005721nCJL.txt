Щайнер изключва преговори за бъдещето на Косово през 2003 г.
21/01/2003
 
ПРИЩИНА, Косово, Югославия -- Ръководителят на мисията на ООН Михаел Щайнер заяви в обръщение по телевизията в понеделник (20 януари), че тази година няма да бъде възможно започването на преговори за бъдещето на провинцията. Той изрази отново позицията на международната общност, според която такива преговори могат да започнат едва след като Косово стане политически и икономически стабилно. Относно призивите на местни политици за по-голяма независимост, Щайнер заяви, че местните институции трябва първо да "заработят по-сериозно" за изпълнението на текущите си задължения. (АП, АФП - 20/01/03)
