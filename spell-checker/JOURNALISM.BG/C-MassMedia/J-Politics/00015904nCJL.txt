Гръцкото правителство смята да преработи трудовите закони за държавния сектор
					12/09/2005
					 
						АТИНА, Гърция -- В събота (10 септември) премиерът Костас Караманлис каза в своя реч, че правителството възнамерява да преработи трудовите закони за държавния сектор, за да направи държавните фирми по-ефективни. Той каза, че вече е минало времето на политиката "работа до живот" в държавните компании и работниците в тях ще бъдат наемани по силата на законите, валидни за служителите в частния сектор. Караманлис цитира споразумение с профсъюзите от "Хеленик телеком" като модел за тази реформа. Около 10000 работници излязоха по улиците на Солун в събота, за да протестират срещу плановете на правителството. (Катимерини - 12/09/05; Блумбърг, АНА, МПА - 10/09/05)
