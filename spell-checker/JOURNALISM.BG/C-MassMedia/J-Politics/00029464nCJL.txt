Президентът на Сърбия Тадич отново отхвърли възможността за провеждане на предсрочни избори
					02/03/2009
					 
						БЕЛГРАД, Сърбия -- Президентът Борис Тадич от управляващата Демократическа партия (ДП) отново отхвърли в неделя (1 март) възможността за провеждане на предсрочни избори тази година. На заседание на Управителния комитет на ДП Тадич подчерта, че 2009 г. не е година на избори и икономически растеж, а по-скоро време за запазване на националния, икономически и държавен капацитет. Той подчерта, че изборите ще бъдат само в тежест на икономиката и ще забавят програмата за икономически реформи в период, когато Сърбия се бори със световната икономическа криза. Тадич призова опозицията да действа конструктивно и да подкрепи осъществяването на антикризисен пакет, одобрен правителството. Опозицията вместо това многократно призовава за предсрочни избори. (Бета, Taнюг, Б92, ФоНет - 01/03/09)
