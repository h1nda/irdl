Парламентът на ФБиХ прие важни промени в закона за ветераните
					25/02/2010
					 
						САРАЕВО, Босна и Херцеговина (БиХ) -- В сряда (24 февруари) Камарата на представителите на парламента на Федерация БиХ (ФБиХ) прие промени в закона за ветераните от войните, което е ключово условие за отпускането на следващия транш от стендбай споразумението за 1,2 милиарда евро с МВФ и допълнително финансиране от Световната банка и Европейската комисия. Законът има за цел да се намалят разходите за ветераните от войните и техните семейства и да се проведе преброяване, за да се определи колко хора наистина се нуждаят от държавна помощ. Депутатите одобриха и закон за заплатите в публичния сектор, според който заплатите могат да бъдат намалени по-късно тази година, ако предвидените приходи не бъдат събрани. Горната камара на парламента ще обсъди мерките в четвъртък. (БХРТ, Дневни Аваз, Dnevnik.ba, Ройтерс - 24/02/10)
