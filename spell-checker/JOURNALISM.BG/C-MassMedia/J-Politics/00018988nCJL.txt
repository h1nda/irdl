Основната опозиционна партия в Хърватия внесе предложение за вот на недоверие срещу кабинета
					20/06/2006
					 
						ЗАГРЕБ, Хърватия -- В понеделник (19 юни) основната опозиционна сила - Социалдемократическата партия (СДП) - внесе предложение за вот на недоверие срещу кабинета. Проблемът е свързан с Пожешко-славонска жупания, чийто бюджет е блокиран вече от два месеца и половина заради стар дълг от 47 млн. евро. СДП, която доминира в местното управление на окръга, твърди, че кабинетът се бави с изплащането на дълга с цел да попречи на работата на местните партийни дейци. Президентът Стипе Месич обеща да обсъди въпроса с премиера Иво Санадер. 
						Също в понеделник Хърватия и ЕС започнаха първата фаза на проверката по главата от преговорите "Статистика". Хърватски експерти смятат, че 50 % от националното законодателство в тази област отговаря на изискванията на ЕС. (Нови Лист, Весник - 20/06/06; ХРT - 19/06/06)
