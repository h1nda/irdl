Избирателният орган на БиХ предупреждава партиите за наближаващия краен срок
					26/11/2006
					 
						САРАЕВО, Босна и Херцеговина (БиХ) -- Председателят на Централната избирателна комисия Стиепан Микич предупреди основните политически партии в петък (24 ноември), че разполагат с уикенда, за да спазят законния краен срок за формиране на управляващи блокове на държавно и областно равнище. Крайният срок изтича в понеделник, 30 дни след публикуването на официалните изборни резултати. При неспазване на срока, въпросът ще се придвижи към Конституционните съдилища на БиХ и на Федерация БиХ (ФБиХ).
						В петък изтече и законният срок за представяне на кандидатури за поста премиер на БиХ. Подадени са най-малко три кандидатури, включително и на настоящия премиер Аднан Терзич. (ПБС БиХ, РТРС, Дневни аваз, Независне новине, Ослободение, Pincom.info - 25/11/06)
