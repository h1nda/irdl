Главният преговарящ на БиХ каза, че страната му е готова за предстоящия старт на преговорите по ССА с ЕС
					24/11/2005
					 
						БАНЯ ЛУКА, Босна и Херцеговина (БиХ) -- В сряда (23 ноември) главният преговарящ с ЕС Игор Давидович каза, че БиХ е готова за преговорите по Споразумението за стабилизация и асоцииране, които трябва да започнат в петък с официална церемония по откриването им. Техническите преговори вероятно ще започнат в средата на януари. Давидович добави, че съставът на босненския преговарящ екип ще бъде определен през следващите десет дни, след което ще има няколко неофициални срещи с ЕС, за да се уточнят всички останали подробности. (Дневни аваз - 24/11/05; Фена - 23/11/05)
