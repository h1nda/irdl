Бивш министър-председател на Румъния даде под съд настоящия премиер
					19/02/2009
					 
						БУКУРЕЩ, Румъния -- Бившият министър-председател Калин Попеску Търичану е завел дело срещу настоящия премиер Емил Бок за клеветнически изявления за ролята, която правителството на Търичану е играло в предоставянето на концесии за проучвания за нефт и газ в Черно море, обяви в сряда (18 февруари) адвокатът на Търичану. Бок обвини кабинета на Търичану в незаконна промяна на договор за проучвания от 1992 г. в концесия, дадена без търг на британската компания "Стърлинг Рисорсиз". Бок заяви, че очаква делото, за да види как точно оригиналния договор е мутирал в концесионна сделка. Търичану неколкократно отрече да е извършвал нещо незаконно и заяви, че Бок използва случая, за да отвлече вниманието на обществеността от провала на своето правителство да се справи с настоящите проблеми. (Котидианул - 19/02/09; Зиарул, Ройтерс - 18/02/09)
