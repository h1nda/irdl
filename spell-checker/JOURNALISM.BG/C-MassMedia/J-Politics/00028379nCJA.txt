Германско-македонски семинар за политически мениджмънт и дипломация
					14/11/2008
					Германска фондация и македонска институция за висше образование проведоха семинар за политически мениджмънт и дипломация за млади македонци. 
					От Горан Трайков за Southeast European Times в Скопие – 14//11/08
 
					 
						
ВМРО-ДПМНЕ организира конференция под надслов "Политически мениджмънт и дипломация" заедно с фондация "Кондрад Аденауер" и института "Павел Сатев" в Скопие. [Архив]
						Управляващата македонска партия ВМРО-ДПМНЕ в сътрудничество с фондация "Конрад Аденауер" (КАФ) и институтът "Павел Сатев" в Скопие, организираха семинар по политически мениджмънт и дипломация като част от дейността на гарманската фондация в балканската страна. Млади участници се включиха в семинара, който се проведе от 26 октомври до 2 ноември. 
						КАФ, наречена на бившия първи канцлер на Западна Германия, откри своя офис в Скопие през 2000 г., където тя започна да предлага политическо обучение на студенти, млади политици и журналисти. 
						КАФ провежда повече от 200 проекти в повече от 120 страни в света. Нейните главни цели включват укрепване на демокрацията и прокламиране на обединението на Европа. 
						Известни политици и професори от Македония и други страни изнесоха лекции на семинара, официално известен като Шеста политическа академия по политически мениджмънт и дипломация. Сред тях бяха премиерът Никола Груевски, вицепремиерът Ивица Бочевски, вицеприемиерът Зоран Ставрески и външният министър Антонио Милошоски. 
						"Качественото обучение е част от основните приоритети на ВМРО-ДПМНЕ и ние подкрепяме целта за повишаване на нивото на политическа информираност сред македонския народ. Академията е доказателство за успешно сътрудничество с фондация "Кондар Аденауер", заяви Груевски в своето изказване. 
						Семинарът бе наречен Шеста политическа академия, тъй като пет предишни семинара са обучили повече от 400, най-вече млади, участници за бъдещи роли в македонския политически живот. 
						Президентът на института "Павел Сатев" Панде Лазаревски окачестви академията като доказателство за съвместните усилия на КАФ и Македония да предложат решения на македонските проблеми. 
						Груевски раздаде сертификати за завършване на академията на специална церемония.
