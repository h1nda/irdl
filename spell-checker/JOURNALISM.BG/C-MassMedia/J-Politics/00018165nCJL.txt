Сърбия и Черна гора и САЩ подписаха споразумение за предотвратяване на разпространението на оръжия за масово унищожение
					06/04/2006
					 
						БЕЛГРАД, Сърбия и Черна гора -- В сряда (5 април) министърът на отбраната на Сърбия и Черна гора Зоран Станкович и посланикът на САЩ в Белград Майкъл Полт подписаха споразумение за предотвратяване на разпространението на оръжия за масово унищожение. Полт каза, че това доказва взаимното желание за сътрудничество и ще засили двустранните връзки в областта на отбраната и въоръжените сили. Веднага щом споразумението бъде ратифицирано от сръбския парламент, Вашингтон ще предостави над 800000 долара за обучение в областта на граничния контрол. (Танюг, РТС, ЮПИ - 05/04/06)
