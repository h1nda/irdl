Правителството на БиХ прие протокол за изменение на гранично споразумение с Хърватия
30/07/2003
 
САРАЕВО, Босна и Херцеговина (БиХ) -- Съветът на министрите прие протокол във вторник (29 юли) за изменение на споразумение с Хърватия за свободно гранично движение през пристанище Плоче. Двете страни по-рано се бяха договорили да приемат съответни промени и да създадат съвместна комисия, отговаряща за тълкуването и прилагането на споразумението. В случай на разногласия в комисията всяка страна ще назначи арбитри. Върховният представител Пади Ашдаун междувременно планира да направи кратко посещение в Хърватия, за да обсъди регионалното сътрудничество. (СВП - 30/07/03; СРНА - 29/07/03)
