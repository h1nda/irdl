Според медиен репортаж изборите в Македония ще се проведат през май
					20/02/2006
					 
						СКОПИЕ, Македония -- В края на миналата седмица източници са заявили пред скопската телевизия A1 ТВ, че парламентарните избори вероятно ще се проведат на 28 май. Датата се разглежда като компромис между управляващата коалиция, която настояваше за избори през юли, и опозицията, която твърди, че при летни избори ще има по-ниска избирателна активност. Високопоставени длъжностни лица от ЕС посетиха Скопие към края на миналата седмица за обсъждане на изборите и други въпроси. 
						Други новини -- Демократичният съюз за интеграция, по-малкият партньор в коалиционното правителство, представи в петък законопроект за статута на бившите членове на вече разпуснатата "Армия за национално освобождение" (АНО). В законопроекта не се употребява съкращението АНО, което е заменено с "участниците във въоръжения конфликт от 2001 г." Според съобщенията той предвижда същото отношение и придобивки за бившите етнически албански бойци и техните семейства, каквито се предлагат и на бившите членове на македонските сили за сигурност. (A1 TВ - 19/02/06; Утрински весник - 18/02/06; A1 TВ - 17/02/06)
