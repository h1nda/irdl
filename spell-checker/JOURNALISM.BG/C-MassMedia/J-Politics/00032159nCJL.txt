Хърватската опозиция иска дебат по споразумението за границата
					29/10/2009
					 
						ЗАГРЕБ, Хърватия -- Опозиционните партии отхвърлиха споразумението за уреждане на граничния спор между Хърватия и Словения, която бе представена от министър-председателя Ядранка Косор на извънредно заседание в сряда (28 октомври). Косор искаше да постигне договореност с опозицията, преди да получи подкрепа от кабинета. Опозицията обаче заяви, че споразумението не е прозрачно и съдържа потенциално вредни разпоредби, преди всичко във връзка с достъпа на Словения до открито море. Зоран Миланович, лидер на опозиционната Социалдемократическа партия (СДП), настоя, че е необходимо допълнително обсъждане, и призова президента Стипе Месич също да представи своята позиция по споразумението.
						Косор подчерта важността на консенсуса, признавайки, че Словения може отново да блокира присъединителните преговори на Хърватия с ЕС. Тя ще се срещне отново с представители на СДП в петък. Всяко споразумение със Словения ще има нужда от подкрепата на две трети от депутатите в парламента. (Весник, ХРТ, Ютарни Лист, ХИНА - 28/10/09)
