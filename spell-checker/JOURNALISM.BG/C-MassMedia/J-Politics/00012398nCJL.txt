БиХ приема важни закони за съдебно преследване на военни престъпления от местен съд 
					22/10/2004
					 
						САРАЕВО, Босна и Херцеговина (БиХ) -- В четвъртък (21 октомври) Камарата на народите на БиХ прие три поправки, чиято цел е да се улесни съдебното преследване на военни престъпления в страната. Бяха направени промени в законите за съдилищата, прокуратурата и прехвърлянето на делата за военни престъпления от Хага на съда в БиХ. Според местните медии Камарата на народите и Камарата на представителите са приели различни варианти на трите закона и те трябва да бъдат хармонизирани преди въвеждането им. По-рано тази седмица върховният представител в БиХ Пади Ашдаун и главният прокурор на ООН за военни престъпления Карла дел Понте призоваха парламента да приеме необходимото законодателство, за да гарантира, че съдийската камара за военни престъпления в БиХ ще може пълноценно да заработи до януари. (Фена, ПБС БиХ - 21/10/04)
