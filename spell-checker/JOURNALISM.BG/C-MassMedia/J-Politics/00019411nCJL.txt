Албанският президент Мойсиу призова партиите да изгладят различията си по избирателната реформа
					28/07/2006
					 
						ТИРАНА, Албания -- По време на кръгла маса в четвъртък (27 юли) президентът Алфред Мойсиу предупреди, че Албания не може да проведе местни избори тази зима при сегашния избирателен кодекс и при съществуващата избирателна инфраструктура. Той призова всички политически партии да постигнат компромис, за да може парламентарната комисия по избирателната реформа да възобнови работата си. Президентът каза, че напредъкът през последните седем месеца е почти невидим и призова да се вземат под внимание препоръките на ОССЕ/ОДИЧП.
						Също в четвъртък парламентът единодушно ратифицира Споразумението за стабилизация и асоцииране (ССА) между Албания и ЕС. Споразумението, подписано на 12 юни, определя икономическите и политическите критерии, които Апбания трябва да изпълни в процеса на интеграция с ЕС. (Албейниън Нюз - 28/07/06; Уеб сайт на албанския президент - 27/07/06)
