Македонският президент настоява за започване на кампания по разоръжаването
31/01/2003
 
СКОПИЕ, Македония -- Президентът Борис Трайковски е много обезпокоен от увеличаването на броя на криминалните престъпления и инциденти, заяви неговият говорител Борян Йовановски в четвъртък (30 януари). Трайковски е убеден в необходимостта от кампания против престъпността, тъй като нарастващият брой на престъпленията може да застраши сериозно демократичните институции и законността. Президентът настоява за по-скорошното започване на кампанията за конфискуване на незаконните оръжия. Йовановски добави, че създаването на Национален съвет за сигурност на Република Македония скоро ще бъде факт и президентът ще свика първата му сесия много скоро. (Дневник - 31/01/03; Макфакс - 30/01/03)
