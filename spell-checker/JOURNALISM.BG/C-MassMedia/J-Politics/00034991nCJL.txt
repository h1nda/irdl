САЩ и Румъния започнаха преговори за противоракетния щит 
					18/06/2010
					 
						БУКУРЕЩ, Румъния -- Заместник-министърът на външните работи Богдан Ауреску съобщи в четвъртък (17 юни), че Букурещ и Вашингтон са започнали преговорите за разполагане на елементи на предложения от САЩ противоракетен щит в Румъния. Заместник държавният секретар на САЩ по въпросите на контрола на въоръженията и международната сигурност Елън Таушер потвърди в Букурещ, че тя и нейната делегация ще проведат „консултации… по въпроси на сигурността от взаимен интерес”, включително за противоракетния щит. Румъния беше официално поканена да се присъедини към проекта през февруари. Тя ще приеме на своя територия прехващачи на балистични ракети със среден обсег, които ще влязат в действие до 2015 г. (АФП, Hotnews.ro, Евениментул Зилеи - 17/06/10)
