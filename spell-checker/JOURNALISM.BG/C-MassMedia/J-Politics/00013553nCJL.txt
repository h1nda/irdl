Македонски партии отновно потвърждават ангажимента си към евроинтеграцията
					10/02/2005
					 
						СКОПИЕ, Македония -- Лидерите на основните партии в парламента отново потвърдиха ангажимента си към процеса на евроинтеграция. По време на среща, свикана от премиера Владо Бучковски в сряда (9 февруари), партиите се споразумяха за сформиране на междуведомствен Национален съвет за евроинтеграция. В него ще участват представители на парламента, президентството, правителството и неправителствени организации, а също и преставители на медиите. В понеделник Скопие възнамерява да предаде отговорите си на обемистия въпросник на ЕС в очакване да получи официален статут на кандидат за ЕС. 
						Други новини: В сряда бяха открити нови полицейски участъци в бившите кризисни села Арачиново и Матейче. Проектът за укрепване на сигурността бе съвместно финансиран от правителствата на Унгария, Холандия и Швейцария. (Утрински весник, Дневник - 10/02/05; A1 TВ, Макфакс - 09/02/05)
