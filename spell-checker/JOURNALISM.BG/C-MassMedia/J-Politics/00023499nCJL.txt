Сърбия осъди изказаната публично от албанския президент подкрепа за независимостта на Косово
					09/08/2007
					 
						БЕЛГРАД, Сърбия -- Правителството реагира остро в сряда (8 август) на подкрепата на албанския президент Бамир Топи за независимостта на Косово, която той изрази след срещата си в понеделник с косовския президент Фатмир Сейдиу. В четвъртък албанските медии публикуваха част от писмената нота, изпратена от сръбското правителство. В нея позицията на Топи се определя като "абсолютно неприемлива" и се казва, че "подобни изявления са причина за ниското равнище на отношенията между двете страни". (Макфакс - 08/08/07)
