Започна вторият кръг от техническите преговори на Сърбия и Черна гора по ССА
					23/02/2006
					 
						БЕЛГРАД, Сърбия и Черна гора -- Вторият кръг от техническите преговори на Сърбия и Черна гора по Споразумението за стабилизация и асоцииране с ЕС започна в Белград в сряда (22 февруари). След заседанието ръководителят на сръбския екип, заместник-премиерът Миролюб Лабус, каза, че преговорите са започнали под "сянката на подозрението", че издирваният за военни престъпления Ратко Младич е на сръбска територия и правителството знае къде е той, но не желае да го залови. 
						Също в сряда председателят на съдебния състав по делото срещу Слободан Милошевич каза на обвиняемия да ускори защитата си. Милошевич е използвал четири пети от отреденото му време за частта от процеса, свързана с Косово, без да засегне обвиненията, свързани с войните в Босна и Херцеговина и Хърватия. (Бета, Танюг, АП, Ройтерс - 22/02/06)
