Хърватският парламент одобри Попияч за икономически министър
					20/11/2009
					 
						ЗАГРЕБ, Хърватия -- Парламентът одобри в четвъртък (19 ноември) Джуро Попияч за нов икономически министър на страната. Той ще заеме мястото на Дамир Поланчец, който подаде оставка в края на миналия месец на фона на корпоративен скандал около хранителната компания "Подравка". Депутатите одобриха също номинациите на министъра на здравеопазването Дарко Милинович и на финансовия министър Иван Шукер за вицепремиери. Двамата ще запазят другите си портфейли. Попияч каза, че ще представи конкретни решения за дългосрочните и краткосрочни икономически проблеми, включително за изпадналия в затруднения сектор на корабостроенето. (ХРТ, ХИНА, Пословни, Нова ТВ, Нови Лист, СТА - 19/11/09)
