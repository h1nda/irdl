Парламентът на РС заплаши да блокира институциите на държавно ниво
					02/10/2009
					 
						САРАЕВО, Босна и Херцеговина (БиХ) -- Босненските сръбски депутати подкрепиха в четвъртък (1 октомври) позицията на правителството на Република Сръбска (РС) срещу последните решения на върховния представител Валентин Инцко относно държавната електрическа компания "Електропренос". Кабинетът на РС реши да не прилага решенията на Инцко от 18 септември, насочени към гарантиране на продължаващата експлоатация на компанията. Инцко удължи мандата на борда на компанията, който изтече миналата година, и се разпореди бордът да назначи нов генерален директор. Босненските сърби бойкотират работата на компанията от повече от година, като същевременно се опитват да сформират собствен оператор за пренос на електроенергия. Депутатите решиха, че представителите на босненските сърби трябва да напуснат държавните институции на БиХ, ако Инцко отново налага решения относно "Електропренос". (РТРС, СРНА, Фена, Дневни Аваз, РТС - 01/10/09)
