Македония и Гърция ще възобновят преговорите си по спора за името
					15/01/2008
					 
						НЮ ЙОРК, Съединени щати -- Говорителката на ООН Мишел Монтас каза в понеделник (14 януари), че преговорите между Гърция и Македония по оставащите висящи въпроси, включително и по отдавнашния им спор за името, ще бъдат възобновени идната седмица. Преговорите трябва да започнат отново на 21 януари в Охрид, Македония, като това е първият път, в който те се провеждат извън главната квартира на ООН в Ню Йорк. Те ще протекат под патронажа на специалния пратеник на ООН Матю Нимиц. (Макфакс - 15/01/08; Уебсайт на ООН, Гласът на Америка - 14/01/08)
