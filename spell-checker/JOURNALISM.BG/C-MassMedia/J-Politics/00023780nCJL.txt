Румънски дипломати обсъждат стратегията за външната политика през следващото десетилетие
					04/09/2007
					 
						БУКУРЕЩ, Румъния -- Външният министър Адриан Чиорояну заяви в понеделник (3 септември), че Румъния не трябва да избира между ЕС и Съединените щати. Вместо това, като членка на ЕС, тя трябва да се опита да заздрави отношенията си със Съединените щати и да подкрепи Трансатлантическия диалог, заяви той. Чиорояну очерта целите на външната политика в реч пред дипломатическия корпус на Румъния. 
						Също в обръщение пред румънските дипломати президентът Траян Бъсеску заяви, че макар той да не подкрепя независимостта за Косово, Румъния ще приеме решението на международната общност по въпроса. Той предположи, че Сърбия има законно право да иска юрисдикция над Косово. (Найн O'клок, Hotnews.ro - 04/09/07; Адеварул, AП, Ройтерс, ДПА, АФП, Медиафакс, Ромпрес, РТС - 03/09/07)
