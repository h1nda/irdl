Приключи вторият кръг от преговорите по окончателния статут на Косово 
					19/03/2006
					 
						ВИЕНА, Австрия -- Вторият кръг от преговорите по окончателния статут на Косово между делегации от Белград и Прищина приключи във Виена в петък (17 март). Според заместник-пратеника на ООН Албърт Роън, на срещата са били дискутирани проблеми, свързани с децентрализацията и финансирането на общините. Сръбските преговарящи са настоявали за финансиране на сръбските общини от държавния бюджет на Сърбия, докато албанската страна в Косово е настоявала, че финансирането трябва да се осигури от бюджета на Косово. Въпреки че страните не успяха да постигнат споразумение, всички участници описаха преговорите като конструктивни. Следващият кръг е насрочен за 3 април. (Политика- 18/03/06; Б92, Бета, Танюг, РТС - 17/03/06)
