Трайковски свиква среща на участниците в Охридското мирно споразумение
15/12/2002
 
СКОПИЕ, Македония -- В петък (13 декември), президентът Борис Трайковски обяви, че на 26 декември ще свика среща на лидерите на партиите, подписали Охридското мирно споразумение. Четирите партии-участнички - ВМРО-ДПМНЕ, Социалдемократическият алианс на Македония, Демократическата партия на албанците и Партията за демократичен просперитет - ще се консултират и ще разгледат осъществяването на споразумението. Ще бъдат поканени и представители на международната общност. Демократичният съюз за интеграция също ще участва, като член на правителството. (МИА, A1 ТВ - 13/12/02)
