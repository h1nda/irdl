Косовският парламент бе разкритикуван от ОССЕ
					11/08/2008
					 
						ПРИЩИНА, Косово -- ОССЕ разкритикува законодателите в Косово, че не спазват парламентарния правилник и не изискват информация от правителството. В своята оценка за работата на парламента от април до юни ОССЕ критикува в доклад, публикуван в неделя (10 август), факта, че членове на правителството отсъстват от редовни заседания, а срещите на комисиите се провеждат без изискуемия кворум. ОССЕ призовава парламента да упражни своята власт и да настоява членовете на кабинета да се явяват на заседанията, за да отговарят на въпроси по важни проблеми.
						Други новини -- Бившият специален пратеник на ЕС в Косово Волфганг Петрич посочи, че моделът на Бръчко в Босна и Херцеговина (БиХ) би могъл да се използва като временно решение на въпроса с Митровица. „Необходимо е да се води диалог между Белград и Прищина. Съществуват толкова много институции, които имат законно право да посредничат и да намерят определено решение,” каза Петрич пред Би Би Си в понеделник. (Експрес, Коха Диторе - 11/08/08; Косова Сот, Коха Диторе, Експрес, Би Би Си - 10/08/08)
