Рупел: Един от приоритетите на словенското председателство на ЕС ще бъде започването на преговорите между ЕС и Скопие
					21/01/2007
					 
						СКОПИЕ, Македония -- Започването на преговорите за членство на Македония в ЕС ще бъде един от приоритетите на бъдещото словенско председателство на ЕС през първата половина на 2008 г., потвърди словенският външен министър Димитри Рупел по време на посещението си в Скопие в петък (19 януари). Подобно изявление бе направено и от словенския премиер Янез Янша в Европейския парламент по-рано тази седмица. 
						По време на разговорите със своя македонски колега Антонио Милошоски в петък Рупел изрази увереност, че Македония е способна да изпълни изискванията на ЕС. Той призова страната да ускори осъществяването на реформите и обеща, че Любляна е готова да осигури експертиза в това отношение. Рупел също проведе разговори в петък и с македонския президент Бранко Цървенковски и с премиера Никола Груевски. (Дневник, Вечер, Утрински Весник - 20/01/07; Макфакс, Телма ТВ - 19/01/07)
