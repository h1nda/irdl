Албания одобрява споразумението за свободна търговия със Сърбия-Черна Гора
24/02/2004
 
ТИРАНА, Албания -- Икономическата комисия на парламента одобри двустранното Споразумение за свободна търговия със Сърбия-Черна Гора в понеделник (23 февруари). Тирана вече е подписала седем подобни споразумения с други държави. Разпоредбите на това споразумение със Сърбия-Черна Гора касаят главно търговията със селскостопански продукти, вкл. плодове, зеленчуци и обработени храни. Понастоящем търговията със Сърбия-Черна гора представлява 2-3 % от общия външен стокообмен на Албания. Преди 1990 г. бивша Югославия бе основният икономически партньор на Албания. (АТА - 23/02/04)
