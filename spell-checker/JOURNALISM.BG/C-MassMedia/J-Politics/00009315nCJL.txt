Международната общност приветства Македония за одобрените закони за децентрализация
12/12/2003
 
СКОПИЕ, Македония -- Представители на международната общност проведоха съвместна пресконференция в четвъртък (11 декември), на която похвалиха правителството за одобрения пакет от закони за децентрализация на властта. Говорител на ЕС каза, че този ход е важна стъпка напред, която е от голямо значение за изпълнението на Охридското мирно споразумение и за усилията на Македония да стане член на съюза. Проектозаконът предвижда намаляване на броя на общините и поставя нови принципи за финансирането им. Той разрешава също да се използват езиците на малцинствата в общности, където групата на съответното малцинството представлява повече от 20 % от населението. Сега този пакет закони трябва да се разгледа от парламента. (Утрински весник - 12/12/03; МИА, A1 ТВ, Макфакс - 11/12/03)
