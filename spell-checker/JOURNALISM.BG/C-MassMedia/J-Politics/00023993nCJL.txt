ЕК няма да започне преговори по глава "Правосъдие и вътрешни работи" с Хърватия през следващия месец
					24/09/2007
					 
						ЗАГРЕБ, Хърватия -- Европейската комисия няма да започне преговори по глава "Правосъдие и вътрешни работи" от европейското законодателство през следващия месец, според документ, цитиран от хърватските медии в неделя (23 септември). В него се казва, че не е достигнато задоволително ниво на реформите и корупцията на високо ниво остава проблем, както е видно и от неотдавнашния скандал с Хърватския приватизационен фонд (ХПФ). Повдигнати бяха обвинения срещу трима вицепрезиденти на ХПФ, а други висши държавни служители - включително заместник министър-председателят Дамир Поланчец - са заподозрени. (Весник, ХРТ - 23/09/07; Вечерни Лист, ХИНА - 22/09/07)
