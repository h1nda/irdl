Партиите във ФБиХ се доближават до окончателно споразумение за правителство на автономната област
					02/02/2007
					 
						САРАЕВО, Босна и Херцеговина (БиХ) -- Официални представители съобщиха, че има известен напредък в последния кръг от преговорите, проведени в четвъртък (2 февруари) и целящи сформирането на правителство на Федерация БиХ (ФБиХ). Очаква се следващият кръг, насрочен за понеделник, да доведе до окончателно споразумение. Изборите се проведоха миналия октомври. 
						Лидерът на Партията за БиХ (ПБиХ) Харис Силайджич заяви, че босненските партии са се договорили, че ПБиХ и Партията за демократично действие (ПДД) ще получат по пет министерства, като ПДД ще излъчи премиера на ФБиХ. Останалите партии в преговорите са Хърватският демократичен съюз БиХ и Хърватският демократичен съюз 1990. Споразумение бе постигнато и със Съюза на независимите социалдемократи, най-силната партия в Република Сръбска, за участието й в работата на изпълнителната и законодателната власт във ФБиХ. (Дневни Аваз, Независне Новине - 02/02/07; ПБС, Фена - 01/02/07)
