Български съд отказа регистрация на новото ръководство на опозиционната партия СДС
					14/04/2009
					 
						СОФИЯ, България -- В понеделник (13 април) Софийският градски съд отново отказа регистрация на новото ръководство на Съюза на демократичните сили (СДС) с довода, че тяхната нова изборна процедура не е демократична. В частност съдът посочва процедурата на тайно гласуване, която включва всички членове на партията, за разлика от предишната процедура, при която делегати -- избрани от местните организации -- избираха лидерите на партията. Новото ръководство се надява да обжалва решението, но това допълнително ще забави официалното регистриране на коалицията между СДС и Демократи за силна България (ДСБ), двете най-големи десни партии, за предстоящите парламентарни избори през юли.
						Междувременно в понеделник парламентът реши да увеличи избирателния праг за коалициите на 8 % от сегашните 4 % за всички партии. В подкрепа на спорното удвояване на процентите се обявиха двете управляващи партии -- Българската социалистическа партия и Движението за права и свободи -- и две опозиционни партии -- "Ред, законност и справедливост" (РЗС) и ултранационалистическата група "Атака". Партията РЗС предложи промяната с аргумента, че тя ще предотврати влизането в парламента на коалиции, състоящи се от малки, неизвестни партии. Дясната опозиция обаче твърди, че това е опит от страна на управляващите партии да блокират новата коалиция между СДС и ДСБ. (Труд, Сега, 24 часа - 14/04/09; Дневник, БНР, БТА, София ехо - 13/04/09)
