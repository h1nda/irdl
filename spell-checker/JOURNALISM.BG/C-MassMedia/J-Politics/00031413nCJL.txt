Косово ще проведе местните си избори без камери
					25/08/2009
					 
						ПРИЩИНА, Косово -- Местните избори, насрочени за 15 ноември, ще бъдат проведени без камери за наблюдение в избирателните секции, заяви в понеделник (24 август) Централната избирателна комисия (ЦИК). Институцията обясни, че монтирането на камери ще бъде твърде скъпо и ще изисква повече време от оставащото до изборите. ЦИК отказа също така да се монтират камери в основните преброителни центрове. И двете искания бяха отправени от опозиционните партии, които настояват, че наблюдението ще увеличи прозрачността на изборния процес. (Топ Нюз, Телеграфи, РТК, Кохавижън, ТВ 21 - 24/08/09)
