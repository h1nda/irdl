Европейският парламент призовава за повече реформи в Турция
02/04/2004
 
СТРАСБУРГ, Франция -- Европейският парламент гласува с 211 на 84 гласа в четвъртък (1 април) приемането на доклад, в който се дава висока оценка на турското правителство за неговите усилия в областта на реформите, но който също предупреждава, че Анкара все още не е удовлетворила стандартите на ЕС за законност, човешки права и демокрация. Проблемни въпроси остават измъчването и преследването на мъчителите, политическото преследване, широкоразпространеното насилие над жени и липсата на равноправие между половете. Европейски депутати заявиха също, че Анкара е отговорна за ограничаване на свободата на словото и отношението към религиозните и етнически малцинства. Европейският парламент обаче отхвърли предложението на група консервативни законодатели, които желаят на Турция да бъде даден статут на "привилегирован партньор", а не на пълноправен член. (AФП, Ройтерс - 01/04/04)
