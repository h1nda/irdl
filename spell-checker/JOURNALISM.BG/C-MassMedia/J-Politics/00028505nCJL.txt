Румънският президент Бъсеску изключи назначаването на министър-председател технократ
					26/11/2008
					 
						БУКУРЕЩ, Румъния -- Президентът Траян Бъсеску няма да назначи технократ за министър-председател след общите избори в неделя (30 ноември), гласят съобщения в медиите от вторник. "Единствено политик трябва да поеме отговорността да поведе страната във време на световна икономическа криза", заяви Бъсеску на пресконференция. Той каза, че възнамерява да назначи политик, който да осъществи плана за национално развитие на Румъния за периода 2007-2013 г., одобрен от Европейската комисия (ЕК). Бъсеску подчерта необходимостта от силно и ефективно правителство с ясна икономическа програма, като се има предвид световната финасова криза. Приоритетите трябва да бъдат въвеждането на единната европейска валута през 2014 г. и свалянето на мониторинга на ЕС над съдебната система на Румъния, каза Бъсеску. (Агерпрес, Евениментул Зилеи, Гъндул, Ромъния Либера, Адевърул - 25/11/08)
