ЕС се съгласи да започне присъединителни преговори с Турция 
					19/12/2004
					 
						БРЮКСЕЛ, Белгия -- ЕС се съгласи в петък (17 декември) да започне присъединителни преговри с Турция на 3 октомври 2005 при условие, че Анкара обещае да включи в митническия й съюз с ЕС Кипър и останалите нови членове. Турция прие условието, едва след като ЕС каза, че това няма да означава официално признаване на Кипър. От Турция също така ще се изисква да постигне напредък в спазването на правата на малцинствата, гарантирането на религиозните свободи, съкращаването на влиянието на военните върху политиката и реформирането на икономиката. 
						Също в петък ЕС реши да подпише договорите за присъединяване с България и Румъния през април 2005 г., разчиствайки по този начин пътя пред двете страни да влязат в съюза през 2007 г. Брюксел би могъл, обаче, да отложи присъединяването с една година, ако София и Букурещ не успеят да проведат някои реформи. Освен това, европейските лидери решиха да определят 17 март за начало на присъединителните преговори с Хърватия при условие, че Загреб сътрудничи изцяло с трибунала на ООН за военните престъпления. (AП, АФП, Ройтерс, ХИНА, Вечерний лист, ХРТ - 18/12/04; Уебсайт на СЕ, Уебсайт на Световната банка - 17/12/04)
