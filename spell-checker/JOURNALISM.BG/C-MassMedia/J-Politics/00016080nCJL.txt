Тадич: "Няма изгледи за успешни преговори по ССА, ако случаят Младич не бъде решен"
					28/09/2005
					 
						БЕЛГРАД, Сърбия и Черна гора -- По време на посещение във Великобритания във вторник (27 септември) сръбският президент Борис Тадич заяви, че не може да има изгледи за успешни преговори по Споразумението за стабилизация и асоцииране (ССА) между Сърбия и Черна гора и ЕС, ако случаят с обвиняемия във военни престъпления Ратко Младич не бъде решен. Тадич направи своя коментар след разговорите си с британския премиер Тони Блеър и с външния министър Джак Стро. 
						Междувременно в Белград сръбския премиер Воислав Кощуница се срещна с президента на Сърбия и Черна гора Светозар Марович по повод назначаването на нов федерален министър на отбраната. По-рано през седмицата бе обявено, че управляващата коалиция в Сърбия се е съгласила да номинира за поста бившия началник на Белградската военномедицинска академия, Зоран Станкович. Той ще заеме мястото на Първослав Давинич, който подаде оставка след скандал с военни поръчки. (Данас - 28/09/05; Бета, Б92, Танюг - 27/09/05)
