Очаква се сръбският парламент да одобри нов закон за политическите партии до средата на май
					22/04/2009
					 
						БЕЛГРАД, Сърбия -- Парламентът трябва да одобри нов закон за политическите партии до средата на май, каза министърът на държавната администрация и местното самоуправление Милан Маркович за всекидневника "Политика" във вторник (21 април). Той каза, че всички партии в парламента - освен една - подкрепят законопроекта, така че приемането му ще бъде безпроблемно. Целта е да се отстранят съвсем малките партии от политическата арена чрез повече от удвояване на броя на подписите, необходими за регистриране на партия - до 10 000; броят на партиите, представляващи малцинствата, е 1 000. Маркович каза също така, че очаква парламентът да одобри новия закон за местните избори, въвеждайки пряко гласуване за кметове, преди лятната ваканция.
						Други новини от вторник -- Министърът на труда Расим Ляич предложи намаляване на броя на правителствените министерства, за да бъдат спестени средства. Ляич каза също, че е важно правителството да спре спекулациите във връзка с преструктурирането си и открито да признае дали е изоставило идеята поради липса на политически консенсус. (Политика, EMPortal - 21/04/09)
