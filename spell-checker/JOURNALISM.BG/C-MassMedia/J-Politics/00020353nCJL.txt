Правителството и ЦИК постигнаха споразумение за изборите в Албания 
					20/10/2006
					 
						ТИРАНА, Албания -- Албанското правителство и Централната избирателна комисия (ЦИК) подписаха в четвъртък (19 октомври) меморандум за сътрудничество в предстоящите местни избори. Заместник-премиерът Илир Русмайли заяви, че съгласно споразумението правителството ще осигури на ЦИК цялата необходима финансова и логистична подкрепа за гарантиране на безпроблемното провеждане на изборите. Поради продължаващите разпри между мнозинството и опозицията не е сигурно кога ще се проведат следващите местни избори. (Албейниън Нюз - 20/10/06)
