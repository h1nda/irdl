Посланикът на ЕС Фуере призова македонските партии да разследват инцидент
					19/07/2010
					 
						СКОПИЕ, Македония -- Специалният пратеник на ЕС в Македония Ерван Фуере призова в петък (18 юли) политическите партии да успокоят напрежението, свързано с инцидент в парламента на 1 юли. Социалдемократическият съюз на Македония обвини полицията, че шпионира дейността му, след като полицейски агент се опитал да запише техен разговор с група недоволни работници. Това доведе до размяна на словесни атаки, блъскане и бутане. Опозиционната партия обвини председателя на парламента Трайко Веляноски, че не е защитил институцията и че е попречил на създаването на комисия за разследване на инцидента. Опозицията дори внесе предложение за вот на недоверие срещу него, но вотът не успя. Фуере казва, че въпросът трябва да бъде решен преди срещата на външните министри от ЕС на 27 юли. Веляноски каза, че тази седмица ще свика заседание за обсъждане на сформирането на анкетна комисия. (MИA, Aлсат M - 18/07/10)
