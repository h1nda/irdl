Македонският парламент избра Швърговски за нов главен прокурор
					25/01/2007
					 
						СКОПИЕ, Македония -- В сряда (24 януари) парламентът избра Люпчо Швърговски за нов главен прокурор на страната. Той бе заместник главен прокурор на Скопие. Швърговски ще замести на поста Александър Пърчевски, който бе уволнен през октомври за непрофесионално поведение и неефективност. 
						Също в сряда представителят на ЕС в Скопие Ерван Фуере съобщи за началото на нов македоно-италиански съвместен проект, финансиран от ЕС с 1,4 млн. евро. Целта му е да се засили борбата срещу организираната престъпност в Македония. (Макфакс, Телма ТВ, A1 ТВ - 24/01/07)
