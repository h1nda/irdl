Депутатите от ДСИ се завърнаха в македонския парламент 
					31/05/2007
					 
						СКОПИЕ, Македония -- След четиримесечен бойкот парламентарната група на Демократичния съюз за интеграция (ДСИ) се присъедини към колегите си в сряда (30 май). В своето обръщение координаторът на ДСИ Рафиз Алити каза, че групата се завръща в парламента, след като партията е постигнала споразумение в преговорите с управляващата ВМРО-ДПМНЕ. Когато опозиционните партии настояха за подробности, министър-председателят Никола Груевски каза, че ВМРО-ДПМНЕ и ДСИ са се договорили устно около 46 закона да бъдат гласувани съгласно принципа на Бадинтер, както и за някои промени в парламентарната комисия по междуетническите отношения. ДСИ обаче твърди, че споразумението е било в писмен вид и че ще бъде публикувано в скоро време.
						Други новини от сряда -- Министърът на образованието Сюлейман Рушити започна тридневна официална визита в Албания. Той и неговият албански колега Генц Поло ще обсъдят укрепването на сътрудничеството в областта на образованието и науката. (Утрински Весник - 31/05/07; МИА, A1 ТВ, Макфакс, МРТ - 30/05/07)
