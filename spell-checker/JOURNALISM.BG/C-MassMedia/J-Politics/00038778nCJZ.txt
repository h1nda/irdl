Турски блогери анаризират резултатите от изборите
					18/06/2011
					Партията на справедливостта и развитието (ПСР) спечелиха половината от гласовете, но влизането на всички политически партии ще осигури един по-представителен парламент в очакване на предстоящите реформи.
					От Озгур Огрет за Southeast European Times в Истанбул – 18/06/11
 
					 
						
Поддръжници на турската партия ПСР празнуват резултатите от изборите пред централата на партията в Анкара в неделя (12 юни). [Ройтерс]
						Благодарение на убедителната изборна победа на 12 юни ПСР и нейният лидер Реджеп Тайип Ердоган може да получат възможността да останат на власт до 2023 г, както се казва в лозунга им. 
						ПСР надмина последните си победи от 34,3% (2002 г.) и 46,6% (2007 г.),спечелвайки 49,9% от гласовете. 
						Социалистическият блок "Труд, свобода и демокрация", ръководен от прокюрдската Партия за мир и демокрация (ПМД) бе големият победител на изборите. Те участваха с независими кандидати, за да преминат бариерата от 10% и увеличиха броя на местата си в парламента, които спечелиха на изборите, от 21 на 36 въпреки многото препятствия в избирателната система за независимите кандидати. 
						Цветни карти, показващи коя партия е получила най-много гласове във всички 81 провинции в Турция бяха обичайното средство, онагледяващо резултатите на изборите в неделя. Картите показват, че оранжевият цвят на ПСР доминира в страната, червеният е на РНП в Тракия и по егейското крайбрежие и синият е на ПМД, който запълва седем провинции в югоизточната част на страната, населена предимно с кюрди. 
						Подобни карти са заблуждаващи, посочва блогерът A. Mурат Ерен , като използва градовете Адана, Агри и Коня за примери в своя анализ на изборите. 
						"Макар че оцветяването на всеки град с "цвета на партията, получила най-много гласове в този град" обещава нехаотична, лесна за възприемане картина, истината, която не трябва да се пренебрегва, е че тези три града, оцветени в цвета на ПСР на почти всяка карта, разказват истории, които се различават една от друга и не могат да бъдат сведени до един цвят", пише той. 
						Макар че ПМД увеличи броя на спечелените гласове в Югоизточна Турция, блокът все още е слаб на запад. 
						Според Kaфарадио, това може да доведе до трансформирането на блока в "партия чадър", която може да привлече несоциалистически и некюрдски гласоподаватели. Анализът на блога съответства на възгледа на турската преса и анализаторите, които смятат, че блокът на ПМД е един от най-печелившите в изборите в неделя. 
						Мнозина се надяват на нова конституция, която ще бъде изготвена по време на мандата на ПСР. "Сигурно е, че ще има нова конституция, но много вероятно е тази конституция да не бъде либертарна, а само конституция, която ще разшири определението за гражданство в определена посока и ще поддържа сегашния социален ред с малко ретуширане," подчертава Шелбил. 
						
						Шелбил също поставя под въпрос дали изобщо РНП е лява, като разказва накратко за турската левица след 1980-те години. Левицата запада, откакто започна да се опитва да поддържа статуквото и трябва да се трансформира, за да се противопостави на ПСР, която се превърна в "монолитен десен блок", пише Шелбил. 
						Ако това не стане, администрацията няма да чувства натиск да се демократизира и "тогава ще очакваме за пръв път в световната история да се появи консервативна партия, която да се възползва от "авторитарния капитализъм", за да стане либертарна." 
						"Секс записите" за някои официални представители на ПНД излязоха в интерннет преди изборите с вероятната цел партията да остане под бариерата от 10%, пише Aзарач в Либерсайт. Хората сметнаха ПНД за жертви и ги подкрепиха, както стана с известни личности, озовали се в същото положение, твърди блогерът Aзарач. 
						ПНД може все пак да се смята, че е постигнала успех на изборите, тъй като за пръв път в историята й тя успя да влезе в парламента два пъти последователно. Азарач каза, че очакваният успех на ПМД може да е стимулирал турските националисти да гласуват за ПНД.
