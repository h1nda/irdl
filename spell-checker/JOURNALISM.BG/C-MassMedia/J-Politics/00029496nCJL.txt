Румънският парламент даде възможност за съдебно преследване на бивши членове на кабинета
					04/03/2009
					 
						БУКУРЕЩ, Румъния -- Във вторник (3 март) долната камара на парламента прие пакет от промени в своите собствени правилници, които опростяват процедурите за съдебно преследване на бивши министри. Според съобщения в медиите, за разлика от изискваното по-рано мнозинство от две трети, сега ще е необходимо обикновено мнозинство, за да се одобри съдебно преследване. В сряда депутатите ще гласуват за разрешаване на започването на наказателен процес срещу бившия министър-председател Адриан Нъстасе, който ще трябва да отговаря по обвинения в злоупотреба със служебно положение, изнудване и взимане на подкупи.
						Други новини от вторник -- Медиите съобщиха, че Флоричел Аким, подофицерът от министерството на отбраната, арестуван за предателство и шпионаж, е признал вината си по отправените му обвинения. Той е заявил, че е продавал класифицирана информация, защото се е нуждаел от пари. Според твърденията той е продавал военни документи, класифицирани като държавна тайна - включително документи за военните комуникационни системи и радарни честоти, карти и отбранителни планове на НАТО - на Петър Маринов Зикулов, български гражданин. Според твърденията в медиите Зикулов е изпращал документите в чужда държава, вероятно в Русия. (Медиафакс, Хотнюз, Гардианул, Зиаре - 03/03/09)
