Македонският парламент прие закон за събиране на оръжията
29/05/2003
 
СКОПИЕ, Македония -- Парламентът в сряда (28 май) одобри закона за събиране на незаконно притежаваните оръжия. Кампанията по събирането, която се очаква да започне в края на следващия месец, ще продължи 45 дни. След това оръжията ще бъдат унищожени в тримесечен период. На тези, които не предадат незаконно притежаваните оръжия, ще бъдат наложени наказателни мерки.
В други новини, говорителят на ОССЕ Волфганг Гревен заяви в сряда, че е забелязал засилване на насилията в Куманово и в бившите кризисни райони. Той призова властите да увеличат полицейското присъствие и да подобрят инфраструктурата и икономическото положение на населението. (Утрински Весник, Дневник - 29/05/03; МИА, Макфакс, А1 ТВ - 28/05/03)
