Според албанския външен министър политическата стабилност е ключ към реформите
08/03/2004
 
ТИРАНА, Албания -- Външният министър Кастриот Ислами заяви в събота (6 март), че политическата стабилност е ключ към прилагането на реформите по пътя на евро-атлантическата интеграция. По време на пресконференция, посветена на албанската дипломация през първите два месеца на годината, той каза, че Външното министерство е интензифицирало своите дейности, насочени към ускоряване на реформите, които са необходими за подписване на Споразумение за стабилизиране и асоцииране с ЕС. Позовавайки се на предходни коментари отстрана на председателя на Европейската комисия Романо Проди, Ислами заяви, че Албания отбелязва напредък в областта на политическите реформи. Проди е изтъкнал, че политическата ситуация се е подобрила, заявявайки, че " тя не бива да съдържа повече дестабилизиращи елементи". (АТА- 06/03/04)
