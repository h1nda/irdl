Хърватският премиер Санадер каза, че няма да има преразглеждане на споразуменията за дълговете към Италия от времето на Втората световна война
					20/01/2006
					 
						ЗАГРЕБ, Хърватия -- В четвъртък (19 януари) премиерът Иво Санадер каза, че Хърватия ще плати дълговете си към Италия от времето на Втората световна война, както предвиждат споразуменията от Осимо и Рим, но отхвърли всякаква възможност за преразглеждане на споразуменията. По-рано тази седмица италиански бежанци от времето на Втората световна война организираха в Страсбург протест, искайки по-бързо връщане на дълговете. Санадер каза, че според него демонстрацията е била свързана с предстоящите избори в Италия. Той потвърди, че Хърватия е готова да уреди дълга от 28 млн. евро, като посочи, че правителството е призовало парламента да даде своето съгласие. (Вечерни лист - 20/01/06; ХИНА - 19/01/06)
