Кипърските лидери постигат напредък в преговорите за обединение
					31/01/2010
					 
						НИКОЗИЯ, Кипър -- Президентът Деметрис Христофиас и лидерът на кипърските турци Мехмет Али Талат постигнаха значителен напредък в подновените преговори за обединение на разделения остров, съобщи в петък (29 януари) специалният пратеник на ООН за Кипър Александър Даунър. Изявлението бе направено след поредния кръг на интензивни преговори и преди планираното посещение на генералния секретар на ООН Бан Ки Мун в неделя. Бан ще се срещне както с Христофиас, така и с Талат в опит да ускори преговорите. (Фамагуста Газет - 30/01/10; Би Би Си, Синхуа - 29/01/10)
