Парламентът на РС иска преразглеждане на "Бонските правомощия" на върховния представител
					31/10/2007
					 
						САРАЕВО, Босна и Херцеговина (БиХ) -- Във вторник (30 октомври) парламентът на Република Сръбска (РС) прие решение за преразглеждане на така наречените "Бонски правомощия" на върховния представител на международната общност, които му позволяват да въвежда закони, налага наказания и уволнява политици. Предложението ще бъде изпратено до Парламента на БиХ и Съвета за прилагане на мира, чийто управителен съвет заседава в Сараево. 
						Стъпката е в отговор на серия от мерки, наложени наскоро от Мирослав Лайчак, настоящия върховен представител в БиХ, насочени към ускоряване на процеса на вземане на решения от централното правителство и парламента. Те премахват необходимостта от кворум при гласуванията, което е мярка срещу постоянните отсъствия, целящи блокиране на приемането на различни закони. Лайчак настоя, че тези мерки са съобразени с конституцията.
						Други новини -- САЩ, Великобритания, Франция, Германия и Италия изпратиха дипломатически протестни ноти до сръбското правителство във връзка с неотдавнашните коментари относно Лайчак и мерките, предприети от него. Миналата седмица сръбският министър-председател Воислав Кощуница разкритикува действията на СВП, настоявайки, че защитата на правата на сърбите в БиХ и Косово са национални приоритети. (Независне Новине, Днвени Аваз - 31/10/07; РТРС, Фена, ПБС, Бета, Б92, Танюг, Гласът на Америка, АП, ДПА, АКИ - 30/10/07)
