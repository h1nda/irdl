Призив към парламента да реши кризатата в общественото радио и телевизия в Македония
					13/11/2006
					 
						СКОПИЕ, Македония -- В края на миналата седмица управителният съвет на Македонското радио и телевизия (МРТ) и профсъюзът на МРТ призоваха парламента да се намеси и да помогне за успокояване на напрежението в общественото радио и телевизия. Към края на миналата седмица синдикатите, които протестират от няколко месеца, отново настояха да бъдат уволнени сегашните членове на управата на МРТ, заявявайки, че те са били назначени под политически натиск. 
						Служителите заявяват, че ръководството не отговаря на критериите за професионализъм и независимост и не може да реши отдавнашните финансови проблеми. На свой ред ръководството обвинява служителите, че блокират работата на МРТ и най-вече че са попречили на членовете на борда да проведат миналата седмица събрание, целящо обсъждане на решенията. (MРТ - 13/11/06; Mакфакс, Утрински Весник - 11/11/06)
