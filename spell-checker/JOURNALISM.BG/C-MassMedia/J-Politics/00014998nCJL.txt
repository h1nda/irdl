Парламентарна комисия на БиХ ще обсъжда по-нататъшната реформа в сектора на разузнаването
					22/06/2005
					 
						БАНЯ ЛУКА, Босна и Херцеговина (БиХ) -- Томислав Лимов, председател на парламентарната комисия на БиХ, отговаряща за разузнавателните служби, заяви във вторник (21 юни), че членовете й скоро ще започнат консултации с цел създаване на агенции за контраразузнаване и военно разузнаване на държавно ниво. Той призова международната общност да подпомогне процеса. Вече е създадена отделна aгенция за разузнаване и охрана. 
						Други новини: Премиерът на Република Сръбска (РС) Перо Букейлович каза във вторник пред държавното радио на РС, че правителството работи върху нова концепция за реформата в полицията на БиХ, но не даде повече подробности. РС отхвърли предишния вариант, тъй като полицейските райони прекосяваха границите между автономните области. 
						Също във втроник ЕУФОР излезе с изявление, в което се заключава, че церемонията по полагане на клетва от новобранците в армията на Федерация БиХ в Каплина миналата седмица е била приемлива. Макар че пускането на хърватския национален химн бе критикувано, следователите не установиха същите масови нарушения на закона или на военната дисциплина като демонстрираните от новобранците в РС по-рано тази година. (Независне новине - 22/06/05; Уеб-сайт на СЕ, РТРС, ПБС БиХ, НТВ хаят - 21/06/05)
