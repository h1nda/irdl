Харадинай бе преизбран за лидер на косовската партия АБК
					22/05/2006
					 
						ПРИЩИНА, Косово, Сърбия и Черна гора -- Рамуш Харадинай бе преизбран за лидер на Алианса за бъдещето на Косово (АБК), партньор в правителството на провинцията, по време на конгрес на АБК в края на седмицата. Изборът се състоя два месеца, след като Трибуналът на ООН за военни престъпления, който бе обвинил бившия косовски премиер, даде съгласието си той отново да се включи в политическия живот. В обръщение към делегатите на конгреса Харадинай каза, че процесът на уреждане на окончателния статут на Косово трябва да протече при спазване на волята на народа. Никой не трябва да се чувства победител или победен в този процес, добави той. (Данас - 22/05/06; Бета - 21/05/06)
