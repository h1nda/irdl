Правителството на РС заяви, че е готово да намери решение на политическата криза
					15/11/2007
					 
						САРАЕВО, Босна и Херцеговина (БиХ) -- Правителството на Република Сръбска (РС) заяви в сряда (14 ноември), че ще направи всичко възможно да се сложи край на политическата криза в страната. Кабинетът отрече, че се е провалил в опита си да представи валидни юридически аргументи срещу промените в законите, приети от Съвета на министрите и парламента на БиХ, които върховният представител Мирослав Лайчак предложи на 19 октомври. Правителството настоя, че в достатъчна степен е доказало на експертите на СВП по какъв начин промените в правилата за кворум и етническото гласуване ще позволят системното печелене на всяко гласуване от мюсюлманското мнозинство срещу сърбите. Преговорите между РС и тези експерти на СВП ще продължат в понеделник. (РТРС, СРНА, Дневни Аваз, Независне Новине - 14/11/07)
