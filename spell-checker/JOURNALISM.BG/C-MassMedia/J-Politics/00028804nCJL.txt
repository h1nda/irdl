Съветът на Европа и Съединените щати разкритикуваха противоречивия лустрационен закон в Албания
					24/12/2008
					 
						СТРАСБУРГ, Франция -- Съветът на Европа и американското посолство в Тирана разкритикуваха във вторник (23 декември) новоприетия закон за лустрацията, одобрен от парламента в понеделник. Според закона всички държавни служители трябва да бъдат проверени, за да се определи дали са сътрудничили с тайните служби по време на комунистическия ежим. Съветът на Европа заяви, че е жалко, че парламентът е приел толкова бързо закона без необходимия обществен дебат, тъй като тази мярка може да доведе до повече несправедливост, отколкото до решаване на проблеми от миналото. От американското посолство заявиха, че законът повдига сериозни правни, правителствени и конституционни проблеми. Той е бил приет само със 74 гласа на депутати от управляващата Демократическа партия. Премиерът Сали Бериша защити закона като "историческа победа... над политическите пристъпления". (Гласът на Америка, Би Би Си, Топ Ченъл, Клан - 24/12/08)
