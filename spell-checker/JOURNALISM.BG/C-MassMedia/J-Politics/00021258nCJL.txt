Турция ще ускори реформите в отговор на забавянето на преговорите с ЕС
					15/01/2007
					 
						БРЮКСЕЛ, Белгия -- Турция ще отговори на проблемите в преговорите си за присъединяване към ЕС, като ускори реформите, заяви в интервю в неделя (14 януари) посланикът на страната в Брюксел. Волкан Бозкър добави, че Турция е приела замразяването на преговорите в някои области "спокойно и професионално", като демонстрира желанието си да запази отношенията си със Съюза. Правителството възнамерява да изготви списък от закони, които ще трябва да бъдат приети до 2013 г., за да бъдат постигнати стандартите на ЕС. След това властите ще определят приоритетите в списъка. Бозкър обаче отбеляза, че няма непосредствени планове за премахване на спорния член, според който обидата на турската национална идентичност е престъпление. Еврокомисарят по разширяването Оли Рен приветства изявлението, но заяви, че Анкара ще бъде оценявана според действителните си постижения.
						Други новини -- В неделя френският вътрешен министър Никола Саркози започна президентската си кампания с атака срещу стремежите на Турция да се присъедини към ЕС. "Не всяка страна е призвана да бъде член на Европа, като започнем с Турция, която няма място в ЕС," заяви Саркози пред представители на управляващия Съюз за народно движение. Саркози се смята за единствения реален съперник на социалистическата кандидатка Сеголен Роаял. (Файненшъл Таймс, АП, АФП, Блумбърг - 14/01/07)
