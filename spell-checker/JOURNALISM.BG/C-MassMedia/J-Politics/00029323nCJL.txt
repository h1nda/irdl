Албанската опозиция и правителство си размениха обвинения във връзка с юнските избори 
					16/02/2009
					 
						ТИРАНА, Албания -- Опозиционната Социалистическа партия (СП) изрази в неделя (15 февруари) загриженост, че правителството може да манипулира юнските парламентарни избори. Представителят на СП Фатмир Джафа каза, че правителството нарочно бави издаването на новите електронни лични карти. „Процесът е започнал в седем от 65 града,” каза Джафа. Ако гражданите не успеят да получат новите си документи, ще бъде много по-лесно да се манипулират изборите, твърди Джафа. В отговор в неделя вътрешното министерство съобщи, че процесът върви добре и че около 100 000 граждани са подали заявления за електронни лични карти. Министерството добави, че издаването на нови карти е един от най-големите успехи на правителството. (Топ Чанъл, Шекули, Клан, BalkanWeb, Би Би Си - 16/02/09)
