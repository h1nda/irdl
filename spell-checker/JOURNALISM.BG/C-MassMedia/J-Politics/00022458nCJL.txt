Турският парламент отново не успя да избере нов президент, Гюл се отказва от надпреварата
					06/05/2007
					 
						АНКАРА, Турция -- Парламентът отново не успя да избере нов президент, когато се събра в неделя (6 май), за да прегласува първия кръг от изборите на 27 април. Първият кръг бе анулиран от Конституционния съд поради липса на кворум. В неделя, управляващата Партия на Справедливостта и развитието (ПСР) отново не успя да събере необходимите две трети от гласовете в парламента, поради бойкот на опозицията.
						След последния неуспех, външният министър Абдула Гюл, който е единственият кандидат, заяви, че оттегля кандидатурата си. Той добави обаче, че очаква да бъде кандидат на ПСР, ако конституцията бъде променена така, че да позволи пряк избор на президент от гласоподавателите, вместо от парламента.
						В неделя бяха отново бяха организирани митинги от секуларистки организации в Маниса и Чанакале в Западна Турция срещу кандидатурата на Гюл. Протестите отново привлякоха хиляди хора. (Си Ен Ен, Фокус, Би Би Си Нюз, AФП, Дойче Веле - 06/04/07; Заман, Радикал - 05/05/07; NTV - 04/05/07)
