Полицията на ООН засилва охраната на косовския президент
					22/04/2005
					 
						ПРИЩИНА, Косово, Сърбия и Черна гора -- Според съобщения полицията на ООН е засилила мерките за сигурност около резиденцията на косовския президент Ибрахим Ругова след неотдавнашните прояви на насилие в провинцията и един неуспешен опит за покушение срещу президента миналия месец. "Ройтерс" предаде в четвъртък (21 април), че полицията допуска в района единствено жители от квартала на Ругова. Напрежението в Косово се засили след оттеглянето на премиера Рамуш Харадинай и неотдавнашното убийство на по-малкия му брат. (Ройтерс - 21/04/05)
