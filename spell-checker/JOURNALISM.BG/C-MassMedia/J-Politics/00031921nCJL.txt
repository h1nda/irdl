Служители на ЕК ще наблюдават общинските избори в Косово
					08/10/2009
					 
						ПРИЩИНА, Косово -- Директорът на Генерална дирекция "Разширяване" на Европейската комисия (ЕК) Майкъл Лий потвърди в сряда (7 октомври), че ЕК ще изпрати експерти да наблюдават общинските избори в Косово на 15 ноември. Присъствието на ЕК на тези първи избори от обявяването на независимост миналата година беше поискано от правителството през юли. Служителите на ЕК ще "направят оценка и ще докладват за двата кръга на предстоящите общински избори", каза Лий в своя първи официален отговор. (РТК, Кохавижън, ТВ 21 - 07/10/09)
