Хърватският премиер Косор е сигурна, че преговорите за присъединяване към ЕС могат да приключат до юни
					04/03/2011
					 
						ЗАГРЕБ, Хърватия -- Министър-председателят Ядранка Косор изрази увереност в четвъртък (3 март), че Хърватия ще може да затвори всички оставащи преговорни глави до края на юни. Тя направи това изявление при откриването на двудневна конференция на Бюрото на групата на Европейската народна партия (ЕНП) в Загреб. Косор благодари на ЕНП за подкрепата за кандидатурата на Хърватия за членство в ЕС. Тя също обеща да продължи борбата срещу корупцията и престъпността, както и усилията за решаване на проблемите с бежанците и за по-тясно сътрудничество с Хагския трибунал за военни престъпления. Досега Хърватия е успяла временно да затвори 28 глави от общо 35. Главите за конкуренцията и правосъдието са двете най-проблематични глави в присъединителните преговори на Хърватия. (ХИНА, ХРТ, Пословни Дневник - 03/03/11)
