Бизнес: Сърбия и Турция сключиха споразумения
					30/10/2009
					Сърбия и Турция подписаха тази седмица няколко споразумения. Още в деловите новини: мисията на МВФ се връща в Албания; предплатените карти „ИПКО Виза“ ще се предлагат в Косово.
					 
						
Сръбският министър на икономиката Младжан Динкич. [Гети Имиджис]
						
						Сръбският министър на икономиката Младжан Динкич и турският министър на социалната сигурност Йомер Динчер подписаха в понеделник (26 октомври) в Белград няколко споразумения в областта икономическото и инфраструктурното сътрудничество. Единият от документите засяга възстановяването на балнеоложкия комплекс „Буяновачка Баня”. Турската фирма „Тюркер” планира за изгради модерен здравен център в Буяновац и да помогне за развитието на спа туризма. 
						*** 
						МВФ ще се върне Албания, за да съдейства за съставянето на бюджета за 2010 г. и за да контролира процеса, съобщиха местните медии във вторник (27 октомври). МВФ закри мисията си в Албания миналата година, когато правителството заяви, че вече не се нуждае от помощ. 
						*** 
						“Фиат” ще поеме управлението на завода за производство на автомобили „Застава” в Крагуевац, съобщи в сряда (28 октомври) белградският всекидневник “Данас”, позовавайки се на правителствени източници. На 10 ноември „Фиат” ще подпише с правителството нов договор за съвместна дейност за „Застава”, с който ще бъде повишен размерът на инвестициите. Съгласно договора ще бъде създадено ново дружество, а „Фиат” ще инжектира 100 млн. евро. 
						*** 
						Централната банка на Албания намали лихвения процент с 0,5 пункта до 5,25 % в сряда (28 октомври). Решението цели да засили кредитирането в местната валута. 
						
						*** 
						
						Косовското телекомуникационно дружество ИПКО и „Райфайзен Банк Косово" представиха в сряда (28 октомври) първите предплатени карти в страната, които са разработени в сътрудничество с „Бетър Сървд Косова” и „РевЮръп”. Предплатената карта „ИПКО Виза” позволява на потребителите да пазаруват онлайн, да извършват вътрешни парични преводи, да зареждат сметката на своя мобилен телефон към ИПКО и да проверяват салдото по сметките си чрез кратки съобщения. 
						*** 
						Във вторник (27 октомври) Европейската комисия одобри допълнителна компенсация за четирите затворени блока на единствената атомна централа в България. Общия размер на новата компенсация е 300 млн. евро, освен вече обещаните на България 550 млн. евро. Средствата ще бъдат използвани за подпомагане на служителите, които са загубили работата си в атомната централа, за подобряване на енергийната ефективност и за развитие на възобновяеми енергийни източници. 
						 *** 
						По данни на Централна банка през първите шест месеца на годината обемът на преките чуждестранни инвестиции в Косово е намалял с 30 %. Експертите отдават спада на световната икономическа криза и на нерешените проблеми в страната. Като причини се посочват и имиджът на Косово сред членовете на международната общност, както и недостатъчната реклама на страната като добро място за инвестиции. 
						
						(Различни източници - 23/10/09 - 30/10/09)
