Албанският парламент иска отваряне на секретните полицейски досиета от комунистическата епоха
					01/11/2006
					 
						ТИРАНА, Албания -- Във вторник (31 октомври) парламентът прие решение, с което се иска отваряне на всички секретни полицейски досиета от комунистическата епоха. В него се казва, че трябва да се признаят престъпленията, извършени от режима на Енвер Ходжа, и да бъдат разобличени информаторите, служили в тайната полиция "Сигурими". Председателят на парламентарната група на ДП Бамир Топи каза, че депутатите и държавните служители, работили за тайната полиция по време на режима, трябва да бъдат отстранени от постовете им. Опозиционната Социалистическа партия бойкотира гласуването на решението.
						Също във вторник Фатос Клоси, бивш ръководител на албанската разузнавателна служба ШИШ, бе нападнат в дома си, вероятно от недоволен бивш служител на ШИШ. Клоси, който сега е университетски професор, неотдавна критикува бивши членове на службата и свързва предполагаемия си нападател с изчезването на бизнесмена Ремзи Ходжа през 1995 г. (Албейниън Нюз - 01/11/06; БиБиСи, Фокус, A1 ТВ - 31/10/06)
