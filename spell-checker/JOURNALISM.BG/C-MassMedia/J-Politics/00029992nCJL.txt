Топи призова албанците да гласуват в изборите през юни
					20/04/2009
					 
						ТИРАНА, Aлбания -- Президентът Бамир Топи отново призова в неделя (19 април) всички граждани да участват в общите избори на 28 юни поради значението на тези избори за потенциално членство в ЕС. Официални представители в Брюксел подчертаха, че Тирана трябва да проведе свободни и демократични избори, преди да може да кандидатства за статут на страна-кандидатка за членство в ЕС. По време на посещение в Корча, където присъства на великденски празненства, Топи заяви, че албанците играят голяма роля в процеса. Политическите партии вече започват кампаниите си и представят своите програми повече от месец преди официалното започване на кампанийния сезон. (Шекули, Toп Ченъл, Клан, Телеграфи - 19/04/09)
