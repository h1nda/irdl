Българските опозиционни партии ще сезират Конституционния съд за закона за местните избори
					03/08/2007
					 
						СОФИЯ, България -- Опозиционните партии събраха 50-те подписа, нужни за обжалване на спорните поправки в закона за местните избори пред Конституционния съд, каза в четвъртък (2 август) лидерът на Съюза на свободните демократи Стефан Софиянски. Проблемът е в процедурата, използвана за приемането на няколко текста в деня, преди депутатите да излязат в лятна ваканция. В резултат на това преобладаващо турското етническо Движение за права и свободи успя да включи клауза, според която поддръжниците му, живеещи в Турция, ще могат да гласуват, дори и без да са живели поне десет месеца в някоя от местните общини. Макар и да критикува мярката, президентът Георги Първанов насрочи местните избори за 28 октомври.
						Други новини -- В четвъртък българското правителство обяви, че опрощава дълга на Либия от 56,6 млн. щатски долара, натрупан през 80-те години. С това България ще даде своя принос във фонда за финансиране на лечението на над 400 деца, заразени с ХИВ в болница в Бенгази. Този ход бе основен фактор за решението на Либия да замени смъртните присъди на петте български медицински сестри и палестинския лекар и да позволи прехвърлянето им в България миналия месец. (Труд, 24 часа, Сега - 03/08/07; Медиапул, бТВ, БНР - 02/08/07)
