Местните избори в Албания бележат ниска избирателна активност
13/10/2003
 
ТИРАНА, Албания -- Ниска избирателна активност бе отчетена в неделя (12 октомври) по време на местните избори, тъй като само малко повече от 50 % от 2.7-те милиона регистрирани избиратели в страната отидоха да гласуват. Избирателната комисия удължи с един час времетраенето на вота в Тирана, където се бяха образували опашки пред избирателните пунктове малко преди определения час за приключване на гласуването. Първите резултати се очакват по-късно в понеделник. Общо 60 партии издигнаха свои кандидати, но основната надпревара бе между управляващата социалистическа Партия и Демократическата партия на бившия президент Сали Бериша, който настойчиво твърдеше, че вотът е опорочен от " мащабни фалшификации". Избирателната комисия и ОССЕ, която изпрати чуждестранни наблюдатели, не съобщиха за сериозни нарушения. Официални представители признаха, че трима души са получили леки наранявания в град Химара по време на инциденти, свързани с изборите. (АФП, АТА, Би Би Си - 12/10/03)
