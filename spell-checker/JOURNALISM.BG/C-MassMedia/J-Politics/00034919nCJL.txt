Даунър призова за поддържане на темпото в преговорите за Кипър
					13/06/2010
					 
						НЮ ЙОРК, Съединени щати -- Специалният съветник на Генералния секретар на ООН за Кипър Александър Даунър заяви в петък (11 юни), че продължаващите преговори за обединението на острова не трябва да губят "темпо". Пред журналисти в централата на ООН в Ню Йорк, след като той брифира Съвета за сигурност за последните събития в Кипър, Даунър заяви, че ООН е "удовлетворена" от продължаващата подкрепа на Съвета за двете страни в преговорния процес. Преговорите за обединение на Кипър бяха възобновени в края на май след прекъсване заради президентските избори през април в северната част на острова, управлявана от турци, които бяха спечелени от хардлайнера Дервиш Ероглу. (КНА, Сайпръс Мейл - 11/06/10)
