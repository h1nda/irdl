България и Русия подписаха важно споразумение за борба с организираната престъпност 
					10/11/2006
					 
						МОСКВА, Русия -- Българският вътрешен министър Румен Петков и руският му колега Рашид Нургалиев подписаха в петък (10 ноември) споразумение за сътрудничество в борбата с организираната престъпност. Споразумението предвижда 15 сфери на сътрудничество, включващи тероризма, наркотрафика, незаконния трафик на хора и оръжия, прането на пари и автомобилните кражби. В документа се предвижда още редовен обмен на информация и сформиране на общи екипи за борба с престъпността, както и съвместни програми за обучение в руските центрове за обучение за борба с тероризма. (News.bg, Фокус - 10/11/06)
