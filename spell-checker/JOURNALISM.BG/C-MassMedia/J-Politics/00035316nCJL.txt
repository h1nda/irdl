Албанското правителство и опозицията се договориха за парламентарна комисия 
					15/07/2010
					 
						ТИРАНА, Албания -- След месеци на спорове правителството и опозицията се договориха за създаването на парламентарна комисия, която да разследва спорните резултати от общите избори през юни 2009 г. Астрит Патози от управляващата Демократическа партия и Грамоз Ручи от опозиционната Социалистическа партия (СП) се срещнаха в сряда (14 юли) и се договориха, че СП ще оглавява комисията и ще има мнозинство в нея. Най-големият препъникамък обаче е постигането на съгласие по крайната цел на дейността на комисията. СП иска щателно разследване и прозрачност, а правителството иска избирателният кодекс да бъде спазен. (Шекули, Топ Ченъл, Клан, Телеграфи - 14/07/10)
