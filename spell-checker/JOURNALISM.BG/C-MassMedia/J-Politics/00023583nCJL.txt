Напускащият поста турски президент ще даде възможност на наследника си да одобри следващия кабинет
					17/08/2007
					 
						АНКАРА, Турция -- Президентът Ахмет Недждет Сезер, чийто мандат изтича, отказа в четвъртък (16 август) да одобри новия кабинет на премиера Реджеп Тайип Ердоган и остави това задължение на своя наследник, който по всяка вероятност ще бъде избран до края на месеца. Ердоган който често е имал пререкания със Сезер в миналото, каза, че за негова изненада президентът е върнал списъка с министрите, без дори да го погледне. Той нарече решението му акт на любезност към следващия президент и "положителен подход". 
						Други новини -- Чартърен полет за Турция е бил отменен малко преди излитането си от румънския град Тимишуара, след като пилотската кабина се изпълнила с дим. Пътниците са били евакуирани, като са използвани аварийни процедури и надуваеми пързалки. Един от 158-те души на борда е леко пострадал. (Ню Йорк Таймс, Заман - 17/08/07; Ройтерс, АП, АФП, НТВ, СТТ, EUbusiness - 16/08/07)
