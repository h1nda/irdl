Председателят на турския парламент Топтан подкрепя съдебното преследване на ръководителите на преврата от 1980 г.
					30/06/2009
					 
						АНКАРА, Турция -- Председателят на парламента Кьоксал Топтан призова в понеделник (29 юни) да бъдат приети предложените промени в конституцията, които ще позволят изправянето пред съд на ръководителите на военния преврат от 1980 г. Понастоящем член 15 от конституцията не позволява това, но миналата седмица опозиционната Републиканска народна партия предложи промяна. "Подобен член няма място в една модерна конституция", каза Топтан пред репортери. Също миналата седмица парламентът прие закон, който разрешава на граждански съдилища да преследват съдебно военни офицери, обвинени в заплаха на националната сигурност, нарушения на конституцията и опити за сваляне на правителството. (Йени Шафак, Ватан - 30/06/09; Хюриет, Ройтерс - 29/06/09)
