До края на януари ЕС ще започне преговори за присъединяване с Албания
14/01/2003
 
ТИРАНА, Албания -- Преговорите между Албания и ЕС по Споразумението за стабилизация и асоцииране ще започнат преди посещението на председателя на Европейската комисия Романо Проди по-късно този месец. Това заяви гръцкият външен министър Георгиос Папандреу, който пристигна в Тирана в понеделник (13 януари), придружаван от върховния представител на ЕС по външната политика Хавиер Солана и директора на отдела за Западните Балкани към Европейската комисия Райнхард Прибе. Албания ще получи пълната подкрепа на Гърция в усилията си за присъединяване към ЕС. Гърция понастоящем е председател на Европейския съюз. (Албански новини - 14/01/03; АТА - 13/01/03)
