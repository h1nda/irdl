Президентите на Турция и Македония обсъдиха двустранните отношения 
					15/11/2006
					 
						АНКАРА, Турция -- Във вторник (14 ноември) президентът Ахмет Недждет Сезер се срещна с гостуващия в страната македонски президент Бранко Цървенковски. Двамата обсъдиха потенциалните области на сътрудничество, най-вече във военната област. Цървенковски благодари на Турция за оказаната в миналото помощ в областта на отбраната и най-вече за образованието и обучението на над 280 офицери от Македонската армия. Той подчерта решимостта на Македония да се присъедини към НАТО и потърси подкрепата на Турция за получаване на дата за присъединяване на предстоящата среща на върха на Алианса в Рига. (Сабах - 15/11/06; MИA, Макфакс, Телма ТВ - 14/11/06)
