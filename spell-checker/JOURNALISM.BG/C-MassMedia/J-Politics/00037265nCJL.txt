Косовските съдилища започват разглеждането на делата, свързани с изборите 
					01/02/2011
					 
						КОСОВО, Прищина -- Общинските съдилища започнаха разглеждането на делата по жалбите срещу манипулации, извършени по време на извънредните избори през декември. Съдът в Дяково е приключил разглеждането на двете внесени в него дела, но резултатът все още не е известен, съобщиха медиите в понеделник (31 януари). Други общински съдилища ще работят по 131 други дела, като най-голям брой е регистриран в Прищина - 48, следвана от Призрен с 26 и Печ с 14. Повечето от делата са свързани със жалби, внесени от движението „Ветевендосе”. (Епока е Ре, Косова Сот, Зъри - 01/02/11; Телеграфи - 31/01/11)
