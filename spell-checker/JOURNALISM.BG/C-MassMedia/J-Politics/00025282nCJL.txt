Румънската Консервативна партия избра нов лидер
					28/01/2008
					 
						БУКУРЕЩ, Румъния -- Генералният секретар на Камарата на депутатите в Румъния Даниела Попа бе избрана в неделя (27 януари) за председател на Консервативната партия, надделявайки над другия основен кандидат Флорин Ангел. Постът бе овакантен, след като бившият лидер Дан Войкулеску обяви, че няма да се кандидатира отново поради слабото представяне на партията на изборите за Европейски парламент миналия ноември. Трудната победа на Попа с малко гласове накара поддръжниците на Ангел да поискат втори тур на гласуване, но дали това ще се случи, не е ясно. (Найн о'клок, Гъндул - 28/01/08; Медиафакс, Ромпрес - 27/01/08)
