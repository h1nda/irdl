Албанската избирателна комисия ще ограничи участието в следващите избори на партии, които са затънали в дългове 
					22/02/2005
					 
						ТИРАНА, Албания -- Централната избирателна комисия (ЦИК) обяви в понеделник (21 февруари), че политическите партии, които имат дългове към ЦИК, няма да получат финансиране за своите кампании преди тазгодишните парламентарни избори. ЦИК уточни, че мерките ще засегнат всички формации, които не са успели да преминат парламентарния праг от 2,5 % на предишните избори и не са върнали средствата на ЦИК съгласно изискванията на закона. 
						Други новини: Представители на Албания и НАТО се срещнаха в понеделник, за да обсъдят напредъка на страната при осъществяване на военните реформи, изисквани от Алианса. Представители на МО информираха делегацията на НАТО относно прилаганите миналата година мерки и по приоритетите за 2005 г. (Албейниън нюз - 22/02/05; AП -21/02/05)
