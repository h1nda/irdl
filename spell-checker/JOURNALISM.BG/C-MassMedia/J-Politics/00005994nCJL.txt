В Кипър започват избори за президент
16/02/2003
 
НИКОЗИЯ, Кипър -- В неделя (16 февруари) започна първият тур от президентските избори, в които участват десет кандидата. Само двама от тях ще продължат на втория тур следващата неделя. Осем от кандидатите са независими, включително настоящият президент Глафкос Клиридис. Останалите - Тасос Пападопулос от дясноцентристката Демократическа партия и Никос Куцос от дясната партия Нови хоризонти, бяха номинирани от техните партии. Пападопулос се ползва и с подкрепата на най-голямата партия в парламента - АКЕЛ. Осемдесет и три годишният Клиридис се стреми да бъде преизбран за 18-месечен мандат с надежда да завърши преговорите по плана на ООН, който ще сложи край на продължилото 29 години разделение на острова. (Cypria.com - 16/02/03; Катимерини - 15/02/03)
