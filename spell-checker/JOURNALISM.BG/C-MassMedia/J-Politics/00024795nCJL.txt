Главната политическа партия в РС ще обяви своя избор за кандидат за министър-председател в понеделник
					07/12/2007
					 
						САРАЕВО, Босна и Херцеговина (БиХ) -- Управляващият в Република Сръбска Съюз на независимите социалдемократи (СНСД) ще обяви своя избор за кандидат за министър-председател в понеделник (10 декември), заяви лидерът на СНСД и министър-председател на РС Милорад Додик в четвъртък. Той беше намекнал, че ще предложи временно изпълняващия председател на съвета на министрите Никола Спирич за нов мандат, нещо, което другите партии изглежда подкрепят. Спирич подаде оставка преди повече от месец в знак на протест срещу мерките, предложени от върховния представител Мирослав Лайчак в отговор на провалилата се реформа в полицията. Тристранното председателство даде срок на партиите да обявят своите кандидати до сряда. (Независне Новине - 07/12/07; РТРС, ПБС - 06/12/07)
