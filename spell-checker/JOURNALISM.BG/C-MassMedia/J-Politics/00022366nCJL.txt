ЕС и Иран приключиха двудневните си преговори в Анкара 
					26/04/2007
					 
						АНКАРА, Турция -- В четвъртък (26 април) в Анкара върховният представител на ЕС по сигурността Хавиер Солана и иранският главен преговарящ по ядрените въпроси Али Лариджани завършиха своите двудневни преговори, които бяха фокусирани върху иранската ядрена програма. След първия ден на преговорите Солана каза пред журналисти, че се надява преговорите да продължат и спорните въпроси да бъдат решени с дипломатически средства. Лариджани отбеляза известен напредък в определени области, но не се впусна в подробности. Преговорите бяха организирани в Анкара, след като Турция предложи да съдейства за диалога между ЕС и Иран. (Фокус, Заман - 26/04/07; АФП - 25/04/07)
