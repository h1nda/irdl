Албанският президент ще засили мерките за борба с корупцията в съдилищата
20/01/2003
 
ТИРАНА, Албания -- На среща в събота (18 януари) с представители на местните власти, президентът Алфред Моисиу обеща да засили мерките за борба с корупцията в съдилищата. Той заяви, че решението му за преструктуриране на Съдебния инспекторат ще повиши неговата ефективност и ще премахне спорните присъди и несправедливостите в съдебната система.
В други новини, в петък правителството обяви, че ще увеличи цената на електроенергията с цел намаляване на консумацията. Мярката ще се засегне частните потребители и фирмите, но няма да се прилага към предприятията в тежката промишленост. (АТА, Албански новини - 18/01/03; АП - 17/01/03)
