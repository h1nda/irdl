Тачи: "Косово ще проведе местни избори тази година"
					13/01/2009
					 
						ПРИЩИНА, Косово -- Министър-председателят Хашим Тачи каза, че тази година ще има местни, но не и парламентарни избори. Представяйки доклад за дейността на своя кабинет в понеделник (12 януари), Тачи каза, че решението е в съответствие с конституцията и мнението на президента Фатмир Сейдиу. Той отхвърли неотдавнашните призиви от страна на опозицията за провеждането на избори като "несериозни". (Зери, Коха Диторе, Експрес, Косова Сот - 13/01/09; РТК, Телеграфи, Макфакс - 12/01/09)
