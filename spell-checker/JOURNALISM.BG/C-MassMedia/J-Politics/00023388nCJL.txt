Международната общност настоява БиХ да приеме закона за висшето образование
					30/07/2007
					 
						САРАЕВО, Босна и Херцеговина (БиХ) -- В общо изявление, публикувано в петък (27 юли), международните организации в БиХ: Службата на върховния представител (СВП), Съветът на Европа (СЕ), Европейската комисия (ЕК), Световната банка, ОССЕ и ООН, призоваха държавния парламент да приеме закона за висшето образование и да демонстрира загриженост за по-доброто бъдеще на БиХ. Законът ще "повиши качеството на образованието, което студентите получават, ще даде възможност за движение на студентите и ще улесни признаването на местните дипломи и степени за висше образование в рамките на Европейската зона за висше образование, повишавайки възможностите за образование и намиране на работа на всички висшисти", се казва в изявлението. 
						Групата заяви, че БиХ е единствената страна, подписала Болонския процес, без държавен закон за висшето образование - изискване в процеса на европейското партньорство. (Уебсайт на СВП, РТРС, Фена - 27/07/07)
