Кандидат-премиерът на РС покани основната босненска партия за консултации по кабинета 
					26/01/2005
					 
						БАНЯ ЛУКА, Босна и Херцеговина (БиХ) -- Кандидат-премиерът на Република Сръбска Перо Букейлович е поканил основната босненска Партия на демократичното действие (ПДД) за консултации по формирането на нов кабинет на автономната област. Представителят на ПДД Тарик Садович заяви във вторник (25 януари), че такава среща ще се проведе в четвъртък. Садович обаче охлади очакванията за изхода от нея, тъй като Букейлович и други сръбски представители изключват участие на ПДД в новото правителство на РС. Посланикът на европейската комисия в БиХ намекна, че може да посредничи за постигане на споразумение между Сръбската демократическа партия на Букейлович и ПДД. (Независне новине, Фена - 26/01/05)
