Косовският президент Ругова обяви Боб Доул за почетен представител на областта в САЩ
11/11/2002
 
ПРИЩИНА, Косово, Югославия -- Президентът Ибрахим Ругова обяви в петък (8 ноември) бившия сенатор от САЩ и президентски кандидат Боб Доул за почетен представител на Косово в САЩ. "Доул е голям приятел на Косово, който подкрепяше борбата на Косово за свобода, независимост и демокрация повече от десетилетие", се казва в изявление на Ругова. Говорител на МОНК, критикувайки това действие, подчерта, че само ръководителят на МОНК Михаел Щайнер е упълномощен да се занимава с външната политика на Косово. (Радио Б92 - 09/11/02; БиБиСи - 08/11/02)
