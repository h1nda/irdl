Румънският сенат одобри важен антикорупционен закон 
					10/05/2007
					 
						БУКУРЕЩ, Румъния -- След повече от година дебати Сенатът най-после одобри в сряда (9 май) изисквания от ЕС закон срещу корупцията. Законът за Националната агенция за прозрачност, приет единодушно, предоставя възможност за конфискуване на имущество и доходи от държавни служители, ако произходът на средствата им не може да бъде доказан. Тази версия се разглежда като много по-строга от одобрената от долната камара, Камарата на депутатите, тъй като предвижда съдебни действия срещу нарушителите. 
						Други новини -- В сряда говорител на еврокомисаря по правосъдието Франко Фратини изрази безпокойството на Европейската комисия във връзка с продължаващия скандал в румънската съдебна система. Новият министър на правосъдието Тудор Киуариу поиска освобождаването от длъжност на високопоставения прокурор за борба с корупцията Дору Тулус заради некомпетентност и неефективност. Прокурорите обаче подозират, че ходът е политически мотивиран. (Зиуа, Реалитатя Ромъняска - 10/05/07; Ромпрес, Медиафакс - 09/05/07)
