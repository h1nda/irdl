ЕС ще определи на Хърватия условна дата за приключване на преговорите за присъединяване
					22/10/2008
					 
						БРЮКСЕЛ, Белгия -- Европейската комисия (ЕК) е решила да определи на Хърватия условна дата за приключване на преговорите за членство в ЕС до края на 2009 г., съобщиха медиите във вторник (21 октомври), като цитираха източници на ЕС. Според източниците в доклада на ЕК за напредъка на Хърватия, който се очаква да бъде публикуван на 5 ноември, се очаква да се спомене дали Загреб може да приключи преговорите за присъединяването следващата година, при условие, че изпълни няколко технически критерии. Те включват съдебната реформа, по-строги мерки срещу корупцията и организираната престъпност и преустройство на корабострроителните и стоманодобивните заводи в съответствие с правилата за държавни помощи на ЕС. Съобщава се, че ЕК ще даде зелена светлина за приключване на преговорите за пресъединяване със Загреб въпреки възраженията от страна на Франция и Германия. Те настояват, че не може да има по-нататъшно разширяване на ЕС, докато всички държави-членки не ратифицират Лисабонския договор. (Ройтерс, ХИНА, Явнo - 21/10/08)
