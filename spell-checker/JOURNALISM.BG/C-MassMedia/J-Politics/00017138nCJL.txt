Косуми изключи възможността за преки преговори между Косово и Сърбия 
					05/01/2006
					 
						БЕЛГРАД, Сърбия и Черна гора -- В коментар, публикуван в сряда (4 януари), косовският премиер Байрам Косуми изключи възможността за всякакви преки преговори между Белград и Прищина за бъдещето на провинцията. Предстоящите преговори, каза той, ще се проведат между двете заинтересовани страни и международни посредници. 
						Също в сряда Хилми Яшари, новоназначеният омбудсман на Косово, каза, че спазването на човешките права ще бъде основният въпрос, с който ще се занимава през следващите 12 месеца. Той каза още, че законодателството на провинцията вече отговаря на всички международни стандарти, макар че прилагането на новите закони все още остава предизвикателство. (АП, Ройтерс, АФП - 05/01/06)
