Турция сменя политиката си спрямо Кипър
09/01/2003
 
АНКАРА, Турция -- Турция планира да поеме нов курс на поведение спрямо Кипър в съответствие с предложения от ООН мирен план, съобщи в сряда (8 януари) говорителят на външно министерство Юсуф Булуч. Той допълни, че крайната цел на новата турска политика ще бъде постигането на компромис, който ще бъде в полза на всички страни, включително гръцките кипърци. В същия ден &lt;I&gt;Радикал&lt;/I&gt; цитира външния министър Яшар Якъш, който заяви, че се полагат последните щрихи на стратегията и че тя ще бъде представена пред обществото "до няколко седмици". Турция се опасява, че с влизането на гръцката част на Кипър в ЕС, 30-те хиляди турски войници, понастоящем разположени в северната част на острова, могат да бъдат сметнати за агресори. От своя страна, гръцкият министър-председател Костас Симитис насърчи Анкара да разреши проблема до определения от ООН краен срок - 28 февруари. (Радикал, Анадолска агенция, ТРТ, Македонска новинарска агенция, Атинска новинарска агенция - 08/01/03)
