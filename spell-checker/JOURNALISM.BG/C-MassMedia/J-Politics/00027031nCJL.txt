Румъния ще прилага нова политика за транзитните визи
					10/07/2008
					 
						БУКУРЕЩ, Румъния -- Румъния ще въведе нова политика за транзитните визи, считано от петък (11 юли), съобщи министерството на външните работи. Властите ще въведат опростена законова процедура за чужденците, пресичащи Румъния. Жители на трети страни ще могат да прекосяват Румъния без транзитна виза в рамките на пет дена, ако притежават един от трите вида визи, предписани от Шенгенското споразумение - стандартна виза, виза за продължителен престой или разрешение за престой. (Медиафакс, Ромпрес - 09/07/08, Адевърул - 08/07/08)
