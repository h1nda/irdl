Посланикът на ЕК каза, че Хърватия може да започне преговори по нови глави от европейското законодателство през следващите няколко седмици
					07/02/2007
					 
						ЗАГРЕБ, Хърватия -- Посланикът на Европейската комисия (ЕК) в Загреб Венсан Дьожер каза във вторник (6 февруари), че Хърватия може да започне преговори по още няколко глави от европейското законодателство през следващите няколко седмици. Досега са отворени пет глави, завършили са преговорите по две от тях и са представени позиции по други девет глави. Главите са общо 33. Дьожер призова също хърватското правителство да ускори административните реформи, за да постигне по-лесно членство в ЕС. (Пословни дневник, Весник - 07/02/07; ХИНА, ХРТ - 06/02/07)
