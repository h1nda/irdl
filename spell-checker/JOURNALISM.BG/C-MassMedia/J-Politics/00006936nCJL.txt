Двете най-големи албански партии постигат съгласие по избирателната реформа
14/05/2003
 
ТИРАНА, Албания -- Двете основни партии в парламента постигнаха компромис по избирателната реформа във вторник (13 май). Двупартийната комисия за реформата, съставена от членове на управляващата Социалистическа партия (СП) и опозиционната Демократическа партия (ДП), се споразумяха по ръководните правила за възстановяване на Централната избирателна комисия. Според представителя на СП Етем Рука пакетът от изменения към избирателния закон ще бъде представен в парламента до края на май. Тези изменения предвиждат ДП и СП да номинират членове на комисията, които след това ще бъдат одобрени от Висшия правосъден съвет. ( Албениън Дейли Нюз, Шекули - 14/05/03)
