Румънският президент разкритикува опозиционните партии за това, че отхвърлят поканата му за разговори
14/07/2004
 
БУКУРЕЩ, Румъния -- Кабинетът на президента Йон Илиеску публикува изявление във вторник (13 юли), в което се изразява разочарованието на държавния глава от отказа на основните опозиционни партии - Национално-либералната партия (НЛП) и Демократическата партия (ДП)-да участват в политическите консултации, които той бе инициирал. Миналата седмица президентът покани основните политически сили на разговори, свързани с преговорите на Румъния за членство в ЕС. Консултациите с управляващата Социалдемократическа партия и две опозиционни партии - Хуманистката партия и Унгарският демократичен съюз на Румъния - се проведоха. НЛП и ДП обаче отхвърлиха тази идея, обвинявайки президента, че превишава своя конституционен мандат. (Ромпрес - 14/07/04; Медиафакс - 13/07/04)
