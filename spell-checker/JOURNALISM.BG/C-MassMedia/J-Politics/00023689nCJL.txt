Датата за обсъждане на проекта за конституция на Черна гора ще бъде определена тази седмица
					27/08/2007
					 
						ПОДГОРИЦА, Черна гора -- Главният секретар на парламента Милан Радович каза в неделя (26 август), че датата на заседанието на парламента за разглеждане на проекта за нова конституция на Черна гора ще бъде определена тази седмица. Приемането на новата конституция е главен приоритет, добави Радович, като отбеляза, че най-късно до първото редовно заседание на парламента през есента депутатите ще получат 17 законопроекта за разглеждане. Нова конституция е необходима във връзка с отделянето на Черна гора от Сърбия миналото лято. (РТЧГ - 25/08/07)
