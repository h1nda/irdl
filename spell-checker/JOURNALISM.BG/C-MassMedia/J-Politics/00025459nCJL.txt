Малките партии се противопоставят на избирателните реформи, предложени от албанските СП и ДП
					13/02/2008
					 
						ТИРАНА, Албания – Във вторник (12 февруари) малките партии от двете страни на политическия спектър в Албания изразиха своето несъгласие с реформите на избирателната система, предложени от двете най-големи партии, управляващата Демократическа партия (ДП) и опозиционната Социалистическа партия (СП). На среща във вторник представителите на Социалдемократическата партия, Партията „Демократичен алианс”, Социалистическото движение за интеграция, Християндемократическата партия и Републиканската партия заявиха, че са били изключени от процеса от големите партии. Въпросът бе поставен на дневен ред, след като Еди Рама от СП отхвърли искането от по-малките съюзници на неговата партия за открити листи, което е свързано с реда на подреждане на имената в изборните бюлетини. Партиите сега заплашват да наложат вето на предложенията в комисията за реформа на избирателната система. Реформите са ключови за кандидатурите на Албания за ЕС и НАТО. (Коха Йоне, Шекули, Шкип - 13/02/08; Balkanweb, Топ-Ченъл - 12/02/08)
