Лидер на основната гръцка опозиционна партия критикува сделката с ОТЕ
					30/05/2005
					 
						АТИНА, Гърция -- Лидерът на основната опозиционна партия ПАСОК, Георгиос Папандреу, разкритикува в неделя (29 май) сделката, сключена миналата седмица между кабинета и профсъюза на държавния телеком, ОТЕ. Споразумението има за цел да се премахне статутът на държавни служители за бъдещите работници в телекомуникационната компания, като същевременно се предлагат стимули за ранно пенсиониране на настоящите служители. Според Папандреу споразумението е било опит за повдигане на акциите на ОТЕ на фондовата борса преди приватизацията на дружеството. (Катимерини - 30/05/05; AНA - 29/05/05)
