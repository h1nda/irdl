Президентът на РС търси широка парламентарна подкрепа за бъдещия кандидат-премиер 
					22/12/2004
					 
						БАНЯ ЛУКА, Босна и Херцеговина ( БиХ) -- Президентът на Република Сръбска (РС) Драган Чавич продължава консултациите с партиите в парламента в сряда (22 декември) в търсене на широка политическа подкрепа за бъдещия кандидат-премиер и за новия кабинет на автономната област. Чавич изтъкна във вторник, че се е срещнал с представители на основните сръбски, босненски и хърватски партии и че има желание да проведе консултации и с по-малки формации. Той подчерта, че правителствената криза, последвала оставката на кабинета на Драган Микеревич миналата седмица, трябва да бъде преодоляна възможно по-скоро. 
						Премиерът на БиХ Аднан Терзич междувременно потвърди във вторник, че втори член на сръбската Партия на демократичния прогрес, министърът на транспорта Бранко Докич, е подал оставка. Външният министър на БиХ Младен Иванич се оттегли от поста си в края на седмицата. Терзич съобщи, че кабинетът няма да заседава, докато не се намерят наследници на въпросните министри. (Независне новине - 22/12/04; РТРС - 21/12/04)
