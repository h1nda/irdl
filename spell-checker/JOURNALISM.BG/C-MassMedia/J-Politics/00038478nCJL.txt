МВФ: Румъния е изпълнила критериите за резултатите на предпазното стенбай споразумение
					10/05/2011
					
						БУКУРЕЩ, Румъния -- Румъния е изпълнила всички критерии за резултатите и целите, съобщи МВФ в официално изявление в понеделник (9 май) в края на първата мисия за преглед на постигнатото според новото двугодишно предпазно стенбай споразумение за 5 милиарда евро. Вторият транш на стойност около 475 милиона евро следователно ще бъде предоставен на страната след одобрение на Борда на МВФ. Кабинетът постигна фискалните цели, но реформата в контролираните от държавата компании е от решаващо значение за елиминиране на техните дългове и намаляване на субсидиите. МВФ предложи тези губещи компании да имат частен мениджмънт, за да бъдат преструктурирани, закрити или приватизирани. Мисията на МВФ закючи, че банковият сектор остава стабилен, добре капитализиран и ликвиден. (AКТМедиа, Зиаре, Реалитатеа, Aдеварул - 09/05/11)
