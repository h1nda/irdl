Хърватският президент Месич е скептичен относно перспективите Готовина да се предаде някога
					31/03/2005
					 
						ЗАГРЕБ, Хърватия -- Президентът Стипе Месич е скептично насторен относно вероятността укриващият се генерал Анте Готовина да се предаде някога на Хагския трибунал. По повод на неотдавнашните призиви на Запада към Готовина да докаже, че е патриот, и да се предаде доброволно Месич каза пред местни медии в сряда (30 март), че ако е искал, генералът е имал възможност да демонстрира патриотизма си преди много време. По-рано този месец външните министри на ЕС отложиха началото на преговорите за членство с Хърватия, позовавайки се на недостатъчното й сътрудничество с трибунала за военни престъпления. (Вечерни лист - 31/03/05; ХИНA - 30/03/05)
