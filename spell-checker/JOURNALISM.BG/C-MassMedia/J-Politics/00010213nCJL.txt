Германия: "Турция е предприела важни стъпки за изпълняване на политическите критерии на ЕС"
19/03/2004
 
АНКАРА, Турция -- Турция е осъществила важни реформи, което засилва кандидатурата й за членство в ЕС, каза в четвъртък (18 март) държавният секретар на германското външно министерство Клаус Шариот в реч при откриването 10-ото събрание на Турско-германския съвет за сътрудничество. Шариот добави, че ако Турция поддържа тази положителна динамика, решението за започване на преговори за присъединяване към ЕС в края на годината ще бъде положително. Той отбеляза, че Анкара вече е изпълнила повечето изисквания, очертани в копенхагенските политически критерии. (Анадолска агенция, Търкиш дейли нюз - 18/03/04)
