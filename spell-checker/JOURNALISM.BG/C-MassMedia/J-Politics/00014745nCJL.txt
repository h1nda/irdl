Парламентът на РС отхвърля предложение за реформа в полицията на БиХ, застрашавайки още повече интеграцията в ЕС
					31/05/2005
					 
						БАНЯ ЛУКА, Босна и Херцеговина (БиХ) -- Парламентът на Република Сръбска (РС) отхвърли в понеделник (30 май) предложението на ЕС за реформа в полицията на БиХ, като отказа да приеме един от основните му принципи -- пресичането на границите между автономните области при оформянето на картата на бъдещите полицейски райони. Независимо от многократните настоявания на международната общност, че блокирането на полицейската реформа ще осуети процеса на интеграция в ЕС, 62-ма депутати от РС гласуваха против предложението, а 14 гласуваха за него. (Независне новине, Дневни аваз - 31/05/05; Фена, НТВ хаят - 30/05/05)
