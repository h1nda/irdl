Турският президент налага вето върху част от пакета с реформи
01/07/2003
 
АНКАРА, Турция -- В понеделник (30 юни) президентът Ахмет Недждет Сезер наложи вето върху част от пакета с реформи, с който се цели да се отговори на загрижеността, изразена от ЕС относно състоянието на човешките права в страната. Президентът се е противопоставил на отмяната на стар член, който криминализира "пропагандирането на сепаратизъм". От своя страна правителството заяви, че възнамерява да прегласува същия законопроект без никакви промени. След това президентът няма да има друга възможност, освен да подпише влизането в сила на закона.
Други новини: италианският министър по европейските въпроси Роко Бутилионе заяви пред репортери в понеделник ,че Анкара все още не е готова за членство в ЕС. Премиерът Силвио Берлускони обаче бе казал, че той дава пълната си подкрепа за усилията на Турция да се присъедини към Съюза. Италия поема ротационното председателство на ЕС от Гърция във вторник. (Радикал, Хюрриет - 01/07/03; Ройтърс, Анадолска агенция, АФП, НТВ, ТРТ2 - 30/06/03)
