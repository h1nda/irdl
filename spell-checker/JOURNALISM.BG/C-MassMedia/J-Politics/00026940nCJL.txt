Българският президент е готов да организира референдум за избирателната система
					01/07/2008
					 
						СОФИЯ, България -- Президентът Георги Първанов каза в понеделник (30 юни), че може да инициира провеждането на референдум за въвеждане на мажоритарен елемент в избирателната система. Той призова парламента да насрочи референдум по въпроса и намекна, че може да организира петиция за тази цел. В предишни свои изказвания Първанов предлагаше ограничен брой депутати - например 30 от всичките 240 - да бъдат избирани чрез мажоритарен вот. Според друго предложение, което той подкрепя, би било въведено преференциално гласуване, което ще позволи на гласоподавателите да променят реда на кандидатите в партийните листи. 
						Други новини от понеделник -- Вътрешният министър Михаил Миков каза, че иска да осъществи дълбоко преструктуриране, което да оптимизира работата на агенциите за сигурност и да позволи провеждането на по-ефективна борба срещу престъпността и корупцията. На среща с Конфедерацията на работодателите и индустриалците в България Миков отправи призив за по-добра организация на личния състав на вътрешното министерство, като добави, че това не означава непременно съкращения. Той призна, че общественото доверие в полицията не е високо, но каза, че преструктурирането може да промени това. (Сега, Дневник, 24 часа, Труд - 01/07/08; бТВ, БНР, Дарик, София Ехо - 30/06/08)
