Терорист призна, че е планирал атентат срещу турския президент
					27/07/2007
					 
						АНКАРА, Турция -- Алпарслан Арслан, радикалният ислямист, който атакува върховния административен съд на Турция през май 2006 г., като уби един съдия и рани други четирима, призна по време на съдебно заседание в четвъртък (26 юли), че е планирал и други атентати - включително и срещу президента Ахмет Недждет Сезер. Тридесетгодишният адвокат Арслан заяви, че атентатът е бил в отговор на решения на съда в подкрепа на забраната за носенето на ислямска забрадка в държавни учреждения и в университетите. 
						Други новини -- В четвъртък Върховният комисариат за бежанците към ООН (ВКБООН) разкритикува Турция за нейното решение принудително да върне в родината им 135 иракчани, въпреки че някои от тях са поискали убежище. Групата бе задържана в началото на юли като част от по-голяма група нелегални имигранти, отправили се към Европа. (Заман - 27/07/07; НТВ, АФП, Уебсайт на ВКБООН - 26/07/07)
