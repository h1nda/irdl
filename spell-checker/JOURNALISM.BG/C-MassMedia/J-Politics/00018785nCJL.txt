Македония подписа споразумение за реадмисия със страните от Бенелюкс
					01/06/2006
					 
						ХАГА, Холандия -- Македония подписа във вторник (30 май) споразумение за реадмисия със страните от Бенелюкс -- Белгия, Холандия и Люксембург. Съгласно документа, подписан по време на работното посещение в Хага на македонския външен министър Илинка Митрева, страните се договарят да приемат обратно свои експулсирани граждани, в т. ч. заподозрени престъпници или незаконни имигранти. Подписването на споразумения за реадмисия със страните членки на ЕС се смята за ключов момент в либерализирането на визовия режим за македонските граждани, отбеляза Митрева.
						 Други новини -- Македонският президент Бранко Цървенковски посети във вторник италианската област Пула. Основна тема на разговорите му с местни официални лица бе транспортният проект за Паневропейски коридор № 8, както и въпроси, свързани с двустранното сътрудничество. (A1 TВ, MTВ, Макфакс - 30/05/06)
