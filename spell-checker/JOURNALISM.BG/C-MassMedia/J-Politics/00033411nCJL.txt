Арменско-турски протоколи бяха внесени в парламента в Ереван
					14/02/2010
					 
						ЕРЕВАН, Армения -- Арменският премиер Серж Саргисян е внесъл в парламента в петък (12 февруари) два протокола, целящи да нормализират отношенията с Турция. Документите, подписани през октомври миналата година, ще бъдат обсъдени от депутатите за ратифициране. Саргисян заяви обаче, че парламентът на Армения първо ще изчака Турция да ги ратифицира, преди да направи същото. Ръководителят на пресслужбата на парламента Гоар Погосян заяви, че протоколите са получени и съобщи, че в рамките на два дни ще бъде създадена комисия, която да ги проучи. (Хюриет - 13/02/10; AФП, Радио "Свободна Европа" - 12/02/10)
