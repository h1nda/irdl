Според съобщенията ВМРО-ДПМНЕ и ДПА са постигнали споразумение за ново македонско правителство 
					18/07/2006
					 
						СКОПИЕ, Македония -- Според съобщенията ВМРО-ДПМНЕ и Демократичната партия на албанците (ДПА) са постигнали споразумение за сформиране на ново правителство. След като лидерите на двете партии се срещнаха в понеделник (17 юли), Антонио Милошоски от ВМРО-ДПМНЕ и Арбен Джафери от ДПА потвърдиха, че е било постигнато принципно споразумение. Коалицията, която ще включва още Националната социалдемократическа партия, партията "Демократично обновление на Македония" и Партията за европейско бъдеще, ще има достатъчно мнозинство в парламента. (Вечер, МИА, Макфакс, A1 ТВ - 18/07/06; A1 ТВ - 17/07/06)
