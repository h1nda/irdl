Румънският президент призовава към смяна на дискредитирани министри
15/10/2003
 
БУКУРЕЩ, Румъния -- Президентът Йон Илиеску призова правителството във вторник (14 октомври) да смени двама министри, свързани с неотдавнашни скандали за корупция и плагиатство. Илиеску заяви, че присъствието в кабинета на министъра на европейската интеграция Хилдегард Пувак и на министъра на здравеопазването Мирча Беуран не съдейства за цялостния положителен имидж на Румъния. Пувак е разследвана по подозрения за присвояване на отпуснати от ЕС средства, докато името на Беуран бе спрегнато в скандал, свързан с плагиатство на румънски университетски учебник от западни източници. (Медиафакс, Ромпрес, Би Би Си - 14/10/03)
