ОССЕ прикани албанските политически партии да решат избирателните проблеми
					26/12/2004
					 
						ТИРАНА, Албания -- Представителството на ОССЕ в Албания и офисът на ОССЕ по демократичните институции и човешките права призоваха албанските политически партии в петък (24 декември) да решат проблемите в избирателната система, по-специално - установяването на избирателни райони. В заявление организациите предупреждават, че неуспехът в прилагането на решенията на парламентарната комисия по избирателната реформа може да подкопае изборите през 2005 г.
						В други новини, Албания и Сърбия-Черна гора заявиха, че ще подпишат споразумение през март 2005 г. за защита на националните малцинства. Министърът на външните работи на Сърбия-Черна гора Вук Драшкович направи историческо посещение в Албания миналата седмица, по време на което обяви, че училища с преподаване на сръбски език ще бъдат открити в Шкодра и Тирана и Сърбия-Черна гора ще установи генерално консулство в Шкодра. (ATA - 24/12/04; ATA, МИНА - 23/12/04)
