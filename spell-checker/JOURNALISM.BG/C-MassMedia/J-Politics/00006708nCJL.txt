Комисия в македонския парламент одобри законопроект за подслушване
24/04/2003
 
СКОПИЕ, Македония -- Парламентарната комисия по конституционните въпроси единодушно одобри в сряда (23 април) предложение за поправка в конституцията за узаконяване на подслушването. Инсталирането на подслушвателна апаратура ще изисква заповед на съда, но няма да се използва срещу политическите партии и журналистите. Предложената поправка изисква одобрението на две трети от членовете на парламента.
В други новини, делегация на висши албански военни, ръководена от началника на ГЩ ген. Пелюмб Казими, пристигна в сряда в Македония на двудневно посещение. Делегацията ще се срещне с военния министър Владо Бучковски и ще посети военната академия в Скопие. (Дневник, Утрински Весник - 24/04/03; Макфакс - 23/04/03)
