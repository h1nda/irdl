Кампания цели да насърчи участието в косовските избори 
					13/10/2004
					На фона на електоралната апатия и заплахите за бойкот от страна на косовските сърби бе стартирана кампания за стимулиране участието на избирателите в парламентарните избори в Косово на 23 октомври. 
					(AП, FT, Гласът на Америка, РФЕ/РЛ - 12/10/04; Радио Б92, Transitions Online - 11/10/04)
 
					 
						
Президентът на Косово Ибрахим Ругова отдаде нарасналото напрежение на приближаването на датата за преговорите по статута. [AФП]
						По-малко от две седмици преди важните парламентарни избори в Косово бе стартирана кампания във вторник (12 октомври) за насърчаване на избирателите да се явят пред урните. Вотът на 23 октомври, четвъртият след 1999 г., се разглежда като важен тест за усилията на международната общност да изгради многоетническа демокрация в провинцията. 
						Няколко международни организации и НПО дадоха ход на кампанията под надслов "Да накараме избирателите да гласуват" на фона на индикации за слаб електорален интерес към предстоящите избори и на призивите за косовско-сръбски бойкот на вота. 
						Цитирайки един от организаторите, Крешник Бериша, АП съобщи, че 2 800 доброволци вземат участие в инициативата, която включва телевизионни клипове, плакати, листовки, тениски и кампания по домовете. 
						Проучване, проведено от Косовския институт за междуетнически отношения, показва, че около 25 % от регистрираните избиратели в провинцията, предимно албанци, могат да не участват в гласуването поради продължаващите икономически проблеми и разочарованието от политическите партии. 
						Позовавайки се на опасения за своята сигурност, косовските албанци заплашиха, че ще бойкотират изборите. Според британския всекидневник Файненшъл Таймз (ФТ), този ход би могъл да подкопае доверието в многоетническата демокрация в Косово месеци преди международната общност да реши дали трябва да започнат преговорите по определяне на окончателния статут на провинцията. 
						Мнозинството на етническите албанци настоява за независимост, докато косовските сърби искат да запазят провинцията като част от Сърбия-Черна Гора. 
						Много местни лидери желаят успешния край на петгодишните усилия на международната общност. В отговор на заплахата за бойкот някои водещи политици се опитаха да омаловажат безпокойствата за сигурността на косовските сърби. 
						
						Косовският президент Ибрахим Ругова междувременно обвини белградските официални представители, насърчаващи бойкота, че използват "агресивен и заплашителен език". Той отдаде освен това нарасналото напрежение и на приближаването на очакваната дата за преговорите по статута. Сръбските лидери са разделени в позициите си по въпроса за бойкота. Сръбският президент Борис Тадич неотдавна призова косовските сърби да вземат участие във вота, допълвайки, че международната общност трябва да направи повече, "за да осигури нормален живот" на общността. 
						"Ще спаси ли бойкотът живота на нашите хора в Косово, ще подобри ли тяхното ежедневние, ще стимулира ли завръщането на изселените, ще възстанови ли домовете и църквите?" запита Тадич. 
						Дни след телевизионното обръщение на президентта Сръбският списък за Косово вероятно е представил списък с кандидати за вота на 23 октомври на Централната избирателна комисия. Съобщава се, че шефът на ЮМНИК Сьорен Йесен-Петерсен е одобрил списъка.
