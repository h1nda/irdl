Сваленият министър-председател на Тайланд накрая се оказа в Черна гора
					18/03/2010
					 
						ПОДГОРИЦА, Черна гора -- Представители на властите потвърдиха в сряда (17 март), че прогоненият министър-председател на Тайланд Таксин Шинаварта е черногорски гражданин и понастоящем е в страната. Миналата седмица медиите съобщиха, че Шинаварта е бил забелязан в гр. Будва. Въпреки че е издирван от властите в страната си, където е осъден задочно на две години затвор за корупция, черногорските власти заявиха, че нямат основание за арестуването му. Шинавара беше свален от власт през 2006 г. с военен преврат на фона на обвинения в корупция и злоупотреба с власт. Той е получил черногорско гражданство и паспорт миналата година. (РТЧГ, Кафемонтенегро, Би Би Си, Ройтерс - 17/03/10)
