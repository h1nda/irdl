В понеделник румънският парламент ще гласува за новото правителство
					22/12/2008
					 
						БУКУРЕЩ, Румъния -- И двете камари на парламента трябва да дадат своя вот на доверие на новото правителство в понеделник (22 декември), съобщиха медиите. Номинираният за министър-председател Емил Бок ще представи своя кабинет и програмата си за управление пред депутатите за одобрение. В неделя съвместни комисии на Сената и на долната камара на парламента одобриха всички номинирани за членове в новия кабинет, сформиран от победилата на изборите Либералдемократична партия (ЛДП) и Социалдемократическата партия (СДП). Лидерът на СДП Мирча Джоана спечели изборите за председател на Сената. ЛДП номинира Роберта Анастасе за председател на Камарата на депутатите, като тя стана първата жена, заела този пост. (Адевърул, Евениментул Зилеи - 22/12/08; Медиафакс, Зиаре - 21/12/08)
