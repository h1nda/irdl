Сръбският президент Тадич предложи медицинска помощ на Косово в борбата срещу епидемията от менингит 
					17/08/2006
					 
						БЕЛГРАД, Сърбия -- Президентът Борис Тадич предложи на косовския си колега Фатмир Сейдиу медицинска помощ в борбата срещу епидемията от менингит в провинцията. В декларация на канцеларията на Тадич от сряда (16 август) се посочва, че той е предложил -- чрез ЮНМИК -- Белград да изпрати лекарства, оборудване и епидемиологична помощ. Около 267 пациенти са приети в болницата в Прищина с менингит, повечето от които са от североизточните общини. (Данас - 17/08/06; Танюг - 16/08/06)
