Македония насрочва местните избори за 13 март 
					28/12/2004
					 
						СКОПИЕ, Македония -- Двукратно отлаганите местни избори в Македония ще се проведат на 13 март, каза председателят на парламента Любчо Йордановски в понеделнк (27 декември). Вотът бе отменен през октомври и ноември поради подкрепяния от опозицията референдум по новите закони за децентрализацията на страната, даващи повече правомощия на местните органи на управление и преначертаващи границите на някои общини. 
						Други новини от понеделник: Външният министър Илинка Митрева се срещна с представители на македонските дипломатически мисии в чужбина. Участниците в срещата са се споразумели, че през следващата година трябва да се следва по-агресивна външна политика в три области: интеграцията в ЕС, членството в НАТО и признаването на конституционното име на Македония. (Дневник, Вест - 28/12/04; АФП, А1 ТВ, Макфакс - 27/12/04)
