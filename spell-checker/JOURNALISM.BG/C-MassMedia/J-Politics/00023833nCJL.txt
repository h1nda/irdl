Главната опозиционна партия в Хърватия представи своя предизборен манифест
					09/09/2007
					 
						ЗАГРЕБ, Хърватия -- Главната опозиционна партия в Хърватия, Социалдемократическата партия (СДП), изложи изборната си платформа в събота (8 септември). В обръщение пред около 3500 партийни делегати, лидерът на СДП Зоран Миланович заяви, че партията цели да спечели изборите през есента "не за да получи власт, а за да промени тази страна." Той заяви, че платформата се основава на три главни задачи, свързани с реформи - цялостно преструктуриране на съдебния сектор, изкореняване на корупцията и гарантиране на равен достъп до услугите на здравеопазването.
						В обръщението си към делегатите, кандидатът на партията за премиер Любо Юрчич заяви, че трябва да се даде приоритет на намаляването на дълга, както и на увеличаването на износа и работните места. (Весник - 09/09/07; ХРТ, Javno.com - 08/09/07)
