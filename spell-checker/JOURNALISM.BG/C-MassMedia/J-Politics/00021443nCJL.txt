Ръководителят на Мисията на ОССЕ каза, че е окуражен от влизането на малцинствата в новия сръбски парламент
					31/01/2007
					 
						БЕЛГРАД, Сърбия -- Във вторник (30 януари) ръководителят на мисията на ОССЕ в Белград, посланик Ханс Ола Урстад, каза, че е окуражен от влизането на партии на малцинствата в новия парламент, определяйки това като много положително развитие. На изборите на 21 януари унгарската СВМ спечели три места, босненската КЛС спечели две, а ромските УРС и РП, както и албанската КАПД, спечелиха по едно място. 
						Междувременно сръбският президент Борис Тадич продължи консултациите с партиите за сформиране на ново правителство. В сряда той се срещна със Социалистическата партия на Сърбия и с ръководената от Либералдемократическата партия коалиция. (Блиц, Данас, Политика - 31/01/07; Танюг, Бета - 30/01/07)
