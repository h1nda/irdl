Държавите участнички в Коридор № 8 подписват ново инвестиционно споразумение
19/09/2003
 
БАРИ, Италия -- В четвъртък (18 септември) транспортните министри на страните участнички в Паневропейския транспортен коридор № 8 подписаха споразумение за схемата на инвестиране. Очаква се то да прокара път към нов механизъм на финансиране от Европейската инвестиционна банка (ЕИБ), която заяви намеренията си да предостави 35-годишни заеми на всички участващи страни, като финансира съвместно с тях 75 % от разходите им, свързани с проекта. Коридор № 8 ще се простира от Дуръс, Албания до Варна, България и ще преминава през Вльора, Тирана, Кафасан, Скопие, София, Пловдив и Бургас. Чрез българските пристанища той ще свързва Европа с Централна Азия и Кавказ.
Междувременно албанските власти изразиха загриженост относно закъсненията в изграждането на Коридор № 8. Посланието бе предадено от албанския министър на транспорта и далекосъобщенията Спартак Почи на срещата в Бари. (МИА, ATA, Макфакс, A1 ТВ, Албениън Дейли Нюз -18/09/03)
