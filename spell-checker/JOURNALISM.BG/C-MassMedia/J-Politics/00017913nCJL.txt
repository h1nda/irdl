Парламентарните партии във ФБиХ започнаха инициатива за сваляне на президента на автономната област
					15/03/2006
					 
						САРАЕВО, Босна и Херцеговина (БиХ) -- В двете камари на парламента на Федерация БиХ (ФБиХ) се провежда процедура за отстраняване на Нико Лозанчич като президент на ФБиХ. Политическите партии, в т. ч. и тази на самия Лозанчич -- Хърватският демократичен съюз -- го обвиняват за лошото взаимодействие между законодателния орган и президентството и за забавянето на много реформи поради небрежно изпълнение на президентските му задължения.
						В другата автономна област на БиХ, Република Сръбска, новият вътрешен министър Станислав Чадо даде във вторник пресконференция. Той заяви, че между неговите приоритети са продължаването на реформата в полицията на БиХ, борбата с организираната престъпност, корупцията и тероризма и засилването на сътрудничеството с Хагския трибунал. (Независне Новине, Дневни Аваз, Pincom.info - 15/03/06; РТРС, ПБС БиХ, Фена - 14/03/06)
