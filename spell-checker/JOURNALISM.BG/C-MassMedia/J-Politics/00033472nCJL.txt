Представителят на ЕС по външната политика Аштън приключи визитата си в БиХ
					18/02/2010
					 
						САРАЕВО, Босна и Херцеговина (БиХ) -- Върхоният представител по външната политика на ЕС Катрин Аштън каза в четвъртък (18 февруари) в Сараево, че бъдещето на БиХ е в рамките на ЕС. След разговори с министър-председателя Никола Шпирич тя посочи, че Съюзът е готов да помогне на страната за постигането на тази цел. Аштън призна постигнатия напредък в изпълнение на критериите от пътната карта за либерализиране на визите, но отбеляза, че са необходими конституционни промени за по-нататъшното интегриране на БиХ в ЕС. Шпирич каза, че не очаква никакви нови условия за включването на БиХ в безвизовия режим. От Сараево Аштън се отправя към Белград и Прищина. (БХРТ, СРНА, Фена - 18/02/10; РТРС, СРНА, Фена, БХРТ, Дневни Аваз - 17/02/10)
