Македонският президент приема оставката на шефката на разузнавателната служба и назначава неин наследник
07/05/2003
 
СКОПИЕ, Македония -- Според изявление от вторник (6 май), след разговор с ръководителката на разузнавателната служба Доста Димовска президентът Борис Трайковски е приел нейната оставка. От президенството заявяват, че двамата са постигнали съгласие по нейния наследник: Драги Гроздановски, бивш ръководител на разузнаването и бивш заместник-вътрешен министър. Гроздановски е оглавявал разузнавателната служба преди назначението на Димовска на този пост през февруари 2002 година. Оставката й бе в резултат на силния натиск от страна на управляващата коалиция, която я обвинява в участие в скандала за подслушване през 2000 и 2001 година, когато тя бе начело на вътрешното министерство. Спорният ход на Трайковски да освободи Димова от наказателно преследване изостри отношенията му с правителството. (Дневник, Вест, Утрински весник - 07/05/03; МИА, A1 TВ - 06/05/03)
