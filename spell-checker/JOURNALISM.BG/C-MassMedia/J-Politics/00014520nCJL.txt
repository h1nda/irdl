Сръбският президент Тадич лансира инициатива за постигане на политическо споразумение по присъединяването към ЕС
					11/05/2005
					 
						БЕЛГРАД, Сърбия-Черна Гора -- Сръбският президент Борис Тадич стартира инициатива във вторник (10 май) за постигане на политическо споразумение по присъединяването към ЕС. Тадич е изпратил копия от проектодокумента до лидерите на основните партии и отговорни институции в Сърбия. Според президенството се очакват допълнения и корекции в текстовете, като окончателният вариант ще бъде готов след около месец. 
						Други новини от вторник: Президентът на Сърбия-Черна Гора Светозар Марович каза, че американският му колега Джордж Буш е изразил готовност да помогне за ускореното влизане на тази страна в програмата на НАТО Партньорство за мир. Марович се срещна с Буш в Москва по-рано тази седмица. (Данас, Бета - 11/05/05; Бета - 10/05/05)
