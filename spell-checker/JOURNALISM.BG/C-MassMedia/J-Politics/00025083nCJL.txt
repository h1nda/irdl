Новият президент на РС защити Дейтънското споразумение
					09/01/2008
					 
						БАНЯ ЛУКА, Босна и Херцеговина (БиХ) -- Новият президент на Република Сръбска (РС) Райко Кузманович каза във вторник (8 януари), че конституционната уредба, установена с Дейтънското споразумение, е най-добрата за БиХ и всяка друга конституция не би била жизнеспособна. Той подчерта, че за РС приоритет трябва да бъде съхраняването на нейния конституционен статут, териториалната й цялост и еднаквия статут, даден й по силата на това споразумение. Той отново подчерта, че всеки опит за разформиране на РС би пропаднал. Автономната област празнува Деня на републиката в сряда. (Дневни Аваз, Независне Новине - 09/01/08; ПБС - 08/01/08)
