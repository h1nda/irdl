Румънският президент призова за по-добро сътрудничество между институциите
20/01/2003
 
КЛУЖ-НАПОКА, Румъния -- На семинар в събота (18 януари), президентът Йон Илиеску заяви, че държавните органи трябва да пренасочат усилията си от създаване на институции към подобряване на сътрудничеството. Той каза, че страната до голяма степен отговаря на изискванията на ЕС за изграждане на демократични и функциониращи институции, но че цялостната ефективност на изпълнителната власт ще зависи от ефикасните форми на междудържавническите взаимоотношения.
Междувременно, делегация на Европейската комисия ще пристигне в Букурещ във вторник, за да оцени напредъка на страната по отношение осъществяването на реформите за присъединяване. Специално внимание ще бъде отделено на реформите в съдебната власт и усвояването на предприсъединителните фондове на ЕС. (Ромпрес, Nine O'Clock, Медиафакс - 20/01/03)
