Хърватският парламент отне имунитета на депутат, заподозрян във военни престъпления
					11/05/2006
					 
						ЗАГРЕБ, Хърватия -- В сряда (10 май) парламентът реши да отнеме имунитета, от който се ползват членовете на законодателния орган, на независимия депутат Бранимир Главаш, заподозрян в извършване на военни престъпления. Това решение бе взето около седмица след искането на местната прокуратура, основаващо се на обвинения, че бившият функционер на Хърватския демократичен съюз (ХДС) е извършил военни престъпления срещу цивилни етнически сърби в Осиек през 1991 г. Главаш отрича обвиненията и казва, че разследването е започнало едва когато той е напуснал ХДС. (Вечерни Лист - 11/05/06; ХРТ - 10/05/06)
