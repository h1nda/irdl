САЩ и ЕС отхвърлят започването на преговори за окончателния статут на Косово
19/01/2003
 
ВАШИНГТОН, САЩ -- САЩ и ЕС се противопоставиха на идеята за започването на преговори за статута на Косово, предложена от сръбския премиер Зоран Джинджич в края на миналата седмица. Говорителят на държавния департамент на САЩ Ричард Баучър заяви пред репортери в петък (17 януари), че Косово ще трябва да постигне по-голям напредък в изпълнението на изискванията, поставени от ООН, преди да стане възможно разглеждането на неговия статут. ЕС и САЩ изразиха повторно становището си, че Мисията на ООН в Косово (МОНК) трябва първо да завърши работата си по възстановяването на институциите, завръщането на бежанците и подобряването на сигурността в провинцията, преди да се поставя въпроса за статута. (АП, АФП, Танюг, ФоНет - 17/01/03)
