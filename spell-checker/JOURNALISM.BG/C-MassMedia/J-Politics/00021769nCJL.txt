Според съобщенията партиите в БиХ отново не са постигнали напредък по реформата в полицията 
					02/03/2007
					 
						САРАЕВО, Босна и Херцеговина (БиХ) -- Представителите на петте основни политически партии в БиХ изглежда отново не са успели да постигнат пробив в преговорите за реформа в полицията, предадоха местните медии. Макар и да не бяха направени официални изявления след последния кръг от преговорите в четвъртък (1 март), пресата твърди, че сръбските и босненските политически лидери отново не са успели да намерят общ език. Постоянното отлагане може да означава Споразумението за стабилизация и асоцииране с ЕС да бъде отложено до следващата година. (Дневни Аваз, Независне Новине - 02/03/07; РТРС, ПБС - 01/03/07)
