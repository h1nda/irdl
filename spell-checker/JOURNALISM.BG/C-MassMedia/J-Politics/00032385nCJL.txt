Албания провежда частични избори на фона на бойкот на опозицията
					16/11/2009
					 
						ТИРАНА, Албания -- Избирателите се явиха в неделя (15 ноември) на изборите за нови кметове в пет общини на мястото на напусналите, за да заемат по-високи постове след парламентарните избори през юни. Централната избирателна комисия обяви в понеделник, че управляващата Демократическа партия е спечелила убедително и в петте общини. Избирателната активност бе около 30 %. Опозиционната Социалистическа партия бойкотира тези избори и отказва да участва в политиката като цяло, докато правителството не разследва предполагаемите манипулации на юнските избори. Според наблюдателите неделните избори са били мирни и честни. (Топ Нюз, Клан, Ора Нюз, Шекули, Топ Чанъл - 15/11/09)
