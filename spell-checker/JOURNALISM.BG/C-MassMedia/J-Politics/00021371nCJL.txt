Черногорска парламентарна комисия е против насрочената сесия за убийството на журналист
					24/01/2007
					 
						ПОДГОРИЦА, Черна гора -- Във вторник (23 януари) парламентарната комисия по конституционни и законодателни въпроси поиска да се отмени насрочената за следващата седмица извънредна сесия, посветена на убийството на журналиста Душко Йованович през 2004 г. Председателят на парламента Ранко Кривокапич каза, че е насрочил сесията по искане на опозиционните партии, за да се установи кой носи отговорност за неуспеха да бъдат разкрити извършителите. Комисията по правни въпроси обаче заяви, че подобна сесия ще бъде в нарушение на конституцията, тъй като ще представлява намеса в работата на съдебната власт. В края на миналия месец черногорският върховен съд оправда единия от обвиняемите за убийството, Дамир Мандич, въпреки наличието на сериозни доказателства. (Виести - 23/01/07; РТГЧ - 22/01/07)
