Съветът на министрите на БиХ одобри двустранни споразумения с България и Хърватска
28/02/2003
 
САРАЕВО, Босна и Херцеговина (БиХ) -- В четвъртък (27 февруари), Съветът на министрите на БиХ одобри две двустранни споразумения, насочени към подобряване на сътрудничеството със съседните страни. Правителството прие споразумение за движението през границата с Хърватска, което цели улесняване движението на хора и стоки, както и активизиране на търговията в пограничните райони. Министрите взеха решение да изготвят подобно споразумение и за регулиране на отношенията със Сърбия-Черна гора. Кабинетът на БиХ прие и проектоспоразумение за свободна търговия с България. Двата документа са изпратени за одобрение в президенството на БиХ. (РТРС, СРНА, БиБиСи - 27/02/03)
