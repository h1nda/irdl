Пушич заяви, че Хърватия ще приключи присъединителните си преговори с ЕС до юни 
					08/09/2010
					 
						ЗАГРЕБ, Хърватия -- Весна Пушич, председателка на парламентарната комисия за наблюдение на преговорите за присъединяване с ЕС, каза, че Хърватия може да приключи своите преговори с Брюксел до юни 2011 г. След заседание на комисията във вторник (7 септември) тя каза, че Загреб може да затвори оставащите 11 преговорни глави до март и да приключи преговорите през юни по време на мандата на Унгария като ротационен председател на ЕС. Трите най-трудни преговорни глави все още остават - за конкуренцията, съдебната система и финансовите и бюджетните разпоредби. (ХРТ, Вечерни Лист, ХИНА - 07/09/10)
