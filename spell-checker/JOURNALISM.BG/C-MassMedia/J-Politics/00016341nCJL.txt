Румъния и Унгария подписаха 15 споразумения за сътрудничество 
					21/10/2005
					 
						БУКУРЕЩ, Румъния -- Румъния и Унгария подписаха 15 споразумения за сътрудничество на безпрецедентно съвместно заседание на румънското и унгарското правителство в Букурещ в четвъртък (20 октомври). Според съобщенията споразуменията ще улеснят процедурите за трансграничния ж .п. трафик, ще улеснят граничния режим на държавната граница между Румъния и Унгария в светлината на очакваното членство на Румъния в ЕС и ще облекчат проблема с бежанците. Представителите на двете страни сключиха и споразумение за околната среда и защитата от наводнения, споразумение за отбраната и спогодба за създаване на румънско-унгарска обществена фондация. Десетки официални лица участваха в срещата, председателствана от премиерите на двете страни, Калин Попеску Търичану и Ференц Гюрчани. (Найн о'клок - 21/10/05; Ромпрес - 20/10/05)
