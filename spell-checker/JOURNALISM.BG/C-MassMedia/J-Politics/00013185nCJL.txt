Босненско-сръбският президент назначи нов министър-председател
					09/01/2005
					 
						БАНЯ ЛУКА, Босна и Херцеговина (БиХ) -- Президентът на Република Сръбска (РС) Драган Чавич назначи в събота (8 януари) Перо Букейлович от Сръбската демократическа партия (СДП) за нов министър-председател. Букейлович, 58-годишен инженер по механика, бе министър на индустрията и технологиите от 2001 до 2003 г. Той заяви пред репотери, че негови приоритети ще бъдат социалната политика, приватизацията и сътрудничеството с трибунала на ООН за военните престъпления. Той също така обеща да работи за политическата стабилност в РС. Назначеният премиер разполага с 40 дни да сформира правителство и да го представи на парламента за одобрение. Букейлович заменя Драган Микеревич, чийто кабинет подаде оставка миналия месец след санкции, наложени от върховния представител на международната общност Пади Ашдаун. (Ройтерс, АФП, РТРС, ПБС БиХ, Дневни аваз - 08/01/05)
