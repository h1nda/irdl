Македонският президент назначи нов ръководител на разузнаването
					12/09/2007
					 
						СКОПИЕ, Македония -- Във вторник (11 септември) президентът Бранко Цървенковски подписа указ за назначаването на Виктор Димовски за ръководител на разузнавателната служба на страната. Предшественикът му Кире Наумов подаде оставка по лични причини. Димовски, бивш посланик в Белград и изпълняващ длъжността посланик в Израел, по-рано е бил заместник-министър на външните работи, отговарящ за Югоизточна Европа и Балканите. Заемал е също така високи постове във вътрешното министерство. (Вечер, Дневник - 12/09/07; МИА, A1 - 11/09/07)
