Турският президент Гюл се консултира с опозиционните партии относно промени в конституцията
					08/05/2009
					 
						АНКАРА, Турция – Откакто правителството на управляващата Партия на справедливостта и развитието (ПСР) обяви преди няколко седмици проект за промени в 20 члена от конституцията, президентът Абдула Гюл се е срещнал с лидерите на опозиционните партии, опитвайки се да ги убеди в нуждата от промяна. Последната му среща в четвъртък (7 май) бе със съпредседателя на Партията на демократичното общество Ахмет Тюрк, който отказа да даде коментар за позицията на неговата партия, но настоя, че храни надежди за по-демократична и модерна страна. В сряда Гюл се срещна с лидера на Партията на националистическото движение Девлет Бахчели. Макар и да се съгласи, че реформите са желателни, Бахчели каза, че партията му ще се противопостави на всяка промяна, която би довела до етнически или културен сепаратизъм. (Заман, Хюриет - 08/05/09)
