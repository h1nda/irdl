Българският парламент одобри новото коалиционно правителство
		17/08/2005
		 
			СОФИЯ, България -- Новото българско правителство официално встъпи в длъжност в сряда (17 август), след като парламентът одобри във вторник вечерта предложения за премиер Сергей Станишев и 17-те члена на кабинета. Новите министри положиха клетва минути след вота. Новият кабинет бе най-накрая избран след коалиционно споразумение между трите водещи партии след изборите на 25 юни – Българска социалистическа партия, Национално движение “Симеон ІІ” и Движението за права и свободи – които заедно контролират 169 от 240-те места в законодателния орган.
			Други новини -- Във вторник армията съобщи, че военни части ще работят по възстановяването на щетите от неотдавнашните наводнения до 30 октомври. Четириетапният план предвижда създаване на работни групи, ремонт на язовирни стени и пътища, строителство на нови временни мостове и къщи и съдействие в усилията за предотвратяване на епидемии. В работите ще участват над 900 военнослужещи. (бТВ, БНТ, БНР - 17/08/05; Медиапул, Уеб-сайт на българското правителство - 16/08/05)
