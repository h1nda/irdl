Върховният представител на ЕС Солана очаква напредък при политическите консултации по полицейската реформа в БиХ
					25/04/2005
					 
						САРАЕВО, Босна и Херцеговина (БиХ) -- Върховният представител на ЕС по сигурността Хавиер Солана очаква, че политическите преговори, които са в ход относно полицейската реформа в БиХ, ще доведат до напредък към евентуално членство в ЕС, се казва в изявление от неделя (24 април) на говорителя на Солана, Кристина Галах. Тя отбеляза, че споразумение по преструктурирането на полицията е главно условие за начало на преговори за сключване на Споразумение за стабилизране и асоцииране между БиХ и ЕС. Консултациите между 11-те водещи партии в БиХ започнаха в неделя във Власич. 
						Други новини: Министерският съвет на БиХ не успя да постигне споразумение в петък по номинацията на нов шеф на Държавната агенция за разузнаване и охрана (ДАРО). По тази причина кабинетът реши да поиска от Върховният представител Пади Ашдаун да продължи мандата на сегашния директор на ДАРО Средое Нович, докато не бъде назначен негов наследник. (Дневни аваз,Независне новине - 25/04/05; Дневни аваз - 23/04/05; РТРС - 22/04/05)
