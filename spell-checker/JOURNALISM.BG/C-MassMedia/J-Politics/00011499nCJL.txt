Управляващата партия в Румъния отлага планираната реорганизация
16/07/2004
 
БУКУРЕЩ, Румъния -- Управляващата Социалдемократическа партия (СДП) е взела решение да отложи планираната си реорганизация до м. февруари, заяви премиерът Адриан Нъстасе, който е и лидер на СДП. Преструктурирането бе планирано за следващия месец. Нъстасе каза в четвъртък (15 юли), че решението за отлагане е било неочаквано, но мъдро, като позволява на партията да се съсредоточи върху подготовката на предстоящите избори, а не да губи време във вътрешни крамоли за високите постове. (Ромпрес - 16/07/04; Медиафакс - 15/07/04)
