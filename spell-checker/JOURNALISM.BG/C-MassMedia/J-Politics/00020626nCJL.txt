България, Кипър, Гърция и Румъния подписаха техническо споразумение за създаване на оперативна група на ЕС
					14/11/2006
					 
						БРЮКСЕЛ, Белгия -- По време на среща в Брюксел в понеделник (13 ноември) министрите на отбраната на България, Кипър, Гърция и Румъния подписаха техническо споразумение за създаване на международна оперативна група на ЕС. Групата от 1 200 военнослужещи ще бъде напълно готова за действия към 1 юли и се очаква да изпълнява хуманитарни, спасителни и евакуационни задачи. България, Румъния и Сърбия планират също следващото лято да проведат тристранно военно обучение, наречено "Дунавски страж 2007". 
						Други новини -- България ще въведе визов режим за сръбски граждани от 1 януари. Визите обаче ще се издават безплатно. Тази мярка е едно от задълженията на България като бъдещ член на ЕС. (Нафтемпорики, Дневни Аваз - 14/11/06; Уеб сайт на българското правителство, БНР, РТС, НТВ Хаят - 13/11/06)
