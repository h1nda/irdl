Хърватският президент Месич оспори конституционността на нов данък
					11/08/2009
					 
						ЗАГРЕБ, Хърватия -- В понеделник (10 август) президентът Стипе Месич поиска от Конституционния съд да се произнесе по временния данък, който се предвижда да остане в сила и през следващата година. Считано от 1-ви август, приходите от заплати, пенсии, дивиденти и премии от 400 до 800 евро ще бъдат облагани с данък от 2 %, докато надвишаващите тази сума ще бъдат облагани с 4 %. Месич твърди, че този данък "не зачита принципите на справедливостта, равенството и пропорционалността" и ще засегне най-силно най-бедните хора. Министърът на икономиката Дамир Поланчец каза, че Месич има право да оспори мярката и че правителството ще изчака решението на съда. (ХРТ, Вечерни Лист, Весник, Пословни Дневник, ХИНА, Ройтерс, ДПА -10/08/09)
