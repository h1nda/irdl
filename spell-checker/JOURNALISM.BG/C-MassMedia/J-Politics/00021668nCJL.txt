Българска етническа турска партия ще сезира Конституционния съд заради правото на глас на живеещите извън страната 
					21/02/2007
					 
						СОФИЯ, България -- Движението за права и свободи (ДПС), чиито членове са предимно етнически турци и което е партньор в тристранната управляваща коалиция, потвърди във вторник (20 февруари), че ще сезира Конституционния съд заради новия закон, който ограничава правото на глас на живеещите извън страната. Лидерът Ахмед Доган каза, че ДПС ще поиска от съда да преразгледа конституционността на разпоредбите на новия закон за изборите за Европейски парламент (ЕП). Според въпросните клаузи право да гласуват на тези избори ще имат само български граждани, които са живели в България или в друга държава, членка на ЕС, през последните три месеца. 
						ДПС, което много разчита на гласовете на етническите турци, напуснали България и установили се в Турция през 80-те години, смята проектозакона за дискриминационен. Депутатите от ДПС обаче се съгласиха засега да се върнат в парламента, след като миналата седмица го напуснаха. (Сега - 21/02/07; БНР, Медиапул - 20/02/07)
