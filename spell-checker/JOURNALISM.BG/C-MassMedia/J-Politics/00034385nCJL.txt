Сръбският парламент ще обсъди още един проект на декларация
					02/05/2010
					 
						БЕЛГРАД, Сърбия -- Председателят на парламента Славица Джукич-Деянович съобщи в събота (1 май), че депутатите ще обсъждат декларация в сряда, заклеймяваща военните престъпления, извършени срещу сърби през 1990-те години. Депутатите ще разполагат с десет дни да представят възражения или предложения. В проектодекларацията се заклеймяват престъпленията срещу сръбски граждани и срещу всички други хора със сръбска националност, извършени по време на войните в Хърватия, Босна и Херцеговина, Косово, Сърбия и бомбардировките, ръководени от НАТО през 1999 г. Депутатите призоваха регионалните парламенти да приемат подобни декларации, а на 31 март приеха декларация, заклеймяваща клането в Сребреница. (Taнюг, Б92 - 01/05/10)
