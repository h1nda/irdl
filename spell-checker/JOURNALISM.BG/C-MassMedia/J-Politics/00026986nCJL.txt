Бивш турски вицепремиер ще създаде своя собствена партия
					06/07/2008
					 
						AНКАРА, Турция -- Абдулатиф Шенер, бивш високопоставен представител на управляващата Партия на справедливостта и развитието (ПСР) заяви в събота (5 юли), че ще основе нова политическа партия. Шенер, който е бивш министър на финансите и вицепремиер, заяви, че партията ще бъде центристка. Шенер се дистанцира от ПСР миналото лято, когато бе обявена кандидатурата за президент на Абдула Гюл. 
						Също в събота турската армия съобщи, че войници са убили двама бунтовници от обявената извън закона Кюрдска работническа партия (ПКК) на иракско-турската граница. Армията е конфискувала 46 пистолета и различни припаси и документи при акцията.
						Други новини - В петък турската полиция задържа 33 нелегални имигранти, включително и едно дете от страни от субсахарна Африка. Според полицията имигрантите са се опитвали да стигнат до гръцки острови. (Mилиет, Хюриет - 06/07/08; Ройтерс - 05/07/08)
