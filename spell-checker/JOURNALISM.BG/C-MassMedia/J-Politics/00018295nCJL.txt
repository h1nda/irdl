Румънският президент Бъсеску посети Белград и отново подчерта нуждата от компромис за Косово
					19/04/2006
					 
						БЕЛГРАД, Сърбия и Черна гора -- В началото на двудневното си посещение в Белград във вторник (18 април) румънският президент Траян Бъсеску подчерта, че страната му е за компромисно решение относно окончателния статут на Косово без промени на границите в региона. Той проведе отделни разговори с колегата си от Сърбия и Черна гора Светозар Марович и със сръбския президент Борис Тадич. В центъра на дискусиите бяха двустранните връзки и общото желание за засилване на сътрудничеството в секторите на икономиката и инфраструктурата, както и в областите, свързани с евроатлантическата интеграция. (Политика, Найн О'Клок - 19/04/06; Ромпрес, РТС, Бета - 18/04/06)
