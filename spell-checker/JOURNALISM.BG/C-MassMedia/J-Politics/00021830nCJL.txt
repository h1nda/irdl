Румънският президент започна консултации за въвеждането на мажоритарна система на гласуване 
					07/03/2007
					 
						БУКУРЕЩ, Румъния -- Президентът Траян Бъсеску започна консултации с парламентарните партии във връзка с възможното провеждане на референдум за въвеждане на мажоритарна система на гласуване при провеждането на парламентарни избори. Опозиционната Социалдемократическа партия (СДП), както и управляващата Демократическа партия (ДП) и Унгарските демократи, се срещнаха с Бъсеску във вторник (6 март). В сряда (7 март) се очаква провеждането на разговори и с либералите, които са също част от управляващата коалиция, с опозиционната Партия „Велика Румъния” и с Консервативната партия (КП). Съобщава се, че СДП е поискала от президента да се откаже от своите планове за провеждане на референдум, а КП настоява за отлагането му. (Найн О'клок - 07/03/07; Медиафакс, Ромпрес - 06/03/07)
