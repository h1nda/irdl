Албанската опозиция събира подписи за изборите
					12/10/2009
					 
						ТИРАНА, Албания -- Опозиционните партии са събрали 10 000 подписа до неделя (11 октомври), което е половината от необходимия брой за предизвикване на преразглеждане на резултатите от т.нар. от тях "манипулирани избирателни урни" по време на общите избори на 28 юни. Инициативата на основната опозиционна Социалистическа партия (СП) се нуждае от 20 000 подписа за внасяне на петиция в парламента. Лидерът на СП Еди Рама настоява, че членовете на неговата партия ще продължат бойкота на парламента, докато исканията им не бъдат изпълнени. Хиляди привърженици на опозицията участваха в митинг в събота срещу изборния процес. (Коха Йоне, Панорама, Газета Шкиптаре - 12/10/09; Шекули, Ора Нюз - 11/10/09)
