Косовският парламент прие закон за новите пътнически документи
					22/06/2007
					 
						ПРИЩИНА, Косово, Сърбия -- В четвъртък (21 юни) парламентът прие закон за пътническите документи, който има за цел гражданите да бъдат снабдени с паспорти с висока степен на сигурност, подобни на тези в западноевропейските страни. Вътрешният министър Блерим Кучи каза, че законът предвижда високи глоби за фалшифициране или злоупотреба. 
						Също в четвъртък лидерът на Конфедерацията на свободните синдикати в Косово Бахри Шабани обяви плановете за подписване на Социален пакт между профсъюзите, работодателите и министерството на труда. Шабани каза, че споразумението има за цел да регулира правата и задълженията на работниците чрез колективни трудови договори и ще служи като основа за бъдещи законодателни инициативи. (Коха Йоне - 22/06/07; РТК, Balkanweb, Kosovalive, КИК - 21/06/07)
