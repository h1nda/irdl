Македонският парламент прие закон за национален омбудсмън
26/06/2003
 
СКОПИЕ, Македония -- Парламентът прие поправките в закона за национален омбудсмън в сряда (25 юни). Конституционните поправки предвиждат промяна в позицията и статута на националния омбудсмън и неговото организационно укрепване. Съгласно закона, който е в изпълнение на Охридското мирно споразумение, 120-членният парламент ще избира омбудсмън с мнозинство от две трети.
В други новини, резултатите от проучване на общественото мнение, проведено по-рано този месец от американския Международен републикански институт и оповестено в сряда, показват спад в обществената подкрепа за всички политически партии. В сравнение с подобна анкета, извършена през април, резултатите сочат ръст от 9% на недоволните от правителството и 18% на тези, които се оплакват от качеството на живота. (MИA, A1 TВ, Макфакс - 25/06/03)
