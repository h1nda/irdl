Албания даде ход на следващия кръг от преговорите за интеграция в ЕС
23/04/2004
 
ТИРАНА, Албания -- Правителството започна в четвъртък (22 април) четвъртия кръг от преговорите за подписване на Споразумение за стабилизация и асоцииране с ЕС. Преговорите ще се съсредоточат около мерките срещу организираната престъпност, корупцията и прането на пари, както и върху прозрачността при усвояването на бюджетните фондове. Страните трябва да обсъдят също визовия режим и свободното движение на хора.
Други новини: Парламентът отложи в четвъртък решението си относно законопроект за компенсация на жертвите на политическо преследване. Протестиращи представители на групата се опитаха да си пробият път до вътрешността на сградата, но бяха спрени от полицията. (Албейниън дейли нюз - 23/04/04; ATA - 22/04/04)
