Албания и Румъния подписват споразумения за сътрудничество
23/02/2003
 
ТИРАНА, Албания -- В петък (21 февруари) Албания и Румъния подписаха четири споразумения за сътрудничество, включващи споразумение за свободна търговия, както и споразумения за сътрудничество между външните министерства, министерствата на труда и социалните въпроси и между търговските палати на двете страни. Албанският премиер Фатос Нано заяви на съвместната пресконференция с румънския премиер Адриан Настасе, че "традиционното приятелство между двете страни има шансове за ново развитие поради общите стремежи на двете страни към евроатлантическа интеграция и регионално сътрудничество". (ATA - 22/02/03)
