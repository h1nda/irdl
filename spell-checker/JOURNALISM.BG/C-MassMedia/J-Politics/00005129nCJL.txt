Турският президент одобри състава на новото правителство
19/11/2002
 
АНКАРА, Турция -- В понеделник (18 ноември), президентът Ахмет Недждет Сезер одобри новото правителство на министър-председателя Абдуллах Гюл, като не направи никакви промени в предложения състав за кабинет. Той трябва да встъпи в длъжност във вторник, когато напускащият министър-председател Бюлент Еджевит официално ще прехвърли пълномощията си на Гюл. Парламентът трябва да гласува вот на доверие към правителството през следващата седмица и то сигурно ще го получи. Новите членове на кабинета включват министъра на финансите Али Бабакан, министъра на външните работи Яшар Якъш, министъра на вътрешните работи Абдулкадир Аксу и министъра на отбраната Вежди Гонюл. Министърът на туризма Гюлдал Аксит ще бъде единствената жена в кабинета. Общият брой на министрите е намален от 36 на 25. (Агенция Анадол, Милиет - 19/11/02; БиБиСи, АП, Ройтерс, АФП - 18/11/02)
