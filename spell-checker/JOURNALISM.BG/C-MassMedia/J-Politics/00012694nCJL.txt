Македонският парламент приема оставката на Костов
					18/11/2004
					 
						СКОПИЕ, Македония -- Парламентът прие оставката на премиера Хари Костов и неговия кабинет на извънредно заседание в четвъртък (18 ноември). По закон президентът Бранко Цървенковски разполага с десет дни да обяви името на новия премиер, който след това да предложи списък на членовете на кабинета в срок от 20 дни.
						Други новини: Скопие твърди, че почти е приключила първата фаза от попълването на въпросника на Европейската комисия. Според правителството съответните институции са отговорили на около 98% от 3 000-те въпроса, представени през октомври. Документът има за цел да бъде оценена готовността на Македония за започване на официални преговори за членство в ЕС. (A1 TВ, Утрински весник, Дневник - 18/11/04; Макфакс, Уеб-сайт на македонското правителство - 17/11/04)
