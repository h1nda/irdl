Новите членове на македонския парламент получиха верификационни удостоверения
					25/07/2006
					 
						СКОПИЕ, Македония -- Председателят на Държавната избирателна комисия, Йован Йосифовски, връчи верификационни удостоверения на новоизбраните членове на парламента в понеделник (24 юли). На изборите на 5 юли, ВМРО-ДПМНЕ спечели 45 места, следвана от социалдемократите с 32 места, Демократическият съюз за интеграция със 17 места и Демократическата партия на албанците с 11 места. Пет по-малки партии спечелиха останалите места. Парламентът ще проведе първото си заседание в сряда. 
						Други новини - Неправителствената организация "Инфо Център" анализира отразяването на кампанията и направи заключението, че медиите в Македония са изразявали предпочитание към ВМРО-ДПМНЕ в своите репортажи. Според организацията нито една медия не е успяла да остане безпристрастна по време на кампанията. (Дневник, Вечер - 25/07/06; МИА, Макфакс, A1 ТВ, Телма ТВ - 24/07/06)
