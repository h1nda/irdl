Идентифицирани са тленните останки на македонския президент
02/03/2004
 
СКОПИЕ, Македония - Македонското правителство потвърди в понеделник (1 март), че екип от експерти е идентифицирал тленните останки на македонския президент Борис Трайковски, който загина в самолетна катастрофа в Босна и Херцеговина на 26 февруари. Останките, идентифицирани в ДНК лабораторията на Загребския институт по съдебна медицина, ще бъдат прехвърлени в Скопие с най-високи държавни почести в сряда. Делегации на високо ниво от около 20 държави, както и от НАТО и ЕС, се очаква на присъстват на погребението на Трайковски в петък. Македонското правителство обяви, че ще отпусне помощ от 4100 евро на семействата на членовете на делегацията и на пилотите, загинали при катастрофата.
Премиерът Бранко Цървенковски междувременно е изпратил писмо до Генералния секретар на НАТО Яп де Хоп Схефер, в което се отправя молба за съдействие от страна на Алианса за определяне на причината за инцидента. (Утрински вестник - 02/03/04; ХИНА, МИА, Макфакс, А1 ТВ, АФП - 01/03/04)
