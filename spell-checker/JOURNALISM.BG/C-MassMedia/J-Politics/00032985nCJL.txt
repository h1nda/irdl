Хърватският президент Месич заяви, че Сърбия трябва да престане да се надява, че Косово ще се върне
					10/01/2010
					 
						ПРИЩИНА, Косово -- Отиващият си президент Стипе Месич заяви в петък (8 януари), че Сърбия трябва да престане да храни "нереалистични мечти", че Косово ще се върне в нейната територия. Той също призова Белград да престане да призовава сръбското малцинство в младата държава да бойкотира държавните институции и изборите. "Би било добре, ако престанат да внушават на косовските граждани от сръбска националност да отказват сътрудничество... и по този начин да се лишават от правото да решават как да живеят", каза Месич в реч пред парламента в Прищина. "Добре би било да престанат да внушават нереалистични мечти, че не всичко е свършило", добави Месич. Той бе на последното си посещение преди края на мандата си в средата на февруари. Тадич заяви, че коментарът на Месич вреди на отношенията със Сърбия и натоварва излишно неговия наследник. (МИА - 09/01/10; AФП - 08/01/10)
