Десет страни-членки на ЕС ще ратифицират споразумението за асоцииране с Хърватска до края на юни
20/01/2003
 
ЗАГРЕБ, Хърватска -- Миналата седмица правителствени източници са съобщили за Хърватската новинарска агенция ХИНА, че се очаква десет страни-членки на ЕС да ратифицират Споразумението за стабилизация и асоцииране с Хърватска до края на юни. Засега документът е одобрен от парламентите на Германия, Дания, Ирландия, Австрия, Испания и Холандия. Холандското правителство беше блокирало приемането на документа в централата на ЕС поради забавяне на делото за военни престъпления срещу хърватския генерал в оставка Янко Бобетко. Франция и Гърция вероятно ще подпишат споразумението съответно през март и юни. Според източниците, другите две страни от съюза, които възнамеряват да одобрят документа, са Белгия и Швеция. (ХИНА - 19/01/03)
