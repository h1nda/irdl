Сръбският премиер иска започване на преговори за окончателния статут на Косово
17/01/2003
 
БЕЛГРАД, Югославия -- Сръбският министър-председател Зоран Джинджич се обяви за започване на преговори за определянето на окончателния статут на Косово. В четвъртък (16 януари) той заяви, че провинцията постепенно върви към независимост и е време въпросът за нейното бъдеще да бъде поставен сериозно. Той не уточни кой ще води преговорите, но призова ЕС да участва. Мисията на ООН в Прищина посочваше нееднократно, че въпросът за бъдещето на Косово трябва да бъде отнесен до Съвета по сигурност към ООН. Съветът настоява Косово да постигне първо напредък в демократичните реформи относно човешките права и връщането на бежанците, преди да се разглежда въпроса за неговия окончателен статут. Демократическата партия на Сърбия на югославския президент Воислав Кощуница се противопостави категорично на предложението на Джинджич. (АП, Ройтерс, Б92, Радио 21, Танюг, БиБиСи, ФоНет - 16/01/03)
