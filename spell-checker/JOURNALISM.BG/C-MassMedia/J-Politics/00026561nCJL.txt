Първото регионално търговско споразумение на Турция ще влезе в сила догодина
					26/05/2008
					 
						АНКАРА, Турция – Търговското споразумение с Организацията за икономическо сътрудничество (ЕКОТА) ще влезе в сила от 2009 г., заяви в неделя (25 май) турският държавен министър Кюршад Тюзмен. ЕКОТА постепенно ще премахне 80-процентните мита върху продуктите, търгувани между Турция, Афганистан, Иран, Пакистан и Таджикистан. Първият транш от намаления ще бъде от минимум 10 % за близо 500 вида стоки. ЕКОТА ще бъде второто преференциално търговско споразумение след митническия съюз между Турция и ЕС, който влезе в сила през декември 1995 г.
						Първоначално всички десет членки на Организацията за икономическо сътрудничество - Афганистан, Азербайджан, Иран, Казахстан, Киргизстан, Пакистан, Таджикистан, Турция, Туркменистан и Узбекистан - се съгласиха да влязат в ЕКОТА, но накрая го ратифицираха само пет парламента. (Хюриет - 26/05/08; Анадолска агенция - 25/05/08)
