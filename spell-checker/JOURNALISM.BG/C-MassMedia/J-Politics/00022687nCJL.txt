Ердоган предложи преки преговори с Франция по кандидатурата на Турция за членство в ЕС
					25/05/2007
					 
						АНКАРА, Турция -- В телефонен разговор в четвъртък (24 май) с френския президент Никола Саркози, турският премиер Реджеп Тайип Ердоган е настоял двете страни да проведат преки преговори за уреждане на различията по отношение на процесите на интеграция на Турция в ЕС. "Нека не разговаряме чрез медиите, а да започнем да работим заедно в преки преговори", е казал Ердоган на Саркози, който, както се съобщава, не е отхвърлил идеята. 
						Междувременно в четвъртък, говорителят на Външно министерство Левент Билман е потвърдил желанието на Турция да отвори повече глави в присъединителните преговори до юни. Процесът бе замразен преди месеци, когато Турция отказа да отвори пристанищата и летищата си за Кипър, страна-членка на ЕС. (Turkishpress.com, НТВ - 24/05/07)
