Архитекти избраха проект за новата сграда на албанския парламент
					25/03/2011
					 
						ТИРАНА, Албания -- Международно жури от архитекти избра в четвъртък (24 март) предложението на австрийска компания за нова сграда на парламента в центъра на Тирана. Председателят на журито Йоханес Ибелингс обяви победителя измежду 12 международни проекта, избрани от журито и гласувани от гражданите. Новите сгради ще се издигнат на мястото на сегашния Международен културен център, известен като "Пирамидата" и построен по време на комунистическия режим. Строителството ще върви със засилени темпове заради плановете за откриване на сградата през ноември 2012 г., по случай 100-годишнината от независимостта на Албания. (Balkan Web, Топ Чанъл, Шекули, Ора Нюз - 24/03/11)
