Американска агенция призовава за демократични избори в Албания
					05/06/2009
					 
						ВАШИНГТОН, Съединени щати -- Хелзинкският комитет на САЩ заяви в четвъртък (4 юни), че албанските общи избори по-късно този месец дават шанс на страната да организира своите първи избори, отговарящи на международните стандарти. На специално заседание, проведено във Вашингтон, Комитетът призова Албания да започне да работи по въпроса още сега, а не в навечерието на изборите на 28 юни. Хелзинкският комитет на САЩ е независима правителствена агенция, наблюдаваща дали страните изпълняват стандартите на ОССЕ.
						Вътрешното министерство на Албания публикува имената на имащите право на глас граждани на своя уебсайт. Местните медии обаче съобщиха в петък, че в списъците са включени имената на починали хора, нещо, което беше проблем и на миналите избори. (Гласът на Америка, Болкън Уеб, Топ Ченъл, Старт, Топ Нюз, Шекули, Телеграфи - 04/06/09)
