Нъстасе и Илиеску приветстват завършването на присъединителните преговори на Румъния с ЕС
					10/12/2004
					 
						БУКУРЕЩ, Румъния -- Премиерът Адриан Нъстасе даде в четвъртък (9 декември) висока оценка на техническото приключване на присъединителните преговори между Румъния и ЕС. Нъстасе окачестви резултата от преговорите като успех за политиците, правителството и неговия екип от преговарящи, както и за всички румънци. От своя страна президентът Йон Илиеску заяви, че завършването на преговорите бележи изключително важен момент по пътя на Румъния към евроатлантическата интеграция. Опозиционният съюз "Справедливост и истина" обаче заяви, че ЕС е действал прибързано, като е приключил преговорите с Румъния, и че на този етап страната не е в състояние да изпълни условията, поставени в присъединителните преговори. (Ромпрес - 10/12/04; Медиафакс, Ройтерс, AФП - 09/12/04)
