Сръбският парламент не успя да избере свой председател
28/01/2004
 
БЕЛГРАД, Сърбия-Черна Гора -- Новият сръбски парламент не успя да избере председател по време на първото си заседание във вторник (27 януари), тъй като никой от двамата кандидати - Драган Марсичанин от Демократическата партия на Сърбия и Гордана Поп-Лазич от ултранационалистическата Сръбска радикална партия - не получи достатъчно гласове. Следващото заседание е насрочено за петък. Провалът при избора на председател би могъл да доведе до нови избори.
Продължават и консултациите за сформиране на нов кабинет. Във вторник генералният секретар на Съвета на Европа (СЕ) каза, че Сърбия трябва да формира стабилно правителство, което би работило за изпълнение на ангажиментите, произтичащи от членството в СЕ. (АП, АФП, Б92, Би Би Си, Бета, Танюг - 27/01/04)
