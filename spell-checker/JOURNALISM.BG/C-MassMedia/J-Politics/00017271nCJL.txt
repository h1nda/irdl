В Сараево завърши поредният кръг от преговорите за промени в конституцията на БиХ
					17/01/2006
					 
						САРАЕВО, Босна и Херцеговина (БиХ) -- Поредният кръг от политическите преговори за важни изменения в конституцията на БиХ завърши в Сараево късно в понеделник (16 януари). От изказванията на някои от участниците се вижда, че по време на двудневните преговори, проведени между лидерите на осемте основни партии, не е постигнат съществен пробив. Членът на председателството на БиХ Сюлейман Тихич каза, че са обсъждани различни проекторешения за бъдещата структура на президентството, механизма на гласуване в Камарата на представителите и избора на депутати в Камарата на народите. (НТВ Хаят, Дневни аваз - 17/01/06; ПБС БиХ, Фена, РТРС - 16/01/06)
