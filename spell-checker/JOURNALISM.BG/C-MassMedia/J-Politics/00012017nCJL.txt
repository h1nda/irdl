Хърватия счита преговорите с ЕС за основен приоритет
					17/09/2004
					 
						 ЗАГРЕБ, Хърватия -- Външният министър Миомир Жужул и министърът на европейската интеграция Колинда Грабар-Китарович заявиха в четвъртък (16 септември), че предстоящите присъединителни преговори с ЕС са абсолютен приоритет за правителството. Ден по-рано Жужул бе назначен за ръководител на преговарящия екип на страната, а Грабар-Китарович - за заместник-ръководител на делегацията и главен преговарящ. Правителството очаква преговорите да започнат през март. Външното и интеграционното министерства вече са изготвили проектоструктурата на преговарящия екип, като в момента текат назначения. Правителството заявява, че ще направи всичко необходимо за навременното започване на преговорите. (ХИНА, ХРТ - 16/09/04)
