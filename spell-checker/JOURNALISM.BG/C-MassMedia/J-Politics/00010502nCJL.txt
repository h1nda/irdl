Избирателната комисия на БиХ определи график за провеждане на местните избори
18/04/2004
 
САРАЕВО, Босна и Херцеговина (БиХ) -- Избирателната комисия на БиХ прие в петък (16 април) поредица от решения относно предстоящите на 2 октомври общински избори. Определен бе график за политическите партии и кандидатите да потвърдят участието си, както и за общинските избирателни комисии да изготвят списъците на гласоподавателите, да регистрират гражданите, да съставят окончателните избирателни листи и да обявят резултатите.
В други новини, бошняк, който бе заподозрян във връзки с извършителите на атентатите в Мадрид, се предаде доброволно на испанската полиция в петък, съобщиха от министерството на външните работи на БиХ. Санел Секирица, 24-годишен, роден в Мостар, отрече да е бил замесен. (Дневни аваз, РТРС, НТВ Хаят, ПБС БиХ - 17/04/04)
