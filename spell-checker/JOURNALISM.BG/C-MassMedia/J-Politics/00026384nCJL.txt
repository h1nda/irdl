Местните избори в БиХ са насрочени за 5 октомври
					09/05/2008
					 
						САРАЕВО, Босна и Херцеговина (БиХ) -- Централната избирателна комисия (ЦИК) съобщи в четвъртък (8 май), че в БиХ ще бъдат проведени местни избори на 5 октомври. Гласоподавателите ще изберат нови общински съвети и кметове на общини, както и нови събрания за Бръчко и Баня Лука и нов градски съвет в Мостар. Това ще бъдат първите избори, в които представители на националните малцинства ще бъдат избрани в местните събрания. Всички партии и независими кандидати ще трябва да се регистрират в ЦИК до 23 май. Партийните и коалиционни листи трябва да бъдат подадени до 25 юни.
						В сряда парламентът прие спорна поправка в избирателния закон, която позволява на всички бивши граждани на Сребреница да гласуват през октомври. В четвъртък Клифърд Бонд, специален пратеник на СВП в Сребреница призова партиите да спрат спекулациите по този повод. Според някои поправката е първа стъпка към осигуряването на специален статут за Сребреница извън юрисдикцията на Република Сръбска. Сръбските сили убиха 8000 мюсюлмани - мъже и момчета - там през юли 1995 г. (Дневни Аваз, Независне Новине - 09/05/08; РТРС, ПБС, Фена - 08/05/08)
