Сръбската социалистическа партия прекрати коалиционните преговори с радикалите
					22/06/2008
					 
						БЕЛГРАД, Сърбия -- Сръбската социалистическа партия (ССП) съобщи в събота (21 юни), че прекратява преговорите със Сръбската радикална пария и с Демократическата партия на Сърбия за сформиране на управляваща коалиция. Лидерът на ССП Ивица Дачич заяви, че причината са големи различия в мненията за присъединяването на Сърбия към ЕС. Коалицията, ръководена от ССП, сега обмисля да започне преговори с представители на коалицията "За европейска Сърбия", ръководена от Демократическата партия (ДП) на президента Борис Тадич. ДП спечели парламентарните избори на 11 май, но не й достигнаха гласове, за да управлява сама. (AП, Ройтерс, Б92, Танюг, Бета - 21/06/08)
