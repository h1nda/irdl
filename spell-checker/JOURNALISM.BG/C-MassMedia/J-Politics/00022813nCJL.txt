Македония прие закон за сътрудничество с МНСБЮ
					06/06/2007
					 
						СКОПИЕ, Македония -- Във вторник (5 юни) парламентът прие закон за сътрудничество с Международния наказателен съд за бивша Югославия (МНСБЮ), с което стана последната страна от региона, която прави това. Законът, подготвен от предишното правителство, бе забавен с повече от година от главните партии на етническите албанци – Демократичния съюз за интеграция (ДСИ) и Демократичната партия на албанците (ДПА). Те се противопоставяха на текста, споменаващ четири случая на военни престъпления, в извършването на които се обвиняваха бивши членове на полувоенната Армия за национално освобождение, които не бяха разгледани от Трибунала в Хага. И ДСИ, и ДПА гласуваха срещу закона във вторник. (Утрински Весник, Вечер - 06/06/07; МИА, Макфакс, A1 ТВ - 05/06/07)
