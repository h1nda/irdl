Мойсиу каза, че предстоящите избори трябва да покажат, че Албания се е поучила от неотдавнашната криза 
					16/01/2007
					 
						ТИРАНА, Албания -- В понеделник (15 януари) президентът Алфред Мойсиу изрази увереността си, че различните политически партии са се поучили от неотдавнашната политическа криза в страната и бъдещите им усилия ще бъдат насочени към доброто провеждане на местните избори на 18 февруари. "Нямаше да има криза, ако имаше истински диалог и политическо сътрудничество между мнозинството и опозицията," каза Мойсиу.
Същия ден върховният представител на ЕС по въпросите на сигурността Хавиер Солана разкритикува изборната криза в Албания, като каза, че политиците в страната не трябва да допускат подобни проблеми в бъдеще. Макар в крайна сметка да бе постигнато решение, междувременно пострада международният имидж на Албания, каза Солана. (Албейниън Нюз - 16/01/07; Уеб сайт на албанския президент - 15/01/07)
