Хърватия е уверена за началната дата на предприсъединителните преговори 
					13/10/2004
					 
						БРЮКСЕЛ, Белгия -- Хърватският външен министър Миомир Жужул изрази увереност във вторник (12 октомври), че страната му ще получи точна дата за начало на преговорорите с ЕС, когато Европейският съвет се срещне през декември. Жужул и министърът по европейска интеграция Колинда Грабар-Китарович са в Брюксел за разговори с комисарите на ЕС. Жужул отхвърли опасенията, че доклад, подготвян от главния прокурор на Хагския трибунал Карла дел Понте, би възпрепятствал процеса на интеграция на Хърватия. Дел Понте твърди, че страната не прави достатъчно в сътрудничеството си с Трибунала. (Виесник, Вечерни лист - 13/10/04; ХИНА, ХРТ - 12/10/04)
