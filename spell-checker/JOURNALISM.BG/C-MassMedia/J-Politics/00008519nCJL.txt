Ръководителят на УНМИК е в Белград за подготовка на преговорите през октомври
29/09/2003
 
БЕЛГРАД, Сърбия-Черна Гора -- Ръководителят на УНМИК Хари Холкери заминава за Белград в понеделник (29 септември). Той ще се срещне с високопоставени представители на републиканското и федералното правителства като част от подготовката за началото на диалога между Белград и Прищина. Разговорите се насрочени за 14 октомври във Виена. Холкери, който ще контролира провеждането на диалога, се опитва да убеди президента на Сърбия-Черна Гора Светозар Марович и сръбския премиер Зоран Живкович да застанат начело на делегацията от Белград. Холкери вече се срещна с висши представители на правителството в Косово, с които обсъди позицията на Прищина за разговорите. (Б92, Би Би Си, Танюг - 28/09/03)
