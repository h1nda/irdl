Култура и спорт: Албания почете италиански певец
					10/06/2009
					Албания почете италианския певец Ал Бано с наградата „Майка Тереза”. Още в културните новини: румънска тенисистка спечели турнира на двойки от Открито първенство по тенис на Франция за 2009 г.; Прищина отбелязва 10-ата годишнина от разполагането на силите на НАТО в Косово.
					SOURCE
 
					 
						
Италианският певец Ал Бано получи наградата „Майка Терза”. [Гети Имиджис]
						Италианският певец Албано Каризи, известен като Ал Бано, получи в понеделник (8 юни) наградата на Албания „Майка Терза”. Ал Бано бе награден за популяризиране на ценностите на хуманността и свободата чрез музиката. Президентът Бамир Топи му връчи и статуя на Ал Бано като символ на албанското приятелство. 
						*** 
						
						Румънската тенисистка Елена Богдан, заедно с Таи Нопаван Лертчеевакарн от Тайланд, спечели в събота (6 юни) финала за двойки при девойките от турнира по тенис „Френч Оупън 2009” в Ролан Гарос. Богдан и Лертчеевакарн спечелиха финала с 3-6, 6-3, 10-8 срещу Тимеа Бабош от Унгария и Хедър Уотсън от Великобритания. 
						*** 
						
						Прищина ще бъде домакин на първото издание на Фестивала на свободата по случай 10-ата годишнина от разполагането на силите на НАТО в Косово в петък (12 юни) и събота. Различни местни и чуждестранни групи ще изнесат концерти в предградията на столицата, в т.ч. Метъд Мен и Редмен, „Зензиле” от ЮАР, „Спасулати Бенд” от Италия, „ГусГус” от Исландия и „Банко Де Гая” от Великобритания. 
						*** 
						
						Македонският актьор Никола Ристановски и режисьорът Александър Поповски спечелиха най-високите отличия на театралния фестивал, проведен между 23 май и петък (5 юни) в Нови Сад. Ристановски получи званието най-добър актьор за ролята си на Ахмет Нуредин в пиесата „Дервишът и смъртта”. Поповски бе отличен за работата си в „,Кандид или оптимизмът”. 
						*** 
						Магдалена Джанаварова, на 21 г., спечели в понеделник (8 юни) третото българско издание на конкурса за певчески таланти „Мюзик Айдъл”. На финала тя победи Боян Стойков от Битоля, Македония. 
						
						(Различни източници – 03/06/09-10/06/09)
