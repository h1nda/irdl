Стефан Плесконич - Посланикът на македонското изкуство - детето-чудо
28/04/2003
Творби на едно осемгодишно македонско момче приковават вниманието на световната общественост. Художествен критик дори го сравнява с Джаксън Полак.
Слободанка Джовановска за кореспондентското бюро на Southeast European Times в Скопие - 28/04/03&lt;br&gt;&lt;br&gt;
Снимките са предоставени с любезното съдейтвие на Стефан Пресконич.
 
 
"Пролет", "Македония", "Ден и нощ", "Небе", "Птици", "Дядо Господ" и "Конете" - така се наричат картините на Стефан Плесконич, осемгодишния македонски художник. Светът дотолкова е впечатлен от забележителния му талант и художествени постижения, че на него са посветени няколко документални филма. Творчеството му стана обект на внимание от страна на Тайван Индепендент Нюз, Рай Дуе, RTL и Гръцката Национална телевизия.
В началото на този месец държавната художествена галерия "Даут-Пашин Амам" организира изложба на неговите картини. За пръв път от началото на изявите му негови зрители са били деца от началните училища. Това бе шестата му изложба, като първата се е състояла, когато той е бил на три години. Изложби на негови творби са се провеждали в Теово, Брюксел, Ню Йорк и Варшава.
Стефан е роден през април 1995 година в Македония. Докато другите деца са си играли с играчки, той започнал да си "играе" с бои. Вдъхновението се появило при посещението му в манастира "Св. Архангел" , ктитор на който бил дядо му. Дядото казал, че на манастира "му липсват малко образи" и Стефан започнал да рисува. Когато родителите го попитали какво прави, той отговорил: "Много ми е трудно, но аз трябва да ги нарисувам. Дядо има нужда от картините."
&lt;table border="0" align="left" width="288" height="205"&gt;
 &lt;tr&gt;
 &lt;td&gt;&lt;img src="../../images/photos/030414-SLOBODANKAphoto.jpg" align="left" width="288" height="205"&gt;&lt;/td&gt;
 &lt;/tr&gt;
&lt;/table&gt;
През 1998 година в манастира "Св. Архангел" Стефан открил първата си изложба. Втората му изложба е организирана в галерия "Стоби" в Скопие, а третата - след три години в централата на НАТО. По-късно малкия Стефан подарил картината си "Пролет" на Генералния секретар Жорж Робертсон. По съобщения на медиите Робертсон охарактеризирал Стефан като посланик и гордостта на Македония.
"Всички деца рисуват, но Стефан е истински художник,- каза директора на галерия "Стоби" Златко Теодосиевски.- Всеки има скрит талант, но това малко момче е изключително." Македонският посланик Любица Георгиевска каза: " Стефан си играеше и ние имахме късмет, че си играеше с бои. Неговата игра се превърна във важно зашифровано послание. Сигурно, в това се състои неговата мистерия." По друг повод прочутия македонски художествен критик Борис Петковски сравнил творбите на Стефан с "някои от най-великите майстори на 20 век - имам предвид Джаксън Полак и Марк Тоби. Намирам техния размах в това малко момче. Смятам, че творбите му са поразителни и лесно бих могъл да си ги представя, окачени в залите на водещи европейски и американски музеи, където се експонира абстрактно изкуство."
До този момент Стефан е нарисувал около 300 творби върху картон с екологично чисти акрилни бои. Неговите родители казват, че рисуването на една картина му отнема само 15 минути. Понякога той е готов да рисува и в два часа през нощта. Отначало изглеждало странно на родителите му да видят сина си, седнал в средата на широкото платно, заобиколен от огромно количество бои, смесващ цветове и сам оцапан до уши. На въпроса какво прави той отговарял: "Смесвам бои. Това е химия, татко."
Неговите художествени идеи са по детски непосредствени (небето, насекомите, слънцето, къщата), но не и въплъщението им. В часовете по рисуване той не се старае особено, понеже предпочита абстрактни, а не реалистични картини.
Към своето изкуство той също се отнася по детски. Той никога не продава творбите си, защото смята, че няма да може да ги повтори. По думите му, той иска всички те да са при него. След Теово, Брюксел, Скопие, Ню Йорк и Варшава сега той подготвя изложба в Националната галерия в София. Неговите творби са много изразителни. Той има собствен Уеб-сайт и вече е спечелил едно престижно отличие - номинация за детски консул на първата световна детска асамблея "Межаси", най-представителната македонска неправителствена организация за защита и подкрепа на правата на детето.
