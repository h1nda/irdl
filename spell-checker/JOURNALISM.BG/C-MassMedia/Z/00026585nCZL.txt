Черна гора ще изчака до есента за подаването на молбата си за кандидат-член на ЕС
					28/05/2008
					 
						ПОДГОРИЦА, Черна гора -- Заместник министър-председателят Гордана Джурович каза във вторник (27 май), че Черна гора ще отложи кандидатстването си за статут на кандидатка за ЕС до есента, като посочи, че страната има нужда от време, за да укрепи капацитета на институциите, свързани с евроинтеграцията. По-рано правителството бе съобщило, че може да подаде молбата до края на юни.
						Що се отнася до другите кандидатки за ЕС, словенският външен министър Димитрий Рупел каза в Европейския парламент във вторник, че ЕС се надява, че Македония ще бъде в състояние да си осигури твърда дата за своите преговори за присъединяване до края на тази година. Той каза, че неотдавнашните политически колизии и предсрочните избори са отклонили правителството от неговия дневен ред на реформи, свързани с ЕС. 
						По отношение на Хърватия председателят на Европейската комисия Жозе Мануел Барозу каза във вторник, че преговорите за присъединяване могат да приключат до края на юни 2009 г. (Виести, Вечерни Лист - 28/05/08; РТЧГ, Антена M, Ройтерс, Balkan Insight, ХИНА, ХРТ, Javno.com - 27/05/08)
