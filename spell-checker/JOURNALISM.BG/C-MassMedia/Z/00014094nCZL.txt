Сърбия заявява, че предварителното проучване на ЕС не е готово
					01/04/2005
					 
						БЕЛГРАД, Сърбия и Черна гора -- Предварителното проучване на ЕС за Сърбия и Черна гора още не е готово, заяви в четвъртък (31 март) сръбският зам.-премиер Миролюб Лабус, като добави, че не се очаква положителна оценка заради недоброто сътрудничеството на Белград в областта на военните престъпления. Длъжности лица признават, че екстрадирането на обвиняемите генерали Сретен Лукич и Небойша Павкович би дало тласък на предварителното проучване.
						Междувременно сръбският премиер Воислав Кощуница разисква в четвъртък бъдещия статут на Косово, заявявайки, че провинцията трябва да остане част от Сърбия. "Предлагаме и разчитаме на компромис за окончателния статут на областта. Компромис означава, че никой няма да получи всичко, но и никой няма да загуби всичко," каза той. (Б92 - 01/04/05)
