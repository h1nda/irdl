Бизнес: Родос бе определен за топ туристическа дестинация в Европа
					09/05/2008
					Потребители на популярен интернет сайт избраха гръцки остров за своя любима дестинация в Европа. Още от седмицата: "Телеком Сръбске" на Република Сръбска отчете печалби от 14 милиона евро.
					 
						
Родос. [Архив]
						
Гръцкият остров Родос бе определен за топ туристическа дестинация в Европа и на пето място в света в проучване от интернет сайта за пътувания TripAdvisor. Резултатите се основават на препоръки от членове на сайта. Австрия е на второ място след Родос. 
						*** 
						 Главният телекомуникационен оператор на Република Сръбска "Телеком Сръбске" отчете чиста печалба от 14 милиона евро за първите три месеца на годината. Според финансовия отчет, публикуван в сряда (7 май), приходите на компанията са достигнали 54 милиона евро от януари до март, докато разходите са възлезли на 38 милиона евро, а 2 милиона евро са били платени за данъци. Приватизацията на "Телеком Сръбске" бе най-успешната сделка, осъществена миналата година в Босна и Херцеговина. 
						*** 
						Европейската комисия одобри държавна помощ от 143 милиона евро за "Форд", новия собственик на румънската автомобилна компания "Автомобиле Крайова". Средствата са определени за увеличаване на производството. 
						*** 
						Европейската банка за възстановяване и развитие отпусна нова кредитна линия от 5 милиона евро за финансиране на малкия и среден бизнес в Maкедония. Компаниите ще могат да използват парите за инвестиции, за закупуване на съоръжения и за цялостно развитие. 
						*** 
						
Загреб бе домакин на Международна конференция за икономическите тенденции в сряда (7 май), в центъра на която бе финансовата индустрия и икономическото развитие на страната. На събитието, организирано от Асоциацията на работодателите в Хърватия, Асоциацията на хърватските банки и Хърватско-австрийската търговска камара, бе направено заключението, че глобалната икономическа криза, високите цени на пертрола и цялостния спад на световните фондови борси са оказали влияние в Хърватия. 
						
(Различни източници – 02/05/08-09/05/08)
