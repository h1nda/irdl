Лидерът на ПУК Талабани обсъжда Ирак и ПКК с турския външен министър
23/06/2004
 
АНКАРА, Турция -- Външният министър Абдулах Гюл се срещна с председателя на Иракския кюрдски патриотичен съюз във вторник (22 юни), като се съобщава, че двамата са обсъдили неотдавнашните развития в Ирак и възможни съвместни действия срещу екстремисти от ПКК, окопали се в северен Ирак. По време на посещението си в Анкара Талабани заклейми извършените наскоро от ПКК терористични нападения срещу турската армия.
Други новини: Турция е била уведомена във вторник, че е извадена от списъка за наблюдение на Съвета на Европа в сферата на човешките права. В Анкара МВнР определи това решение като преодоляващо още една преграда пред началото на присъединителните преговори с ЕС. (Джихан нюз, Блумбърг - 22/06/04)
