Албания поиска допълнителни мерки за сигурност от операторите на мобилни телефонни услуги
					20/09/2005
					 
						ТИРАНА, Албания -- Министърът на правосъдието Алдо Бумчи призова националните мобилни оператори - "Ей Ем Си" и "Водафон" - да приложат допълнителни мерки за сигурност, за да подпомогнат борбата на правителството срещу организираната престъпност и тероризма. Бумчи, който присъства на церемонията по откриване на Съда за тежки престъпления в Тирана в понеделник (19 септември), помоли двата безжични оператори да регистрират всички абонати и потребители на услугите им, да записват разговорите и да поддържат база данни. 
						Други новини от понеделник -- Инспекцията за контрол на активите съобщи, че всички членове на новото правителство и всички депутати трябва да представят декларациите си за имотно състояние и годишен доход до 3 октомври. Шефът на инспекцията Фатмира Ласкай каза, че целта на това изискване е да се предотвратят конфликти на интереси, особено що се отнася до министрите. (Албейниън нюз - 20/09/05)
