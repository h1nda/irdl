Новите румънски министри положиха клетва
					05/09/2010
					 
						БУКУРЕЩ, Румъния -- Шестима нови министри положиха клетва в петък (3 септември) пред президента Траян Бъсеску. Това бе направено един ден, след като премиерът Емил Бок съобщи, че шестима министри ще бъдат сменени. Те са финансовият министър Себастиан Владеску, министърът на земеделието Михаил Думитру, министърът на транспорта Раду Берчану, министърът на съобщенията Габриел Санду, министърът на труда Михай Сейтан и министърът на икономиката Адриан Видану. Новите министри са Георге Яломитеану (на финансите), Йон Ботис (на труда), Валериу Табара (на замеделието), Валериан Време ( на съобщенията), Анка Боагиу (на транспорта) и Йон Аритон ( на икономиката). Всички те са членове на управляващата Либералдемократическа партия. 
						Смяната бе направена на фона на голям спад на популярността на правителството поради осъществяването на строги икономически мерки. Ръководителят на мисията на МВФ в Румъния Джефри Франкс заяви в събота, че очаква голяма политическа промяна от Букурещ. (Ройтерс - 04/09/10; Meдиафакс, Aгерпрес, Ромейниън Таймс - 03/09/10)
