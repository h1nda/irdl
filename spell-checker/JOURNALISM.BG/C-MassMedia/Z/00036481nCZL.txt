Генералният секретар на ООН Бан призова за тристранна среща по кипърския въпрос 
					25/10/2010
					 
						НИКОЗИЯ, Кипър -- Кипърският турски лидер Дервиш Ероглу каза в петък (22 октомври), че е приел призив от страна на генералния секретар на ООН Бан Ки Мун за провеждане на тристранна среща, която да включва и кипърската гръцка страна, в Ню Йорк в опит да бъде даден тласък на продължаващите преговори за обединение на острова. „Ще се срещнем в Ню Йорк след 15 дена, ако гръцкият кипърски лидер Деметрис Христофиас приеме също поканата на Бан”, каза Ероглу пред репортери в Никозия и добави, че няма представа дали Христофиас е дал отговор на поканата на Бан. Христофиас заяви отделно, че за него би било чест да се срещне с Бан, независимо дали с Ероглу, или не. Бан е отправил поканата в отделни телефони разговори с Ероглу и Христофиас късно вечерта в четвъртък. Ероглу каза, че неговата страна би искала да финализира преговорите до края на тази година. (Си Ен Ей - 24/10/10; Синхуа - 22/10/10)
