Представител на ООН призова за помирение в Косово
14/03/2004
 
СУВИ ЛУКОВАЦ, Косово, Сърбия-Черна Гора -- На разговори с представители на Косово и с международни служители в събота (13 март) заместник-генералният секретар на ООН по операциите по поддържане на мира Жан-Мари Гуехенно призова за помирение. В отговор на въпроси на репортери в село Суви Луковац Гуехенно каза, че завръщането на прогонените граждани в техните домове служи като положителен пример на останалото население. "Ние искаме повече хора да се завърнат. Аз мисля, че това е възможно, но е необходимо истинско желание и промяна в сърцата и съзнанието на хората", каза той.
В Белград Гуехенно се срещна със сръбския премиер Воислав Кощуница. Той призова за по-добро сътрудничество между сръбските власти, ЮНМИК и косовската временна администрация. Кощуница от своя страна поиска по-голяма защита за завръщащите се сърби. (Бюлетин на ООН, Танюг, Уебсайт на сръбското правителство - 13/03/04)
