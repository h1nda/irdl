До момента в Косово са преброени около 1,5 милиона души
					13/04/2011
					
						ПРИЩИНА, Косово -- Ибрахим Шабани, ръководител на Статистическото бюро, заяви във вторник (12 април), че около 1,5 милиона души сa били регистрирани през първите десет дена от преброяването на населението. Тази бройка не включва сърбите, живеещи в северната част на страната, които бойкотират процеса въпреки призивите за участие, отправяни от международните и косовските институции. Министърът на публичната администрация Махир Ягчилар каза, че служителите работят по план за регистрирането на всички граждани с помощта на Европейската комисия и Офиса за обслужване на проекти на Обединените нации. Преброяването на населението започна на 1 април и ще приключи в петък. (Гласът на Америка, РТК, Кохавижън, Клан Косова - 12/04/11)
