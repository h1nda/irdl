Генералният щаб съобщи, че при последните удари на Турция са били убити 15 терористи на ПКК
					30/03/2008
					 
						АНКАРА, Турция -- Най-малко 15 членове на терористичната Кюрдска работническа партия (ПКК) са били убити при последните нападения на турската армия срещу лагерите на ПКК в Северен Ирак, се казва в изявление на Генералния щаб на турската армия на неговия уебсайт в събота (29 март). Военните съобщиха, че са използвали ракети с далечен обсег на действие в четвъртък, за да попречат на група партизани от ПКК да пресекат границата с Турция. В петък, турски самолети са извършили нападения над обекти в същия район. (Хюриет - 30/03/08; Си Ен Ен, AФП, Би Би Си, Блумбърг - 29/03/08)
