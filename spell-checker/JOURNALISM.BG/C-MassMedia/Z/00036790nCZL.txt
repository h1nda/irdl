Полицията в БиХ разби мрежа за контрабанда на оръжие
					19/11/2010
					 
						САРАЕВО, Босна и Херцеговина (БИХ) -- Властите съобщиха в четвъртък (18 ноември) за арестуването на 12 души, заподозрени в принадлежност към мрежа за контрабанда на оръжие. Полицията извърши обиски на 18 места в рамките на координирана акция в седем града, конфискувайки оръжия и боеприпаси. Обвинения ще бъдат повдигнати срещу петима от 12-те задържани. 
						Други новини -- В четвъртък Съдът на БиХ потвърди обвинителните актове срещу Горан Маркович, Любиша Вранеш и Младен Милич, които са обвинени във военни престъпления, извършени през юли 1992 г. срещу цивилни граждани в Котор Варош. И тримата заподозрени са задържани. Прокурорите повдигнаха обвиненията на 13 ноември. (Независне Новине, РТРС, Радио Свободна Европа, АП, Ослободжение, 24 Сата - 18/11/10)
