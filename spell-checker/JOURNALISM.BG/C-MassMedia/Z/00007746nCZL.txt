Гърция и Турция се споразумяха за приемане на мерки за доверие в рамките на НАТО
24/07/2003
 
БРЮКСЕЛ, Белгия -- Гърция и Турция се договориха за по-нататъшни мерки по укрепване на доверието под егидата на НАТО, съобщи генералният секретар Джордж Робъртсън в сряда (23 юли). Робъртсън каза, че двете страни "се споразумяха за сътрудничество между военните им колежи, например в областта на военната наука и други теми от взаимен интерес като въпроси на НАТО, военните доктрини, управлението на кризите, поддържането на мира, природните бедствия, опазването на околната среда и др." Често спорещите Атина и Анкара постигнаха съгласие по-рано да се информират взаимно за предстоящи военни учения.
Други събития: НАТО съобщи подробности в сряда за новата структура на алианса, одобрена от военните министри по-рано този месец. Разположено в Измир, Турция, новото преобразувано военно командване на НАТО се счита за по-гъвкаво, ефективно и способно да провежда в пълен обем мисиите на алианса. (Анадолска агенция, AФП - 23/07/03)
