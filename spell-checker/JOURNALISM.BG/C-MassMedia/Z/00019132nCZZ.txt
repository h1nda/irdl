Наука и технологии: България е сред водещите страни в разработването на ваксини 
		03/07/2006
		Българска ваксина срещу СПИН ще се изпробва в Камерун тази есен. Още в новините от областта на науката и технологиите: сръбски учен получи Награда за изключителен изобретател; лекари от БиХ успешно извършиха първата в страната трансплантация на няколко органа; Google е вече в Турция.
		 
			
Лаборант прави ХИВ тест в болница "Св. Ана" в град Варна. Български и италиански изследователи разработиха ваксина срещу СПИН на базата на българска ваксина срещу туберкулоза за новородени. [Гети Имиджис]
			Съвместните усилия на български и италиански учени доведоха до разработването на нова ваксина срещу ХИВ. Тя ще бъде изпробвана в Камерун тази есен и ако резултатите са положителни, ще се използва за ваксиниране на африкански деца. "БулБио" към Националния център по заразни и паразитни болести, който е партньор в научния проект, е упълномощен от СЗО да доставя ваксини срещу дифтерит, тетанус и тетаничен токсоид за имунизационните програми на УНИЦЕФ. УНИЦЕФ вече 15 години използва и българска противотуберкулозна ваксина. 
			*** 
			
Сръбският учен Весна Миркович, заедно с колегата си от "Шеврон Текнолъджи Венчърс" Уилиъм Спенсър Уийт, получи тазгодишната Награда за изключителен изобретател, която се връчва от хюстънската Асоциация за интелектуална собственост. Двамата учени бяха наградени за работата им по разработването и разпространяването на практически приложения на водорода. 
			*** 
			Лекари от Босна и Херцеговина съобщиха, че успешно са направили трансплантация на черен дроб и бъбреци от пациент в клинична смърт, първата подобна трансплантация в страната. Екипът по трансплантацията е включвал 50 души, включително хърватски колеги. 
			*** 
			Миналата седмица ПРООН съобщи, че Koсово ще стане член на регионалната организация Информационна мрежа на местните власти (LOGIN). Така местните власти ще получат Интернет достъп до широка мрежа, включваща документи на правителства от Централна и Източна Европа само срещу минимум 250 документа, свързани с местното управление в Косово, които ще бъдат добавени към базата данни на LOGIN. 
			*** 
			Направлението за развиващите се пазари на "Google" откри представителство в Tурция, за да улесни достъпа до местните продукти и услуги на компанията. Със своите 16,5 милиона Интернет потребители Турция се радва през последните три години на един от най-високите темпове на навлизане на Интернет в света, каза директорът на "Google" Денис Уудсайд. 
			*** 
			Пилотен проект за използване на възобновяеми енергийни източници -- вятърни и слънчеви генератори -- се подготвя в македонската община Кочани. Необходимото оборудване за проекта, който е на стойност 35000 евро, се доставя от Украйна. 
			(Различни източници – 26/06/06 – 03/07/06)
