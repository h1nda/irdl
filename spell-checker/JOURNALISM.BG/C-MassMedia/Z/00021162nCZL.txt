Съд в Скопие осъди бивш етнически албански паравоенен лидер за отвличане
					04/01/2007
					 
						СКОПИЕ, Македония -- Съдът в Скопие осъди задочно в сряда (3 януари) бившия етнически албански паравоенен лидер Агим Красничи и неговия помощник Сехат Рамадани на 18 месеца затвор за отвличане и нарушаване на обществения ред. Третият обвиняем, Кемал Сали, получи присъда от шест месеца, отново задочно. Красничи е известният лидер на въоръжена групировка, която окупира и контролира село Кондово между 2003 и 2004 г. Той, Рамадани и Сали бяха признати за виновни в отвличането на друг етнически албанец, Севал Муареми, срещу откуп през октомври 2003 г. Красничи ще бъде съден в отделен процес за тероризъм във връзка с обсадата на Кондово и заплахи за бомби в Скопие. (Вечер - 04/01/07; A1 ТВ, Телма ТВ - 03/01/07)
