Истанбул се гордее с най-ниското равнище на престъпност в Европа 
					21/03/2007
					 
						ИСТАНБУЛ, Турция -- Истанбул е най-безопасната столица в Европа, сочи Европейското проучване на престъпността и безопасността за 2006 г. Валията на провинция Истанбул, Муамер Гюлер, представи констатациите във вторник (20 март). Данните показват, че равнището на престъпност в Истанбул през миналата година е било 18 %, сравнено с 32 % в Лондон, 27 % в Амстердам, 26 % в Белфаст и Дъблин, 24 % в Копенхаген, 23 % в Стокхолм, 20 % в Брюксел и 19 % в Рим. 
						Други новини -- В понеделник Истанбул стана домакин на 5-ата среща на Международния фонд за възстановяване на Ирак. Иракският министър на планирането и развитието на сътрудничеството Али Бабан присъства на срещата заедно със 130 представители на международната общност. (Търкиш Дейли Нюз, НТВ Аина, Синхуа - 20/03/07)
