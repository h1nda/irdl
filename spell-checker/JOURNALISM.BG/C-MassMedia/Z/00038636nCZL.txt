Броят на сръбските търсачи на убежище намалява
					24/05/2011
					
						БЕЛГРАД, Сърбия -- Броят на сръбските търсачи на убежище в страните членки на ЕС е намалял с 35% след края на декември, съобщи в понеделник (23 май) министърът на вътрешните работи Ивица Дачич след среща с белгийска делегация. Благоприятната тенденция вероятно ще продължи, добави Дачич и съобщи за по-строги мерки, целящи да решат проблема. 
						Белгийският държавен секретар по въпросите на миграцията и политиката на гарантиране на убежище Мелшиор Ватле приветства усилията на Сърбия, но предупреди, че броят на търсачите на убежище остава доста висок. Ръководителят на Делегацията на ЕС в Сърбия Винсент Дегерт каза, че този брой е пет до шест пъти по-висок откакто бяха въведени безвизовите пътувания в края на 2009 г., което все пак е понижение в сравнение с десет пъти по-високия брой тогава. Той призова властите незабавно да решат проблема, да избегнат ново въвеждане на визи. 
						Европейската комисия се очаква да изготви предложение във вторник за въвеждане на предпазна клауза, която ще реши именно това: временно въвеждане на визи за трети страни при определени обстоятелства, съобщиха медиите в понеделник. Предложението след това ще бъде обсъдено от министрите на вътрешните работи на ЕС на срещата им следващия месец. Новият механизъм, както се съобщава, е реакция на притока на търсачи на убежище от Македония и Сърбия. (Maкфакс, Сител, МИА, Бета, Танюг - 23/05/11)
