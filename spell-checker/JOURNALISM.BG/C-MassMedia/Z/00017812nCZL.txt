Българският министър Кунева заяви, че кабинетът обмисля четири сценария за членство в ЕС
					06/03/2006
					 
						СОФИЯ, България -- Министърът по европейските въпроси Меглена Кунева заяви в неделя (5 март) по националното радио, че правителството ще обсъжда четири сценария за членство в ЕС. Те варират от най-неблагоприятния вариант -- отложено с една година членство при прилагане на предпазните клаузи -- до най-благоприятния: членство по график през 2007 г. без прилагане на никакви клаузи. През май Европейската комисия ще публикува новите мониторингови доклади за България и Румъния, в които ще се изяснят датите на присъединяване на двете страни към Съюза. (Сега, Монитор - 06/03/06; БНР, Медиапул - 05/03/06)
