Заместникът на върховния представител в БиХ предполага, че СВП може да бъде закрита до една година
					01/07/2008
					 
						САРАЕВО, Босна и Херцеговина (БиХ) -- Заместник върховният представител Рафи Грегорян каза в понеделник (30 юни), че ако БиХ продължи с настоящото темпо на реформите и изпълни петте условия и двете допълнителни изисквания, поставени от Съвета за прилагане на мира (СПМ), Службата на върховния представител (СВП) може да бъде закрита до една година. Той отхвърли спекулациите в медиите, че в списъка ще бъдат добавени нови допълнителни условия, включително провеждането на конституционна реформа. Грегорян отбеляза, че въпреки че експертите са препоръчали конституционна реформа, чрез която да се направляват бъдещите реформаторски усилия, тя не е условие за закриването на СВП. Той повтори, че сроковете зависят единствено от политиците в БиХ. 
						СВП трябваше да приключи своята мисия през юли 2007 г., но членовете на СПМ решиха, че продължаващите политически сътресения около преструктурирането на полицията и конституционната реформа правят БиХ неспособна да се самоуправлява. През февруари СПМ постави пет условия за закриването на СВП. (Дневни Аваз, РТРС, ПБС - 30/06/08)
