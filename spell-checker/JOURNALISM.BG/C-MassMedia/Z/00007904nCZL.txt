Полицейската мисия на ЕС дава висока оценка на реформите в областта на граничния контрол в БиХ
07/08/2003
 
БИЕЛИНА, Босна и Херцеговина (БиХ) -- Представители на полицейската мисия на ЕС дадоха висока оценка на последните подобрения в граничния контрол в БиХ по време на посещението им в общинската управа на Биелина в сряда (6 август). Делегацията заяви, че граничната полиция е задържала големи количества нелегално пренасяни стоки и е разбила престъпна мрежа на трафик на хора по време на неотдавна проведени операции, които са демонстрирали напредъка на страната в борбата с организираната престъпност.
Междувременно граничната комисия на Сърбия-Черна Гора връчи предложение на БиХ за разрешаване на граничните проблеми. Представители на БиХ съобщиха, че двете страни са финализирали 95% от въпросите, свързани с граничния контрол. (РТРС, Танюг - 06/08/03)
