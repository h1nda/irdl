В Херцег Нови беше открито консулство на Сърбия 
					17/03/2011
					 
						ПОДГОРИЦА, Черна гора -- Бъдещето на Черна гора и на Сърбия е в ЕС, заяви в сряда (16 март) президентът Филип Вуянович при откриването на консулството на Сърбия в Херцег Нови. Той каза, че дипломатическата служба представлява още един мост между двете страни. Сръбският президент Борис Тадич каза, че Белград и Черна гора трябва да използват целия потенциал за взаимно сътрудничество в региона, преди да се присъединят към ЕС. (РТС, Портал Аналитика, Мина - 16/03/11)
