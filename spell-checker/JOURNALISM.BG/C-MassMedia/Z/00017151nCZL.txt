Българският министър на правосъдието не желае да става главен прокурор
					06/01/2006
					 
						СОФИЯ, България -- В четвъртък (5 януари) министърът на правосъдието Георги Петканов отрече, че се интересува от поста на главен прокурор, след като мандатът на сегашния титуляр Никола Филчев изтече на 22 февруари. Имаше слухове, че Петканов е възможен компромисен кандидат, приемлив и за трите партии от управляващата коалиция. Висшият съдебен съвет, в който влизат представители на съдиите, прокурорите и следователите, е органът, който избира главния прокурор. 
						Други новини от четвъртък -- Софийският градски съд оправда хърватския гражданин Иван Може, обвинен в убийството на полицай и на заподозрян бос на мафията при поръчков разстрел през 2004 г. Съдът се позова на липсата на достатъчно доказателства. (Медиапул, Дневник, бТВ, Новините, ХИНА - 05/01/06)
