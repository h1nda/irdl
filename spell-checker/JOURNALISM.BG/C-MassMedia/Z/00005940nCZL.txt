Ръководителят на мюсюлманска благотворителна организация се призна за виновен по обвинения за финансиране на ислямски бойци
11/02/2003
 
ЧИКАГО, САЩ -- В понеделник (10 февруари) ръководителят на ислямска благотворителна организация с клонове в САЩ и Босна и Херцеговина (БиХ) Енаам Арнаут се призна за виновен по обвинения, че е използвал даренията да финансира ислямски бойци в БИХ и Чечня. Първоначално той беше обвинен във финансирането на терористичната мрежа на Осама бен Ладен, но правителството му позволи да се признае за виновен по по-леки обвинения в замяна на информация. Арнаут беше арестуван миналата година, когато при проверка в офисите на неговата благотворителна организация в БиХ бяха открити материали, уличаващи го във връзка с Ал Кайда. Фондацията Биневълънс интернешънъл (Benevolence International Foundation) беше включена в списъка на организациите, финансиращи тероризма, и нейните банкови сметки бяха замразени. Арнаут може да бъде осъден на 20 години затвор без възможност за условно освобождаване, ако не сътрудничи на американските власти. (AП, АФП, Ройтерс, СиЕнЕн - 10/02/03)
