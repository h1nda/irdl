Хърватският министър Калмета оцеля след вот на недоверие
					14/12/2009
					 
						ЗАГРЕБ, Хърватия -- Министърът на транспорта и инфраструктурата Божидар Калмета оцеля след вот на недоверие в парламента в петък (11 декември). Главната опозиционна Социалдемократическа партия (СДП) внесе искането за вот на недоверие в края на миналия месец, малко след ареста на служители на „Хърватски магистрали” (ХМ), водещия оператор на автомагистрали, по подозрения в измама. СДП твърдеше, че от Калмета трябва да се търси отговорност за корупционния скандал в контролираната от държавата компания. (ХИНА, Нова ТВ, Банкмагазин - 11/12/09)
