Турски съд забрани на имамите достъп до университетите
					26/11/2009
					 
						АНКАРА, Турция -- Върховният административен съд на страната, Държавният съвет, отхвърли в сряда (25 ноември) подкрепяно от правителството решение да се разреши на имамите - ученици, завършили средните религиозни училища - да учат в университетите. Истанбулската адвокатска асоциация обжалва това решение, след като Висшият съвет по образование го одобри през юли. Решението на съда от сряда се позовава на опасенията, че подобна практика може да доведе до сериозни и необратими последици за турската образователна система. (АФП, Анадолска информационна агенция - 25/11/09)
