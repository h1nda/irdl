Процесът срещу бивш министър на вътрешните работи на Македония завършва в Хага
					09/05/2008
					 
						ХАГА, Холандия -- Съдебните процедури в процеса срещу бившия македонски вътрешен министър Любе Бошковски и бившия служител от силите за сигурност Йохан Таркуловски завършиха в Трибунала на ООН за военни престъпления в Хага в четвъртък (8 май). Двамата поискаха нещо необичайно - да направят обръщение към съда, да благодарят на участниците за честността им и да призоват съдиите да ги оправдаят по всички обвинения. Бошковски и Таркуловски са обвинени във военни престъпления, извършени срещу етнически албанци по време на двудневното нахлуване на полицията в село Люботен през август 2001 г.
						Също в четвъртък Трибуналът съобщи, че процесът срещу Момчило Перишич, бивш началник на генералния щаб на Югославската армия, започва на 24 юли. Той ще бъде съден за военни престъпления и престъпления срещу човечеството. (Maкфакс, A1 ТВ, Фокус, Фена - 08/05/08)
