Кипър се отказа от заведеното дело срещу помощта на ЕС за кипърските турци
					04/06/2008
					 
						НИКОЗИЯ, Кипър -- Кипър реши да прекрати съдебните процедури в Европейския съд, имащи за цел блокиране на финансовата помощ на ЕС за кипърските турци, каза във вторник (3 юни) говорителят на правителството Стефанос Стефану. По този начин се освобождават около 10 милиона от финансовата помощ от 259 млн. евро, която ЕС одобри, за да подпомогне турската общност на разделения остров. Усилията за обединение на Кипър бяха възобновени по-рано тази година след избирането на президента Деметрис Христофиас. (АП, EU Observer, АФП - 03/06/08)
