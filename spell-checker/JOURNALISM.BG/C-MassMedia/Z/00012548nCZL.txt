ЕС и ООН финансират албански проект за отразяване на правителствени новини
					05/11/2004
					 
						ТИРАНА, Албания -- Европейската комисия (ЕК) и ПРООН финансират проект за увеличаване на излъчваните правителствени новини в Албания, обяви в четвъртък (4 ноември) делегацията на ЕС в Тирана. Проектът под наименованието ГОВНЕТ предвижда изграждането на специална електронна мрежа за събиране и разпространяване на информация за работата на правителството, както и на връзка между отделните министерства. ЕК е осигурила 172 000 евро за реализацията на проекта, а ПРООН е отпуснала 81 600 евро. (ATA - 04/11/04)
