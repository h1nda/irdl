България заплаши да блокира ССА с Черна гора заради изписването на наименованието "евро"
					12/10/2007
					 
						БРЮКСЕЛ, Белгия – В четвъртък (11 октомври) България предупреди, че може да блокира подписването на Споразумението за стабилизация и асоцииране (ССА) между ЕС и Черна гора. Спорният въпрос е начинът на изписване на думата „евро” в ССА. По време на посещението си в Брюксел българският министър по европейските въпроси Гергана Грънчарова обясни, че нейната страна настоява за изписването на кирилица на "евро" в екземпляра на документа на български език. София подчерта, че това не е спорен въпрос с Черна гора, а опит за стандартизиране на официалната употреба на кирилицата.
						Очаква се Черна гора да подпише ССА по време на срещата на министрите на външните работи от ЕС в началото на следващата седмица в Люксембург. (EUObserver, 24 часа - 12/10/07; бТВ, Нова ТВ, БНР - 11/10/07)
