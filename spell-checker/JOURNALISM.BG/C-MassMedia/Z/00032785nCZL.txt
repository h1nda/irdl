Косовското правителство заяви, че очаква страната да бъде призната от още държави
					18/12/2009
					 
						ПРИЩИНА, Косово -- Правителството заяви, че още държави ще признаят независимостта на Косово в бъдеще. По време на заседание на кабинета в четвъртък (17 декември) премиерът Хашим Тачи благодари на Република Малави за това, че стана 64-тата страна, признала Косово, определяйки този акт като "значим". Външният министър Скендер Хюсени каза, че аргументите, представени неотдавна от Косово в Международния съд в Хага, където законността на косовската независимост се оспорва от Сърбия, са били "многоизмерни" и са били подкрепени с устни аргументи от 16 други страни. (РТК, Телеграфи, Кохавижън, Косовалайв - 17/12/09)
