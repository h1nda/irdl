Българската и италианската полиция разбиха група за нелегален трафик на хора 
					30/05/2006
					 
						СОФИЯ, България -- В съвместна операция българската и италианската полиция разбиха международна престъпна група, занимаваща се с трафик на жени и деца за Западна Европа. Министерството на вътрешните работи съобщи в понеделник (29 май), че 41 души са били арестувани в Северна Италия, България, Германия и Австрия. Според източници на италианската полиция се разследват още 75 души. Обвиненията включват заробване, трафик на хора и контрабанда на наркотици. 
						Също в понеделник четирима мъже, арестувани за трафик на кокаин през 2003 г. по време на международната полицейска операция "Лунна светлина", бяха осъдени от български съд на различни срокове затвор от 21 месеца до пет години. Тримата българи и един македонец бяха осъдени за опит да превозят най-малко 400 кг кокаин от Боливия до страни в Западна Европа през България. (Дарик, БНР - 30/05/06; AП, Ройтерс, БиБиСи, АФП, БНТ - 29/05/06)
