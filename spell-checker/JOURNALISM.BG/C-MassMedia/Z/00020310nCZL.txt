Лидерът на опозицията в Косово Тачи е на посещение в България 
					17/10/2006
					 
						СОФИЯ, България -- Основният опозиционен лидер в Косово, Хашим Тачи, който е и член на преговарящия екип в преговорите за статута на Косово, пристигна на посещение в София в понеделник (16 октомври). Той разговаря с външния министър Ивайло Калфин за темповете на преговорите по статута и политическата ситуация в провинцията. Тачи отново подчерта желанието на Прищина преговорите да завършат до края на годината и каза, че независимостта ще гарантира стабилност в региона. Калфин от своя страна подчерта, че София ще подкрепи всяко решение, постигнато чрез диалог и консенсус. (Уеб сайт на българското правителство, БНР, Макфакс - 16/10/06)
