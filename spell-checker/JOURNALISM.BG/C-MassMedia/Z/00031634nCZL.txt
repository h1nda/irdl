Хърватският премиер Косор изключва възможността за реорганизация на кабинета
					14/09/2009
					 
						ЗАГРЕБ, Хърватия -- Премиерът Ядранка Косор заяви в неделя (13 септември) пред телевизия РТЛ, че не смята да прави промени в кабинета. Тя направи изявлението си на фона на нарастващи спекулации в медиите за конфликти между Косор и някои от министрите. Смята се, че Косор е недоволна по-специално от Дамир Поланчец, вицепремиер и икономически министър, заради резкия скок на цените на горивата напоследък. Съобщава се и за конфликт с министъра на здравеопазването Дарко Милинович заради спорния нов закон за изкуственото оплождане. (Национал, Business.hr - 13/09/09)
