Хърватското правителство оцеля след вот на недоверие
					29/06/2007
					 
						ЗАГРЕБ, Хърватия -- Правителството преодоля в четвъртък (28 юни) вот на недоверие. Двете основни опозиционни партии, Социалдемократическата партия и Хърватската народна партия, внесоха искането, посочвайки като мотив пълната липса на контрол над Хърватския приватизационен фонд (ХПФ).
						Венсан Дьожер, ръководител на делегацията на Европейската комисия (ЕК) в Хърватия, каза, че ЕК наблюдава отблизо провеждащото се разследване за корупция, включително т. нар. операция "Маестро", която разкри проблемите в ХПФ. (Вечерни Лист, Пословни Дневник - 29/06/07; ХИНА, ХРТ - 28/06/07)
