Трима бунтовници от ПКК бяха убити в престрелка с турски войници 
					16/03/2011
					 
						АНКАРА, Турция -- Трима кюрдски бунтовници бяха убити в престрелка с турски войници в Югоизточна Турция във вторник (15 март), първи сблъсък, откакто бунтовниците сложиха край на своето едностранно прекратяване на огъня преди две седмици. Инцидентът е станал в провинция Шърнак близо до границата с Ирак и Сирия, според изявление на военните. На 28 февруари ПКК обяви края на своето прекратяване на огъня, заявявайки, че тя самата няма да напада турски цели, но ще защитава своите членове по-ефективно. От групировката обясниха, че това решение е било породено от неуспешния диалог с правителството. (Уърлд Булетин, Ватан, Радикал - 15/03/11)
