Християндемократите искат да участват в албанския кабинет 
					05/06/2006
					 
						ТИРАНА, Албания - Християндемократическата партия (ХДП) ще използва възможността да се присъедини към коалиционното правителство, водено от Демократическата партия, каза новият председател на ХДП Нард Ндока, добавяйки, че той лично ще се обърне към премиера Сали Бериша с това искане. Ндока бе избран за лидер на партията в събота (3 юни), след оттеглянето на Никол Леши. Ндока твърди, че ХДП ще бъде отворена за сътрудничество с други десни партии и ще им предложи да изработят обща платформа за местните избори тази зима. (Албейниън Нюз -05/06/06)
