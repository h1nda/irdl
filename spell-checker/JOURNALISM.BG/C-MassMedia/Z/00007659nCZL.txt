Семейства на сръбски бежанци се завръщат в косовско село
16/07/2003
 
ПРИЩИНА, Косово, Сърбия-Черна Гора -- Около 24 косовски сръбски семейства се завърнаха в понеделник (14 юли) в село Бело Поле четири години след като боевете са ги прогонили оттам. Лиляна Белош, която отговаря за завръщащите се към Координационния център за Косово в Белград, казва, че семействата са започнали да възстановяват своите домове със съдействието на международната общност. Белош се надява, че и други семейства ще ги последват.
Други новини: ръководителят на Координационния център Небойша Чович се срещна във вторник с Брус Джаксън от Американския комитет за НАТО, който изрази категорично становище, че Косово трябва да остане част от Сърбия-Черна Гора и че най-добрият път за провинцията е европейската интеграция. Чович, който е вицепремиер в сръбското правителство, заяви, че решенията на проблемите в Косово не трябва да се търсят в провинцията или в Сърбия-Черна Гора, а в региона като цяло. През септември се очакват преговори между Белград и Прищина. (Б92, Би Би Си, Танюг - 15/07/03)
