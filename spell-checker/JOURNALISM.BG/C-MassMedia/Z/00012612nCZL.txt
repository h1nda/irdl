Анан започва консултации по гръцко-македонския спор за името на бившата югославска република 
					11/11/2004
					 
						НЮ ЙОРК, Съединени щати -- Генералният секретар на ООН Кофи Анан е започнал консултации по спора между Гърция и Македония за името на бившата югославска република, според съобщения в медиите от сряда (10 ноември). Съобщава се, че Анан се е срещнал с постоянния представител на Гърция в ООН, Адамантиос Василакис, за обсъждане на плановете на Атина по отношение на неотдавнашното признаване от САЩ на конституционното наименование на Македония. Дипломатически източници на ООН твърдят, че Анан възнамерява да се срещне и с представители на Скопие. Посочва се, че той призовава и двете страни да продължат организираните от ООН двустранни преговори, имащи за цел разрешаването на спора. (AНA - 11/11/04; A1 TВ - 10/11/04)
