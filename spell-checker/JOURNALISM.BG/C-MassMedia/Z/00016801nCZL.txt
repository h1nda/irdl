Хърватия започна кампания за убеждаване на бежанците да се завърнат
					01/12/2005
					 
						ЗАГРЕБ, Хърватия -- В сряда (30 ноември) правителството съобщи, че започва нова кампания в медиите, с която да убеди бежанците, напуснали страната по време на конфликта от 1991-1995 г., да се завърнат по домовете си. Тази инциатива под надслов "Хърватия - дом на всички свои граждани" започва в четвъртък с реклами по радио и телевизионните станции в Хърватия, Босна и Херцеговина и Сърбия и Черна гора. Билбордове с послания към бежанците ще бъдат поставени и в трите страни. Кампанията ще продължи 15 дни. (Ройтерс, ХИНА - 30/11/05)
