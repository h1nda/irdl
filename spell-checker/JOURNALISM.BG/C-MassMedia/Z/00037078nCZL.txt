Българският премиер Борисов замесен в скандал с подслушване
					17/01/2011
					 
						СОФИЯ, България -- Записани разговори между премиера Бойко Борисов, началника на митниците Ваньо Танов и бившия му заместник Антоний Странджев изтекоха в местните медии в петък (14 януари). От разговорите, чиято автентичност още не потвърдена, се подразбира, че държавните служители са били замесени в корупционни практики. Това е третият път, в който записи на предполагаеми разговори между длъжностни лица изтичат в медиите, но е първият случай, в който е замесен пряко премиерът. Източникът на изтеклата информация е неизвестен. Някои спекулират, че записите са били направени по време на разследване срещу Танов в началото на миналата година, при което са били използвани специални разузнавателни средства, включително подслушване на телефони. Борисов заяви, че записите са манипулирани и че автентичността им ще се установява. (Новинар, Актуално, Дневник, Дарик - 14/01/11)
