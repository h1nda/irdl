Гръцката полиция разби международна верига за трафик на проститутки
					30/11/2007
					 
						АТИНА, Гърция -- Полицията разби международна верига за незаконен трафик на жени с цел проституция и арестува 30 души в Атина и Солун в голяма операция в четвъртък (29 ноември). Проведена с помощта на Интерпол и Европол, в нея са участвали над 200 полицаи. Общо 30 души са били арестувани, а три жертви - две рускини и една румънка - са били освободени. Полицията издирва още над 20 други заподозрени, които се смятат за членове на мрежата.
						Други новини -- В четвъртък гръцкото правителство обяви, че подготвя законопроект, целящ да преустанови незаконния трафик на антични предмети. Законът предвижда и назначаването на специален прокурор, който да се занимава с подобни случаи. (AНA-MПA, AП, AФП - 29/11/07)
