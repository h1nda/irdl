Ивица Костелич предизвиква спорове с нацистко изявление
17/01/2003
 
ЗАГРЕБ, Хърватска -- Ивица Костелич, най-добрият хърватски скиор и лидер в класацията на слалома за Световната купа, отрече в четвъртък (16 януари), че симпатизира на нацизма. Той се извини на тези, които вероятно са били обидени от коментарите му в интервю за местен вестник и заяви, че думите му са били извадени от контекста с цел да бъде дискредитиран. В интервюто Костелич е казал, че е "готов като германски войник на 22 юни 1941" за състезанието в Кранска гора. Той също така сравнил комунизма с нацизма, отбелязвайки, че вторият е дори за предпочитане, защото предлага "възможности на отделната личност да се развива". Според Костелич, тези коментари са направени неофициално след интервюто и може би са били повлияни от военния филм, който бил гледал предната вечер. (АП, Ройтерс, АФП - 16/01/03)
