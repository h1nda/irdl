Хагският прокурор Брамерц каза, че Сърбия държи ключа за залавянето на Младич и Хаджич
					19/11/2010
					 
						ХАГА, Холандия -- Серж Брамерц, главен прокурор на Трибунала на ООН за военни престъпления, заяви в четвъртък (18 ноември), че Сърбия държи ключа за откриването и задържането на укриващите се военнопрестъпници Ратко Младич и Горан Хаджич. В изказване пред сръбски репортери в Хага Брамерц каза, че или Младич се крие много умело, или издирването му не е достатъчно усилено. Той добави, че ако Младич се укрива, неговата мрежа от поддръжници е свързана с военните структури. Съветът за сигурност на ООН възнамерява да обсъди на 6 декември редовния доклад на Брамерц за сътрудничеството на Сърбия. Той го е изпратил до Секретариата на ООН в сряда. (Бета, Б92, Радио Свободна Европа. Дневни Аваз - 18/11/10)
