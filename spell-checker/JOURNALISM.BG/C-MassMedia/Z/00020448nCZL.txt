Румъния избира нов кандидат за еврокомисар
					30/10/2006
					 
						БУКУРЕЩ, Румъния -- Премиерът Калин Попеску Търичану представи в неделя (29 октомври) на председателя на Европейската комисия (ЕК) Жозе Мануел Барозу нов кандидат за поста еврокомисар на Румъния, след като сенатор Варуян Восганян оттегли кандидатурата си. В репортажи в местните медии се казва, че новият избраник е Леонард Орбан, държавен секретар в министерството на европейската интергация и бивш главен преговарящ с ЕС. Восганян не получи одобрението на ЕС миналата седмица заради предполагаемите му връзки с тайните служби на комунистическия режим "Секуритате". Той отрича подобни връзки. (Адевърул, Котидианул, Зиуа - 30/10/06; Ромпрес, Медиафакс - 29/10/06)
