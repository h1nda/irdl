НАТО да продължи мисията си в Македония, частите на ЕС не са готови
15/11/2002
 
БРЮКСЕЛ, Белгия -- НАТО е определена да продължи военното си присъствие в Македония още за шест месеца, тъй като ЕС не е готов да я замести, каза висш служител на НАТО в четвъртък (14 ноември). Той добави, че алиансът ще се съгласи през следващите няколко дни да поддържа числено намален състав, след като мандатът на наброяващата 700 души мисия Амбър Фокс изтече на 15 декември. ЕС искаше да замести мисията с новите Сили за бързо реагиране, но това ще се забави с две години, заради разногласие между Гърция и Турция.
Според други новини, външните министри на Македония и Хърватска са се срещнали в четвъртък и са посочили, че техните страни могат да работят заедно за членството си в НАТО. България и Румъния са приели подобна стратегия и са готови за покана следващата седмица в Прага. (Фокус, БТА, Медиапул - 15/11/02; Ройтерс, ХИНА, Hey.hr, МИА - 14/11/02)
