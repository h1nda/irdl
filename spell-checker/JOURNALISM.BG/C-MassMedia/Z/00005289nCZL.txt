НАТО намали зоната за сигурност между Югославия и Косово
04/12/2002
 
БЕЛГРАД, Югославия -- Генералният секретар на НАТО Джордж Робъртсън намали още зоната за въздушна сигурност между Югославия и Косово, каза сръбският вицепремиер Небойша Чович. Забранената за полети зона беше въведена през 1999 г. и беше широка 25 км, след това беше намалена до 10 км, а сега е само 5 км. Зоната бе създадена за предотвратяване на сръбски въздушни нападения над Косово. Според Чович, който е също така координатор на Белград в Косово, тя може да бъде напълно премахната.
Междувременно, според албанската новинарска агенция ATA, в сряда (4 декември) се очаква в Косово да пристигне Робъртсън. Той ще дискутира проблемите на сигурността. (Танюг, ФоНет, Б92, ATA - 03/12/02)
