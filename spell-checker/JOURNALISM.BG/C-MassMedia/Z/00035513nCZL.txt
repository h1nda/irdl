ЮЛЕКС ще ексхумира телата от два масови гроба в Косово
					02/08/2010
					 
						ПРИЩИНА, Косово -- ЮЛЕКС обяви в неделя (1 август), че се подготвя да ексхумира в близко бъдеще телата от два или три масови гроба. Говорителката на ЮЛЕКС Ирина Гуделевич каза, че досега са се провели 190 теренни операции, но не разкри точните им местонахождения. Тя добави, че участието на съдебни експерти на ЮЛЕКС ще се ограничи до предоставянето на консултации и надзор. (Лайм, Експрес - 02/08/10; Кохавижън, РТК - 01/08/10)
