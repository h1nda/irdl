Високопоставени служители на румънските служби за сигурност подадоха оставки 
					21/07/2006
					 
						БУКУРЕЩ, Румъния -- Трима висши правителствени чиновници подадоха оставките си в четвъртък (20 юли), след изчезаването на мъж, арестуван за организиране на отвличането през 2005 г. на трима журналисти от Ирак. Началникът на румънското разузнаване Раду Тимофте, началникът на външното разузнаване Георге Фулга и началникът на главния отдел за вътрешна информация и защита Виржил Арделян се срещнаха с президента Траян Бъсеску, след като Омар Хайсам, сирийско-румънски бизненсмен, изчезна, преди да му бъде наложена мярка за неотклонение задържане под стража. Тримата депозираха оставките си след срещата.
						Хайсам е обвинен, че е организирал отвличането, за да може да уреди освобождаването на заложниците и да избегне преследване по обвинения във финансови злоупотреби и измами. (БиБиСи, Зиуа, Евениментул Зилеи, Адевърул, Найн О'Клок - 21/07/06; Ромпрес, Медиафакс, АФП, ДПА, Ройтерс - 20/07/06)
