Наука и технологии: „Водафон” ще изгради 3G мрежа в Турция чрез китайска компания
					22/12/2008
					Турция ще се сдобие в 3G мрежа, съдържаща оборудване от китайската фирма „Хуавей Текнолъджис”, съобщи „Водафон”. Още в новините от областта на науката: Румъния се кандидатира за членство в Европейската организация за ядрени изследвания.
					 
						
[Гети Имиджис]
						„Водафон” избра китайската фирма „Хуавей Текнолъджис” за доставчик на инфраструктурното оборудване за заплануваната 3G мрежа на глобалния оператор на мобилни телефони в Турция, съобщи компанията на 12 декември. Операторът е подписал петгодишно споразумение с „Хуавей”. По-рано „Водафон”, „Тюрксел” и „Авеа” спечелиха лицензи за високоскоростна мобилна телефонна мрежа от трето поколение в Турция. 
						*** 
						
						Румъния стана официален кандидат за членство в Европейската организация за ядрени изследвания (ЦЕРН) в Женева, след като спечели одобрението на борда на ЦЕРН, предаде „Медиафакс” на 12 декември. Страната стана пълноправен член на ЦЕРН след петгодишен мониторингов период и оценка на нейния принос в проекти на ЦЕРН. 
						*** 
						
						Кипърските студенти се нареждат на 22-ро място в математиката и 33-то в естествените науки сред студентите от 60 страни, според проучването "Тенденции в международното обучение по математика и природни науки" за 2007 г. Резултатите бяха обявени на 13 декември от Константинос Папанастасиу, доцент в Кипърския университет. 
						*** 
						
						Румънската фондова борса (БВБ) пусна във вторник (16 декември) нови интернет и мобилни интернет услуги. Новите продукти включват безплатен уебсайт, който ще вклюва и версия за лесен достъп чрез мобилни телефони, както и пилотна програма с нови интернет услуги. Пилотната програма ще работи през първото тримесечие на 2009 г., след което БВБ ще предложи такси за различните видове потребители.
						*** 
						Властите в Обединените арабски емирства (ОАЕ) поканиха два гръцки университета, Атинския университет по икономика и бизнес и Университета в Пирея, да организират два следдипломни курса по финанси и бизнес администрация, предаде всекидневникът „Катимерини”. Инициативата ще даде възможност на гръцките университети да помогнат на ОАЕ да укрепи международните си финансови позиции.
						*** 
						
						Черна гора забрани в четвъртък (18 декември) достъпа до обществените мрежови уебсайтове, като „Facebook” и „YouTube”, във всички държавни институции. Службата, отговаряща за поддръжката на държавната ИТ мрежа, съобщи, че персоналът в правителствените служби и парламента няма да може да посещава тези сайтове през работно време. 
						*** 
						Центърът за космически изследвания към Софийски университет в България обяви на 12 декември, че Центърът за малки планети в Харвард е признал открития от него нов астероид в съзвездието Телец. Той има диаметър 2 км и носи временното название 2008 WN96. 
						
						(Различни източници – 15/12/08-22/12/08)
