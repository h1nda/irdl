Сирия премахна изискванията за визи за турски граждани
					21/09/2009
					 
						ДАМАСК, Сирия -- Министерството на вътрешните работи съобщи в събота (19 септември), че премахва всички изисквания за визи за притежатели на турски паспорти, които пребивават до 90 дни в страната. Решението влезе в сила в петък. По-рано тази седмица турският външен министър Ахмет Давутоглу и сирийският му колега Уалид ал Муалем съобщиха, че са постигнали споразумение да премахнат визите за граждани, пътуващи между двете страни в усилие да ускорят икономическата интеграция. (Анадолска информационна агенция, Синхуа AФП - 19/09/09)
