Хърватски профсъюз протестира срещу предложена информационна база с данни за служителите
					23/07/2007
					 
						ЗАГРЕБ, Хърватия -- В петък (20 юли) най-големият профсъюз на страната - Хърватската асоциация на независимите профсъюзи (ХАНПС) - протестира срещу плановете за създаване на база с данни за служителите, която би могла да бъде използвана от работодателите за събиране на допълнителна информация за персонала. Председателката на ХАНПС Ана Кнежевич заяви, че инициативата би била противоконституционна, тъй като такава база данни ще съдържа лични данни, включително подробности за семействата и други частни дейности. (Вечерни Лист - 21/07/07)
