Брюксел е домакин на среща от форума “ЕС - Западни Балкани“
					13/02/2007
					 
						БРЮКСЕЛ, Белгия -- Външните министри от форума “ЕС - Западни Балкани“ проведоха редовното си заседание в Брюксел в понеделник (12 февруари), спирайки се основно на напредъка по свързаните с ЕС реформи и критериите за споразуменията за стабилизация и асоцииране. Те обсъдиха също регионалното сътрудничество и последните събития в региона, включително плана на пратеника на ООН Марти Ахтисаари за статута на Косово. 
						Македонският външен министър Антионио Милошоски междувременно се срещна с еврокомисаря по регионалната политика Данута Хюбнер. Тя подчерта, че децентрализацията на властта и ефективният капацитет на местните администрации ще бъдат особено важни за кандидатурата на Македония за интеграция в ЕС. (Дневни Аваз - 13/02/07; MИA, Макфакс, МРТ, ХИНА, РТРС - 12/02/07)
