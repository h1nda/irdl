САЩ ще предоставят бронирани коли на румънски части в Афганистан
					23/07/2010
					 
						БУКУРЕЩ, Румъния -- Посолството на САЩ в Букурещ обяви в сряда (21 юли), че Вашингтон ще осигури 60 бронирани автомобила на румънските военнослужещи в Афганистан. Първите 40 са на път, а останалите ще бъдат доставени през есента. "Един от нашите най-големи приоритети е защитата на живата сила на всички наши съюзници. Румъния е наш верен съюзник и румънските сухопътни сили са воювали рамо до рамо с нас в провинция Забул и на други места в Афганистан," каза посланикът на САЩ Марк Гитънстайн. (Информационна агенция Фокус - 22/07/10; Медиафакс, Евениментул Зилеи - 21/07/10)
