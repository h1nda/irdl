Стратегия за отбраната на БиХ ще бъде представена в Брюксел в четвъртък
30/01/2003
 
САРАЕВО, Босна и Херцеговина (БиХ) -- Очаква се Степан Поцърня, генерален секретар на постоянния комитет по военните въпроси на БиХ, да представи документ, озаглавен "Целите на отбраната на БиХ", на сесия на Съвета за поддържане на мира в четвъртък (30 януари) в Брюксел. Новинарската агенция СРНА съобщи в сряда, че документът представя концепцията за отбранителната политика на държавно ниво и посочва необходимостта от ускоряване на реформите във военния сектор и интеграцията в евроатлантическите структури. (Източници на СВП - 30/01/03; СРНА, БиБиСи - 29/01/03)
