Университетът в Сараево е домакин на кръгла маса по корпоративно управление
03/11/2003
 
САРАЕВО, Босна и Херцеговина (БиХ) -- Висши представители и международни експерти започнаха дискусии, посветени на корпоративното управление, по време на кръгла маса в Сараевския университет в понеделник (3 ноември). Форумът ще направи преглед на управлението на публичните компании и ще предложи мерки за борба срещу корупцията. Представители на БиХ също така се очаква да разгледат хода на текущите реформи в системата на непряко данъчно облагане.
Други новини: Осман Топчагич, ръководител на Офиса на БиХ за европейска интеграция, заяви в неделя, че ЕС ще публикува до края на месеца доклад за прилагането на Споразумението за стабилизиране и асоцииране между ЕС и БиХ. Изследването ще обхване 365 показатели за реформата, отнасящи се до икономическата и политическата ситуация. (Независне Новине, Дневни Аваз, Ослобождение - 03/11/03; БХТВ 1- 02/11/03)
