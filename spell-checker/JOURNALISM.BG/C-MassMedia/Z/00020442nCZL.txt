Гръцкият външен министър заяви, че не съществува македонско малцинство в Гърция
					29/10/2006
					 
						СКОПИЕ, Македония -- Гръцкият министър на външните работи Дора Бакоянис настоява, че не съществува македонско малцинство в Гърция. В интервю, публикувано в съботното издание (28 октомври) на скопския всекидневник "Дневник" тя заяви, че в Гърция има едно официално малцинство и то е на мюсюлманите в Западна Тракия. Коментирайки двустранните отношения със Скопие, Бакоянис заяви, че те се развиват "забележително" и че единственият открит въпрос е спорът за името, който в момента се решава с посредничеството на ООН. (Дневник, Утрински весник - 28/10/06; Телма ТВ - 27/10/06)
