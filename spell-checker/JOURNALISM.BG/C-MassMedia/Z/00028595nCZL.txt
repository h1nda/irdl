България проведе антитерористично учение на Летище "София"
					04/12/2008
					 
						СОФИЯ, България -- Министерствата на вътрешните работи, здравеопазването и отбраната, администрацията на Летище "София", Държавната агенция за национална сигурност (ДАНС) и службите на гражданската отбрана проведоха антитерористко учение във вторник (2 декември) на летището, съобщиха местните медии в сряда. Учението "Сребърна птица" е първото, в което участва и "отвлечен" самолет. Сценарият е включвал трима хипотетични въоръжени терористи, които завземат самолета и вземат за заложници 23-ма души на борда, искайки гориво за да прелетят над Средиземно море и откуп от 40 милиона евро. Учението е приключило с ареста на тримата "похитители" и освобождаването на всичките 23-ма пътници. (Синхуа, Дневник, Дарик - 03/12/08)
