Трима ранени в Истанбул при бомбен взрив
					15/08/2006
					 
						ИСТАНБУЛ, Турция -- Трима души -- две жени и дете -- бяха ранени при експлозия в парк в истанбулския исторически квартал "Султанахмет" в понеделник (14 август). Полицията каза, че трите жертви, които са роднини, са били на почивка в Истанбул. Всички са настанени в болница. Нито една групировка не е поела отговорност за атентата. 
						Също в понеделник истанбулската полиция съобщи, че е задържала 14 привърженици на Кюрдската работническа партия. Властите съобщиха, че предишната вечер групата е провела незаконна демонстрация в истанбулския квартал "Умрание". (Заман - 15/08/06; НТВ, Джихан - 14/08/06)
