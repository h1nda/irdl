Българската полиция конфискува химикал, използван в производството на хероин 
					14/09/2010
					 
						СОФИЯ, България -- Вътрешното министерство съобщи в понеделник (13 септември), че е конфискувало рекордно количество химикал, ключова съставка в производството на хероин. Двама хърватски граждани са били арестувани при операция на ГКПП „Капитан Андреево” на границата с Турция. Те са заподозрени в контрабандата на около 13 тона оцетен анхидрид -- достатъчен за производството на пет тона хероин. Властите заявиха, че веществото е било укрито във варели, скрити в камион с хърватска регистрация, натоварен с рула хартия. Операцията е била проведена съвместно от българската, сръбската и румънската полиция и координирана с Европол и Агенцията за борба с престъпността на ЕС. (АП, АФП, Новините - 13/09/10)
