Бивш посланик на САЩ свидетелства в съдебния процес срещу Милошевич
26/06/2003
 
ХАГА, Холандия -- Бившият посланик на САЩ в Хърватия Питър Гълбрейт каза пред Трибунала на ООН за военните престъпления в сряда (25 юни), че Слободан Милошевич е контролирал непосредствено сръбските милиции по време на конфликтите през 1992-1995 г. Дипломатът е имал интензивни контакти с тогавашния президент на Сърбия и е участвал активно във всички преговори по време на войната. "Слободан Милошевич бе архитект на политиката за създаване на "Велика Сърбия" и малко неща ставаха без негово знание или участие", каза той. Гълбрейт добави, че Милошевич е бил привърженик на етническото прочистване. (AП, AФП, Ройтерс - 25/06/03)
