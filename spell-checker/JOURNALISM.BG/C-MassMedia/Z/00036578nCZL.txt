Генералният секретар на ООН е загрижен от положението в Северно Косово 
					02/11/2010
					 
						ПРИЩИНА, Косово -- Генералният секретар на ООН Бан Ки Мун желае диалогът между Косово и Сърбия да започне колкото може по-скоро, съобщиха медиите в Прищина във вторник (2 ноември), позовавайки се на редовния тримесечен доклад за ситуацията в Косово, който беше раздаден на членовете на Съвета за сигурност на ООН през уикенда. Общото положение е стабилно, но на север то остава напрегнато, заявява Бан и призовава всички страни да се въздържат от насилие. „Аз съм разтревожен от някои от докладите на властите в Косово и от коментарите във вестниците, които са против присъствието на ЮНМИК в северната част на страната. Тези вестникарски статии наистина излагат на опасност персонала на ЮНМИК”, пише Бан в документа. Той каза това във връзка с правителствените доклади за неуспеха на мисията да възстанови контрола на Прищина в Северно Косово, както и с медийните репортажи за доминирането на руснаците в присъствието на ЮНМИК там. Бан потвърди, че в бъдеще ЮНМИК ще прехвърля отговорности само на власти, които са приети от всички страни. (Коха Диторе, Зери - 02/11/10; Телеграфи - 01/11/10)
