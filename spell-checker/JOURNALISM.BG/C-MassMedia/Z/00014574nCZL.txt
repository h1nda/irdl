Сръбският премиер Кощуница предлага първа среща на своя косовски колега 
					16/05/2005
					 
						БЕЛГРАД, Сърбия-Черна Гора -- Сръбският премиер Воислав Кощуница предлага първа среща на косовския си колега Байрам Косуми на 24 май в Призрен, се казва в съобщение, публикувано в неделя (15 май). Кощуница и координаторът на сръбското правителство по Косово Небойша Чович казват, че са готови да се срещнат и с неговите сътрудници за преговори, касаещи проблемите, пред които е изправена провинцията. Говорителят на Косуми Даут Дауни каза в неделя, че все още не е отправена официална покана. 
						Други новини: Мисията на ОССЕ в Косово обяви в петък началото на програма за специализанти, която цели да се подпомогне функционирането на парламента. Проектът предвижда разпределение на студенти във всички парламентарни групи в Косово, за да укрепне демократичният процес за бъдещите поколения. 
						Също в петък, в Косово бе открит нов масов гроб, в който се смята, че се намират телата на сърби, изчезнали от времето на конфликта през 1998-1999 г. Екип от съдебни медици към УНМИК започна ексхумацията на мястото на обекта, който се намира в град Малишево, една от бунтовническите "крепости" на етническите албанци по време на конфликта. (Данас, Политика - 16/05/05; Бета, Танюг, Си Ен Ен - 15/05/05; уеб сайт на ОССЕ - 13/05/05)
