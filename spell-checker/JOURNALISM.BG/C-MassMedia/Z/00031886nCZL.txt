Македонски съд продължи срока на задържане на капитана на кораба "Илинден"
					06/10/2009
					 
						СКОПИЕ, Македония -- Охридски съд разпореди в понеделник (5 октомври) срокът на задържане на капитана на кораба "Илинден", който потъна в Охридското езеро на 5 септември, причинявайки смъртта на петнадесет български туристи на борда, да бъде продължен с 30 дни. 23-годишният капитан на кораба Сотир Филески беше арестуван скоро след инцидента. Очаква се експертите скоро да публикуват своите окончателни заключения за причините за трагедията. (A1, Сител, Алсат, МИА - 05/10/09)
