Албанско семейство даде под съд Дик Марти 
					31/03/2011
					 
						ТИРАНА, Албания -- Швейцарският депутат и член на Съвета на Европа Дик Марти е даден под съд от албанско семейство, чиято къща е спомената в докладите, в които се твърди, че са били извършвани нарушения на човешките права. Медиите в Тирана съобщиха в сряда (30 март), че семейство Брама, живеещо в така наречената „Жълта къща” в Северна Албания, е поискало компенсации във връзка с публикациите, свързани с обвиненията на Марти в трафик на човешки органи. Марти описа къщата като незаконна, изградена с подръчни средства болница, използвана от бившата "Армия за освобождение на Косово" като център за трансплантиране на човешки органи по време на войната от 1999 г. в Косово. Тъжителите настояват Марти да опровергае твърденията си и да заплати около 15 000 евро щети. (Топ Ченъл, Balkan Web, Клан - 30/03/11)
