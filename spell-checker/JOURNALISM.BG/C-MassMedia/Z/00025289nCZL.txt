Албанският външен министър посети САЩ, за да обсъди стабилността в Югоизточна Европа
					29/01/2008
					 
						НЮ ЙОРК, Съединени щати -- Необходимостта от регионална стабилност в Югоизточна Европа беше главната точка в дневния ред на разговорите между албанския външен министър Лулзим Баша и председателя на Общото събрание на ООН Сърджан Керим в главната квартира на ООН в Ню Йорк в понеделник (28 януари). Двамата обмениха мнения за последните събития и напредъка по пътя към евро-атлантическите структури. Керим похвали Албания "за нейния конструктивен ангажимент в усилията за укрепване на регионалната стабилност".
						Във вторник се очаква Баша да информира държавния секретар на САЩ Кондолиза Райс за хода на политическите и военните реформи, които Албания осъществява като част от усилията си за получаване на покана за присъединяване към НАТО през април. (ИТАР-ТАСС, БГНЕС, Фокус, АП - 29/01/08; Уебсайт на ООН - 28/01/08)
