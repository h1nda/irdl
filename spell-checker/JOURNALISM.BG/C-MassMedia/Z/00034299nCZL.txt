Гърция заяви, че механизмът за помощ от ЕС/МВФ ще е готов до месец
					26/04/2010
					 
						ВАШИНГТОН, Съединени щати -- Гръцкият финансов министър Георгиос Папаконстантину каза в неделя (25 април), че очаква окончателните условия за пакета от помощ от ЕС/МВФ за неговата страна да бъдат уточнени до края на май и това да бъде приемливо за всички страни, членки на еврозоната. След поредица от срещи във Вашингтон с висши представители на МВФ и финансови министри от цял свят за дискусии по механизма за помощ от 45 милиарда евро Папаконстантину заяви, че е доволен от пакета и отново повтори, че Гърция няма да напусне групата на страните, използващи еврото. 
						Междувременно протестите срещу мерките на правителството за строги икономии продължиха в Гърция и в понеделник. Корабите на пристанище Пирея са блокирани поради продължаващата 24-часова стачка на докерите. Във вторник заради стачка в сектора общественият транспорт в Атина ще бъде спрян между 11 и 19 ч. Служителите искат да се присъединят към митинг в центъра на Атина срещу мерките на правителството за строги икономии. (Антена, АНА-МПА, Експрес - 26/04/10; Уол Стрийт Джърнъл, АНА-МПА - 25/04/10)
