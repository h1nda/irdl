Кюрдска групировка заплаши Турция с нова вълна от терористични нападения
					21/02/2008
					 
						АНКАРА, Турция -- Кюрдската радикална групировка "Ястреби за освобождение на Кюрдистан" заплаши в сряда (20 февруари) да започне нова вълна от терористични нападения, за да отмъсти за въздушните удари на Турция срещу цели на терористичната Кюрдска работническа партия (ПКК) в Северен Ирак. "Ние започваме дните на апокалипсиса", декларира организацията в изявление на своя уебсайт. "Ястребите" почти две години се пазеха от публичност. Преди това организацията бе поела отговорността за поредица от експлозии в курорти в Западна и Южна Турция, както и за известен брой терористични нападения в Истанбул. (АФП, Анадолска информационна агенция - 20/02/08)
