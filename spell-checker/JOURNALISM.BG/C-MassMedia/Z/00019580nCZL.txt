Главен заподозрян за въоръжено нападение в Турция се опитал да избяга
					13/08/2006
					 
						АНКАРА, Турция -- Алпаслан Аслан, главният обвиняем за нападението на 17 май в Държавния съвет на Турция се е опитал да избяга в петък (11 август) по време на откриването на процеса, съобщиха медиите. Той се е опитал да избяга след като председателстващият съдия е отхвърлил искането му да присъства на традиционните петъчни молитви, съвпадащи по време със заседанието на съда. Властите са предотвратили опита му за бягство. 
						Други новини - Шест души бяха ранени в експлозия близо до интернет кафене в Истанбул в събота, съобщиха местните медии на следващия ден. Според полицията причината за експлозията все още се изяснява. Според медиите обаче тя е била причинена от устройство, поставено в кошче за боклук пред кафенето. (Фокус, Си Ен Ен Търк - 13/08/06, Милийет, НТВ - 13/08/06)
