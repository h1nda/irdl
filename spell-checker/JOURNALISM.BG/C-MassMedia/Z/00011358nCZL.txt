Турската полиция е обезвредила бомба преди срещата на върха на НАТО
04/07/2004
 
ИСТАНБУЛ, Турция -- Полицията призна в петък (2 юли), че е обезвредила бомба в автомобил на международното летище в Истанбул само три дни преди започването на срещата на върха на НАТО миналата седмица. Взривното устройство е трябвало да бъде задействано от прикрепен към него мобилен телефон.
Също в петък премиерът Реджеп Тайип Ердоган изрази надежда, че страната му ще получи дата за започване на преговори за присъединяване към ЕС до края на годината. Тогава Холандия ще поеме ротационното председателство на ЕС.
В други новини, правителствен говорител обяви в неделя, че Турция изтегля останалите десетина миротворци от северен Ирак, където те бяха разположени през 1997 г. Иракските кюрди настояват за изтегляне на турските военни от началото на ръководената от САЩ война за сваляне на Саддам Хюсеин. (Ройтерс - 04/07/04; AП - 03/07/04; АФП, Анадолска агенция - 02/07/04)
