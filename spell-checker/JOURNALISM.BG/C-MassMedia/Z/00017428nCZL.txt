Сърбите в Централно Косово протестират срещу спирането на тока 
					31/01/2006
					 
						ЛИПЛЯН, Косово, Сърбия и Черна гора -- В понеделник (30 януари) косовските сърби предупредиха, че ще протестират заради продължаващите седмици наред спирания на тока в населените със сърби селища в Централно Косово. Местният сръбски лидер Рада Трайкович каза, че ако този проблем не се реши, сърбите ще организират поход до Прищина и демонстрация пред щаба на ЮНМИК. Въпреки жестокия студ, каза той, сърбите остават без електричество повече от 20 часа на ден. Енергийната компания казва, че токът се спира заради неизплатени дългове на местното население, а наскоро и заради проблеми с преноса на електроенергия. (Политика - 31/01/06; Б92, Танюг - 30/01/06)
