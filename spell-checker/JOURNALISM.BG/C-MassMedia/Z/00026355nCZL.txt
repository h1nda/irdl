Taдич и Додик откриха парка "Република Сръбска" в Белград
					06/05/2008
					 
						БЕЛГРАД, Сърбия -- Сръбският президент Борис Тадич и премиерът на Република Сръбска Милорад Додик откриха парка "Република Сръбска" в понеделник (5 май) в Белград. Тадич и Додик заявиха, че паркът символизира близкото приятелство между Сърбия и РС. Тадич отбеляза, че Сърбия е един от най-големите инвеститори в РС и че той е сигурен, че Босна и Херцеговина ще последва Сърбия и скоро ще подпише Споразумението за стабилизация и асоцииране с ЕС. 
						В други новини от пенеделник се съобщава, че бившият министър на културата на Косово Астрит Харачия и служителят от министерството Байруш Морина са поискали от Трибунала за военни престъпления в Хага да ги освободи временно до започването на процеса срещу тях. Те са обвинени, че неправомерно са контактували със свидетел по време на процеса срещу бившия премиер на Косово Рамуш Харадинай. (Зери, Коха Диторе, Експрес - 06/05/08; Б92, БолкънИнсайт, Би Би Си, AП - 05/05/08)
