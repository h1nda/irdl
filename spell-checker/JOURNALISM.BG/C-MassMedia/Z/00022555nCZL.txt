Хърватски съд отхвърли жалбата на Главаш и другите обвиняеми срещу постановената мярка за неотклонение
					14/05/2007
					 
						ЗАГРЕБ, Хърватия -- В петък (11 май) Върховният съд отхвърли жалбата на депутата Бранимир Главаш и други шестима обвиняеми срещу решението на съд от по-долна инстанция за задържането им под стража. Те са обвинени във връзка със зверства, извършени срещу цивилни етнически сърби в източната хърватска област Осиек през 1991 г. Областният съд в Осиек ги държи под арест от края на април, позовавайки се на тежестта на престъпленията, в които са обвинени. Главаш провежда гладна стачка като протест срещу задържането си, както направи и миналата година. В крайна сметка това принуди властите да го освободят. (Весник - 12/05/07; ХРТ, ХИНА - 11/05/07)
