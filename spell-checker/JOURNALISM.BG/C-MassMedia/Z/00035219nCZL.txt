Председателят на Хагския трибунал Робинсън посети Хърватия 
					07/07/2010
					 
						ЗАГРЕБ, Хърватия -- Във вторник (6 юли) министър-председателят Ядранка Косор и намиращият се на посещение в страната председател на Трибунала на ООН за военни престъпления Патрик Робинсън се обединиха около мнението, че правосъдието няма да възтържествува, докато оставащите двама укриващи се военнопрестъпници - Ратко Младич и Горан Хаджич - не бъдат арестувани и изправени пред съда. Робинсън каза още, че окончателната оценка за сътрудничеството на страната ще зависи от оценката на главния прокурор Серж Брамерц. В Загреб Робинсън се срещна и с председателя на Върховния съд Бранко Хърватин, за да обсъди работата, свързана с делата за военни престъпления, и въпроси, свързани с наследството на Трибунала на ООН. Робинсън приключва своята тридневна визита в Хърватия в сряда. (ХИНА, ХРТ, Нова ТВ, Радио Свободна Европа - 06/07/10)
