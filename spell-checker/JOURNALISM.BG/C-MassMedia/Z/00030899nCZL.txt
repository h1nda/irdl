На срещата на върха в Хърватия бяха отправени призиви за интеграция на Западните Балкани
					12/07/2009
					 
						ЗАГРЕБ, Хърватия -- Участниците от ЕС и САЩ в двудневната регионална среща на върха за енергетика, инвестиции и икономическо развитие в Дубровник заявиха в съвместно изявление в петък (10 юли), че страните от Западните Балкани трябва да се присъединят към ЕС и НАТО. Те подчертаха, че напредъкът на страните от западните Балкани трябва да получи признание, за да се поддържа "евроентусиазма" на гражданите. Шведският външен министър Карл Билд, чиято страна понастоящем е ротационен председател на ЕС, заяви, че Западните Балкани могат да разчитат на подкрепата на ЕС. (Maкфакс, ХРТ, Бета, Б92, Ройтерс - 10/07/09)
