Свидетели на защитата ще започнат да дават показания на процеса срещу Бошковски в края на следващия месец
					28/12/2007
					 
						ХАГА, Холандия -- Свидетели на защитата се очаква да дадат показания за бившия министър на вътрешните работи на Македония Любе Бошковски на 29 януари, заяви на пресконференция в четвъртък (27 декември) неговата адвокатка Едина Рашидович. Тя добави, че защитата планира да призове само петима свидетели и един експерт по съдебна медицина в сравнение с 57 свидетели, призовани от прокурорите в Хага.
						Бошковски и бившият високопоставен служител на македонската сигурност Йохан Таркуловски са обвинени във военни престъпления, извършени срещу етнически албанци по време на двудневното нападение над село Люботен през август 2001 г. (Дневник, Утрински Весник - 28/12/07; МИА, A1 ТВ, Фокус - 27/12/07)
