Сърбия провежда първата сесия на Асамблеята на Диаспората
					04/07/2010
					 
						БЕЛГРАД, Сърбия -- Откривайки първата сесия на Асамблеята на Диаспората в парламента, президентът Борис Тадич заяви в събота (3 юли), че Сърбия никога няма да престане да защитава националната идентичност на сърбите, които живеят извън нейните граници. Той добави, че създаването на асамблеята, която включва 45 делегати от целия свят, е стъпка към защитаване на националната, културна и религиозна идентичност на сърбите в света и е отговор на предизвикателствата, пред които е изправена страната. Между 3,5 и 4 милиона сърби живеят извън родината си, каза Тадич, отбелязвайки, че те имат значителен принос за икономиката на страната. (РТРС, Б92, Глас Сърбие, РТС - 03/07/10)
