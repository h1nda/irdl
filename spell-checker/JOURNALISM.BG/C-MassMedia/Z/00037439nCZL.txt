Българският политик Доган отново беше оправдан по обвиненията в конфликт на интереси
					15/02/2011
					 
						СОФИЯ, България -- В понеделник (14 февруари) петчленен състав на Върховния административен съд оправда Ахмед Доган, лидер на най-голямата етническа турска партия Движение за права и свободи (ДПС), в голям процес за корупция. Съдебният състав потвърди предишното решение на състав на същия съд, като това решение не подлежи на обжалване. Съдебният процес започна през септември, след като парламентарна комисия констатира възможен конфликт на интереси по отношение на Доган, който е получил над 1 милион евро за консултиране на хидроенергийни проекти през 2008 и 2009 г., когато неговата партия беше на власт като коалиционен партньор. Съдът реши, че няма доказателства, че Доган е нарушил обществения интерес или законодателството за конфликт на интереси, тъй като законът за деклариране на подобни конфликти е бил приет, след като Доган е подписал своя договор. (София ехо , Новините, Фокус, БНТ, бТВ - 14/02/11)
