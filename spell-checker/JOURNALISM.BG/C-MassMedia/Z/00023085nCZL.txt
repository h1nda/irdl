Трима турски войници бяха убити при експлозия на противопехотна мина
					01/07/2007
					 
						АНКАРА, Турция -- Трима турски войници бяха убити от противопехотна мина в събота (30 юни) по време на престрелка между бунтовници и войници в провинция Тунчели близо до границата с Ирак. Според военни източници мината е била поставена от бойци на Кюрдистанската работническа партия (ПКК). 
						Междувременно Масуд Барзани, управляващ автономния кюрдски регион в Северен Ирак заяви, че всяка турска военна операция срещу бази на ПКК в Ирак може да доведе до "катастрофа". Той добави, че кюрдските власти в Ирак са готови за диалог и компромис с Турция. Турският външен министър Абдула Гюл заяви по-рано в петък, че Анкара вече е изготвила планове за военна операция срещу ПКК в Ирак, но все още не е решила дали да я започне. (Ройтерс, Дойче Веле -- 30/06/07)
