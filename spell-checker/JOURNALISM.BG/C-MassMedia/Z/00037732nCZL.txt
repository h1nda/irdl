ЕС заяви, че диалогът Белград-Косово е започнал добре 
					10/03/2011
					 
						БРЮКСЕЛ, Белгия -- Първата среща на делегациите на Косово и Сърбия в рамките на диалога завърши в сряда (9 март) в Брюксел. Трите страни - двете делегации и ЕС в качеството му на посредник - определиха срещата като конструктивна и добро начало. „Двете страни отново потвърдиха своя ангажимент към диалога и желанието си да продължат процеса”, заяви ЕС в изявление при закриването на срещата. Двете страни говориха също за регионална търговия и свободата на движение на стоки, включително споразумението ЦЕФТА, което беше определено като „основата за създаването на отворен регионален пазар и ключ за икономическото развитие на региона. Двете страни оцениха положително своето участие в ЦЕФТА и потвърдиха, че ще участват по време на председателството през 2011 г.”, заяви ЕС. 
						Междувременно в Прищина ръководителят на Международната гражданска служба Питер Фейт определи готовността на двете страни да се ангажират в диалог и да се опитат да решат жизнено важни въпроси като една от най-положителните стъпки от обявяването на независимостта на Косово през февруари 2008 г. (Коха Диторе, Зъри, Косова Сот, Експрес - 09/03/11)
