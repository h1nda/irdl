Цървенковски заяви, че ООН трябва да гарантира македонската идентичност
					31/10/2008
					 
						СКОПИЕ, Македония – Президентът Бранко Цървенковски каза, че гаранциите на ООН за идентичността и езика на Македония биха помогнали на Скопие да постигне компромис с Гърция в техния дългогодишен спор за името, предадоха медиите в четвъртък (30 октомври). „Ако ООН гарантира, че народът ни ще носи името македонци и езикът ни ще бъде наричан македонски – основните пунктове в националната идентичност на всеки народ – тогава ще можем да постигнем споразумение,” каза Цървенковски на обществена дискусия в югоизточния град Струмица. В сряда македонски представители връчиха на специалния пратеник на ООН Матю Нимиц отговора на Скопие на последното му предложение за решаване на спора за името. Македонските дипломати, цитирани от всекидневника „Дневник”, са заявили, че Скопие е имало цял пакет от забележки към Нимиц. (БМРР, MИA, A1, Дневник - 30/10/08)
