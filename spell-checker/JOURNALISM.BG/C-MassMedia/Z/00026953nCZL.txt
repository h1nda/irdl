Папандреу бе преизбран за председател на Социалистическия интернационал
					02/07/2008
					 
						АТИНА, Гърция -- Георгиос Папандреу, лидер на главната опозиционна партия ПАСОК, бе преизбран в понеделник (30 юни) за председател на Социалистическия интернационал на 23-ия конгрес на организацията в Атина. Папандреу, син на починалия гръцки министър-председател Андреас Папандреу, оглави международната социалистическа организация през 2006 г. Радмила Шекеринска, лидер на главната опозиционна партия в Македония, Социалдемократическия съюз на Македония, бе избрана за заместник-председател. (АНА-МПА, Катимерини, Нафтемборики - 01/07/08)
