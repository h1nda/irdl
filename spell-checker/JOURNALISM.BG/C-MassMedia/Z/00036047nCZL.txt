Сърбия: „Преговорите с Прищина не означават признаване на Косово”
					16/09/2010
					 
						БЕЛГРАД, Сърбия -- Бъдещите преговори между Белград и Прищина не означават, че Сърбия ще признае Косово, каза в сряда (15 септември) заместник министър-председателят Божидар Джелич. „За Сърбия разделителната линия е, че преговорите по никакъв начин не означават признаване на Косово”, каза той пред телевизия Б92. Миналата седмица Общото събрание на ООН прие резолюция, призоваваща за диалог с подкрепата на ЕС между Белград и Прищина с цел укрепване на сътрудничеството. Не са ясни нито времето, нито темите от дневния ред на преговорите. Джелич каза, че нито Сърбия, нито Косово ще бъдат в състояние да се присъединят към ЕС, докато предварително не се споразумеят по въпроса за Косово. (Б92, АФП, Радио Свободна Европа - 15/09/10)
