Турският премиер Ердоган опонира на критиците на плана за обединение на Кипър
12/04/2004
 
АНКАРА, Турция -- Премиерът Реджеп Таийп Ердоган опонира в неделя (11 април) на критиците на предложения от ООН план за обединение на Кипър. Ердоган ги обвини, че не са прочели предложението, изложено на 9 000 страници. Той защити плана като възможно най-доброто решение, изработено от експерти на ООН, които са проучвали проблема години наред. Ердоган допълни, че ако кипърските турци или гърци не одобрят плана по време на референдумите на 24 април, турските войски ще останат в северен Кипър. Както президентът на кипърските гърци Тасос Пападопулос, така и лидерът на кипърските турци Рауф Денкташ призоваха плана да бъде отхвърлен.
Понастоящем Ердоган е на двудневно посещение в Токио. Фокусът на разговорите му ще бъде върху по-нататъшното укрепване на вече солидните двустранни връзки и върху стимулиране на икономическото сътрудничество. (MSNBC - 12/04/04)
