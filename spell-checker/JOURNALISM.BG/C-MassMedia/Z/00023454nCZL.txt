Рюкер временно преустанови процеса на реституция на имоти в Косово
					06/08/2007
					 
						ПРИЩИНА, Косово, Сърбия -- Ръководителят на ЮНМИК Йоахим Рюкер обяви в събота (4 август), че временно ще прекрати процеса на реституция на собственост в Косово. Говорителката на ЮНМИК Мириам Десабъл каза, че решението не е насочено срещу никоя етническа общност в Косово и в никакъв случай срещу сърбите. Макар че ЮНМИК не даде повече подробности, "Танюг" съобщи, че решението вероятно е продиктувано от конкретен случай в Клина, където има подозрения, че общинските власти са замесени в незаконно конфискуване на сръбски имоти. 
						Сръбският държавен секретар към министерството за Косово, Душан Пророкович, протестира срещу решението на Рюкер, окачествявайки го като "едно от най-скандалните в осемгодишната история на ЮНМИК". (Зери, Лайм - 06/08/07; Б92, Макфакс - 05/08/07)
