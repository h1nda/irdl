Хърватия и Молдова обсъдиха разширяването на ЦЕФТА
					17/02/2006
					 
						КИШИНЕУ, Молдова -- В четвъртък (16 февруари) премиерът Василе Тарлев подкрепи инициативата на Хърватия за разширяване на Централноевропейското споразумение за свободна търговия (ЦЕФТА). След среща с хърватския си колега Иво Санадер, който е на посещение в страната, Тарлев каза, че Молдова иска да стане член на ЦЕФТА и смята, че сътрудничеството в тази рамка е важно за общото европейско бъдеще. Санадер каза, че се е договорил с ръководителите на другите две страни членки на ЦЕФТА -- Румъния и България -- че разширяването трябва да стане през първата половина на тази година.
						Други новини -- Хърватският министър на земеделието Петър Чобанкович потвърди в четвъртък, че в страната е открит първият случай на болестта "луда крава". Загребският ветеринарен институт изпрати проба от мозъка на петгодишна телица в лаборатория в Обединеното кралство. Резултатите се очакват следващата седмица. (ХИНА, ХРТ - 16/02/06)
