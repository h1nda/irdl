Швеция очаква ЕК да либерализира визовия режим този месец
					05/07/2009
					 
						БЕРЛИН, Германия -- Европейската комисия (ЕК) ще препоръча премахване на изискванията за визи за някои страни от Западните Балкани до средата на юли, предсказа шведският министър за миграцията Тобиас Билстрьом в петък (3 юли). Препоръката на свой ред трябва да означава безвизови пътувания до края на годината, каза Билстрьом в интервю за германското радио "Дойче веле". "Аз, разбира се, имам предвид Македония, Черна гора и Сърбия", добави той. Сърбия обаче все още трябва да реши някои проблеми, свързани с граничния контрол с Косово и процеса за издаване на паспорти за косовски граждани, каза Билстрьом. (Утрински весник - 04/07/09; ДВ, МИА, Taнюг - 03/07/09)
