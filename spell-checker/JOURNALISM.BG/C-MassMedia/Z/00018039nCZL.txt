Шварц-Шилинг призовава за активно участие на гражданите в избирателния процес в БиХ
					27/03/2006
					 
						САРАЕВО, Босна и Херцеговина (БиХ) -- Върховният представител Кристиан Шварц-Шилинг призова в събота (25 март) всички граждани и НПО да вземат активна роля в предстоящата предизборна кампания в БиХ, за да се гарантира нейната честност и фокусиране върху реалните проблеми. В реч пред участниците в конференция в Сараево Щварц-Шилинг подчерта, че ролята на обществото е да търси отговорност от политическите партии. Преди октомврийските общи избори, каза той, от политиците трябва да се иска "да обясняват какво смятат да правят и, което е също толкова важно, как смятат да го направят." Той подчерта, че следващите избори ще се проведат без международно наложени защитни механизми. (Фена, ПБС БиХ, РТРС - 25/03/06)
