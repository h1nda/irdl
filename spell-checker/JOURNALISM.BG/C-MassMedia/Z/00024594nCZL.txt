Останките на стотици бяха открити в масов гроб в БиХ
					18/11/2007
					 
						САРАЕВО, Босна и Херцеговина (БиХ) -- Останките на повече от 450 души бяха открити досега в масов гроб близо до село Каменица, заяви прокурор в петък (16 ноември). Според официални представители очаква се да бъдат открити останките на още поне 100 души. Откритите документи доказват, че това са били мюсюлмани, жертви на клането в Сребреница. Това е деветият масов гроб, открит в Каменица. В други новини се съобщава, че Швейцария е обявила намеренията си за депортирането на седем лица, участвали в конфликта в БиХ през 1991-1995 г. на страната на мюсюлманите. Съобщава се, че мъжете пребивават нелегално в Швейцария. Според непотвърдени съобщения, те са мароканци и тунизийци. (AФП, AП - 16/11//07)
