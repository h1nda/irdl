Премиерите на Турция и Гърция дискутират обединението на Кипър
10/04/2003
 
БЕЛГРАД, Сърбия-Черна гора -- Турският премиер Реджеп Тайип Ердоган и неговият гръцки колега Костас Симитис се срещнаха в сряда (9 април) в Белград, за да обсъдят перспективите за обединението на Кипър. Двамата подчертаха желанието си за разрешаване на проблема, но напредък не бе постигнат. Симитис отново изрази гръцката позиция, че обединението трябва да стане в рамките на предложението на генералния секретар на ООН Кофи Анан. То предвижда федерация от швейцарски тип. Ердоган обаче смята, че трябва да бъдат направени промени, за да може предложението да се превърне в база за преговори. (Хюриет, Милиет - 10/04/03; Анадолска Агенция, ТРТ 2, НТВ, АФП - 09/04/03)
