Черна гора задържа брата на Шарич за 30 дена 
					18/11/2010
					 
						ПОДГОРИЦА, Черна гора -- Душко Шарич, брат на заподозрения наркотрафикант Дарко Шарич, беше върнат в ареста за 30 дена. Биляна Чович, говорител на Върховния съд в Биело Поле, каза в сряда (17 ноември), че мярката е била наложена, за да не може Шарич да влияе на свидетели или да се укрие. Черногорската полиция го задържа заедно с двама сръбски граждани преди няколко дена въз основа на заповед за арест, издадена от Италия за разпространение на наркотици. Брат му, Дарко Шарич, е заподозрян в контрабандата на 2,5 тона кокаин от Южна Америка. (Радио Свободна Европа, ПЧНЕН, Мина - 17/11/10)
