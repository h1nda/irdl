Загреб и Подгорица ще уреждат граничен спор в Международния съд
					13/03/2008
					 
						ЗАГРЕБ, Хърватия -- Бившите югославски републики Хърватия и Черна гора се споразумяха в сряда (12 март) да отнесат своя граничен спор за решаване в Международния съд в Хага. Към днешна дата по спора има само временно споразумение. "Правителствата на двете държави ще създадат съвместна комисия, която ще се заеме с подготовката на съответния документ за уреждане на спора", каза пред журналисти хърватският министър-председател Иво Санадер след разговорите в Загреб със своя черногорски колега Мило Джуканович. Предмет на спора са сухопътната и морската граница при п-в Превлака. (Виесник, Виести - 13/03/08; АФП, Антена M, ХРТ, РТЧГ - 12/03/08)
