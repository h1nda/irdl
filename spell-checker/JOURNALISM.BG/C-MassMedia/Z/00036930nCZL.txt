Мостар беше обявен за седалище на Захумско-Херцеговската епархия на СПЦ 
					03/01/2011
					 
						САРАЕВО, Босна и Херцеговина (БиХ) -- След близо две десетилетия Мостар отново беше обявен за седалище на Захумско-Херцеговската епархия на Сръбската православна църква. В неделя (2 януари) Захумско-Херцеговският митрополит Григорий обяви събитието и определи момента като исторически, призовавайки сърбите да се завърнат в града. Той отслужи литургия, на която между другите присъстващи беше и кметът на Мостар, Любо Бешлич. Кметът определи събитието като значимо не само за църквата, но и за мирното съжителство между сърби, хървати и бошнаци в мултикултурния град. Седалището на епархията беше временно преместено в Требине в началото на конфликта от 1992-1995 г. (РТРС, СРНА, Независне Новине, Б92, Танюг - 02/01/11)
