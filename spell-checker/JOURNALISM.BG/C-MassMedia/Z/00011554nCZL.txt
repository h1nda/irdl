Медийна организация изразява загриженост относно присъдата лишаване от свобода срещу хърватски журналист
21/07/2004
 
ЗАГРЕБ, Хърватия -- Медийната организация на ЮИЕ (МОЮИЕ), клон на Международния прес институт, изрази загриженост във вторник (20 юли) относно условната присъда лишаване от свобода, произнесена срещу хърватски журналист по-рано този месец. Репортер на хърватската телевизия бе осъден на 2 месеца условно лишаване от свобода за клевета в кореспонденция от февруари 2002 г. относно местния бизнесмен Йозо Парчина. МОЮИЕ твърди, че присъда лишаване от свобода за клевета е сериозно нарушение на международно установените стандарти.
Други новини: Шефът на хърватската Асоциация на съдиите Владимир Гредели заяви, че министърът на правосъдието Весна Скаре-Осболт е направила голяма грешка по-рано тази седмица, плащайки глобата, наложена на Мирослав Юрич, главен редактор на вече несъществуващия седмичник Нови Бродски Лист за клевета. Действията на министъра избавиха Юрич от излежаване на 70-дневна присъда. Според Гредели постъпката на министъра проваля "целта на наказанието и нарушава желанието на самия Юрич." (ХИНА, ХРТ - 20/07/04)
