Оуенс пое командването на силите на САЩ в Косово
					19/01/2006
					 
						ПРИЩИНА, Косово, Сърбия и Черна гора -- В сряда (18 януари) американският бригаден генерал Дарън Оуенс официално пое командването на мироопазващите сили на САЩ в Косово от бригаден генерал Дейвид Харъл. Официалната церемония по предаване на командването се проведе в базата "Бондстийл". 1800 американски войници служат в провинцията като част от КФОР. 
						Други новини -- Командващият на КФОР генерал-лейтенант Джузепе Валото и началник-щабът на армията на Сърбия и Черна гора, генерал Любица Йокич, ще се срещнат в петък в Ниш. Очаква се двамата да обсъждат въпроси на двустранното сътрудничество.
						Междувременно в сряда във Виена Хашим Тачи, лидер на най-голямата опозиционна партия в Косово, изрази оптимизъм относно предстоящите преговори за окончателния статут на провинцията. Той бе в Австрия, за да се срещне с главния посредник на ООН в преговорите, Марти Ахтисаари. Преговорите трябва да започнат следващата седмица. (Танюг, АП - 18/01/06)
