Папата направи историческо посещение в Кипър
					04/06/2010
					 
						НИКОЗИЯ, Кипър -- Папа Бенедикт XVI отпътува в петък (4 юни) на историческо тридневно посещение в Кипър, първото папско посещение на острова в съвременната история. По време на пътуването Бенедикт ще връчи работен документ във връзка с предстоящата среща в Рим на близкоизточните синоди през октомври. Тази седмица бе напрегната за региона, като се започне с израелската акция в понеделник срещу флотилията кораби, пренасящи хуманитарна помощ за Газа, последвана от смъртоносното намушкване с нож на католически свещеник в Турция. В петък властите обвиниха шофьора на епископа в убийството му. Според тях той се бори с остра депресия. (AП, Радио Ватикан, АФП - 04/06/10)
