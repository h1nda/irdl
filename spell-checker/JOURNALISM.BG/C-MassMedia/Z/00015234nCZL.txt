Оттеглящият се български премиер намекна, че може да запази поста си до 2007 г.
					12/07/2005
					 
						СОФИЯ, България -- В понеделник (11 юли) оттеглящият се български премиер Симеон Сакскобургготски намекна, че може и да запази поста си до януари 2007 г., датата, на която България трябва да се присъедини към ЕС. Той обясни, че след тази дата постът може да бъде предаден на Сергей Станишев, лидерът на Българската социалистическа партия, която спечели най-много гласове на парламентарните избори миналия месец. Сакскобургготски каза, че това е само един от няколкото следизборни коалиционни сценария и че преговорите ще продължат. 
						Също в понеделник президентът Георги Първанов обяви, че ще връчи мандата за нов кабинет до три дни. В речта си пред първата сесия на новия парламент той подчерта необходимостта от консенсус, за да се спази графикът за присъединяване на България към ЕС. (24 часа, Труд - 12/07/05; Медиапул - 11/07/05)
