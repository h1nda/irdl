Шефове на полицията от Югоизточна Европа се срещнаха в Сараево
					09/05/2008
					 
						САРАЕВО, Босна и Херцеговина (БиХ) -- Асоциацията на шефовете на полицията от Югоизточна Европа (SEPCA) провежда двудневен семинар до петък (9 май) в Сараево за борбата срещу организираната престъпност. Бригаден генерал Винченцо Копола, ръководител на Полицейската мисия на ЕС (ПМЕС) в БиХ заяви пред участниците, че успехът зависи от постоянните усилия. Той направи две предложения за укрепване на борбата срещу организираната престъпност - подобряване на координацията между различните полицейски агенции и създаване на по-добра система на комуникации и сътрудничество между полицията и прокурорите. Представители от България, БиХ, Черна гора, Хърватия, Македония, Румъния и Сърбия и на международни организации присъстваха на семинара. (Дневни Аваз - 09/05/08; Фена - 08/05/08)
