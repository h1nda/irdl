Съд в САЩ реши, че бивш босненски дипломат не може да бъде екстрадиран
					10/12/2009
					 
						НЮ ЙОРК, Съединени щати -- Апелативният съд в Манхатън реши в сряда (9 декември), че бивш босненски дипломат не може да бъде екстрадиран в Босна и Херцеговина (БиХ). Мухамед Шачирбей, който е американски гражданин, беше посланик на БиХ в ООН от 1992 до 2000 г. Босненските власти го обвиниха в злоупотреба с държавни средства в размер на най-малко 600 000 щатски долара и поискаха екстрадирането му през 2002 г. Американският съд обаче реши, че срещу него никога не са били повдигани обвинения. Шачирбей отрича да е престъпил закона. (АП, Ройтерс, Бета - 09/12/09)
