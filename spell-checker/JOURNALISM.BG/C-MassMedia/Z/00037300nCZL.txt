ООН започна евакуирането на персонала си от Египет в Кипър
					04/02/2011
					 
						НИКОЗИЯ, Кипър -- Около 300 служители на ООН и семействата им бяха евакуирани в четвъртък (3 февруари) от Египет в Кипър, съобщи говорителят на силите на ООН в Кипър Роландо Гомес. Два чартърни полета на ООН вече са кацнали на летище Ларнака, а трети е на път да докара още 100 души. "Поради ситуацията със сигурността персоналът на ООН ще бъде временно преместен от Египет. Основните дейности на ООН там обаче ще продължат," каза Гомес. Египет стана сцена на безпрецедентни масови протести срещу управлението на президента Хосни Мубарак, които прераснаха в насилие. (Гласът на Америка, АП, АФП, Радио Свободна Европа, Сайпръс Мейл, Фамагуста Газет - 03/02/11)
