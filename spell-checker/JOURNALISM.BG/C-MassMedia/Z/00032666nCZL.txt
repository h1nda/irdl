ЮЛЕКС отбеляза годишнината от разполагането си в Косово
					09/12/2009
					 
						ПРИЩИНА, Косово -- В сряда (9 декември) ЮЛЕКС отбеляза първата си годишнина в помощ на местните институции в налагането на върховенството на закона. Ръководителят на ЮЛЕКС Ив дьо Кермабон каза, че мисията е имала положително отражение върху дейността на полицията, съдебните и митническите власти. Според него укрепването на върховенството на закона е труден и продължителен процес, в който повечето от работата трябва да се свърши от самите косовски институции.
						Други новини от сряда -- Тленните останки на петима души, убити по време на конфликта от 1999 г., бяха открити в гроб в село Бресник, община Вучитрън, на около 20 км от Прищина. Жителите са уведомили ЮНМИК, че там може би има такъв гроб, а след това задачата е поета от Службата за изчезнали лица и съдебна медицина към ЮЛЕКС. (Кохавижън, РТК, Арта, ТВ 21 - 08/12/09)
