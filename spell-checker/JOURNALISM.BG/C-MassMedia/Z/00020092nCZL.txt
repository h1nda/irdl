Комисията за архивите на "Секуритате" оневини Бъсеску
					27/09/2006
					 
						БУКУРЕЩ, Румъния -- Националният съвет, натоварен с проучването на архивите на "Секуритате", реши във вторник (26 септември), че президентът Траян Бъсеску не е участвал в дейността на службите за сигурност от комунистическата епоха и не е бил член на политическата полиция. Въпросът бе политически щекотлива тема в продължение на месеци. Бившият президент Емил Константинеску неколкократно го обвини във връзки със "Секуритате", нещо, което Бъсеску винаги е отричал. (Найн О'Клок - 27/09/06; Ромпрес, Медиафакс - 26/09/06)
