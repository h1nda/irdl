Премиерът на Турция Ердоган посети Западния бряг 
					03/05/2005
					 
						РАМАЛА, Палестинска автономия -- Премиерът на Туриця Реджеп Тайип Ердоган потвърди в понеделник (2 май), че страната му е готова да играе ролята на посредник в преговорите между Израел и палестинците, ако двете страни поискат това. Ердоган се срещна с президента на Палестинската национална автономия Махмуд Абас и с премиера Ахмед Курей, за да обсъди с тях близкоизточния мирен процес. По-рано той разговаря с израелски лидери в Йерусалим. Двете страни са откликнали положително на идеята за турско посредничество. 
						Други новини от понеделник: Затворници се разбунтуваха в истанбулския затвор Умрание, запалвайки одеала и дюшеци. Полицаи и огнеборци са потушили пожара, преди някой да бъде сериозно наранен. Причината за бунта не бе изяснена незабавно. (Анадолска агенция, Палестински сателитен канал, Би Би Си, Ройтърс - 02/05/05)
