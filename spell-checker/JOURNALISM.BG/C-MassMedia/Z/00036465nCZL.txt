Македония и Черна гора потвърждават, че държат на кандидатурите си за членство в ЕС и НАТО
					24/10/2010
					 
						СКОПИЕ, Maкедония -- Премиерът Никола Груевски и гостуващият черногорски премиер Мило Джуканович потвърдиха в петък (22 октомври), че между техните страни съществуват приятелски отношения и изразиха обвързаността на Скопие и Подгорица с европейската и евроатлантическата интеграция. Джуканович изрази надежда, че Македония и Гърция скоро ще намерят решение на спора с името, тъй като този проблем е важен за регионалната стабилност. Груевски на свой ред заяви, че неговото правителство работи за намирането на решение и добави, че всички подобни проблеми в региона трябва да се решават чрез диалог, разбирателство и сътрудничество. Няколко споразумения, свързани със сътрудничеството в областта на социалното осигуряване, образованието, технологичното развитие и икономическите връзки, бяха подписани по време на посещението на Джуканович. (РТЧГ, Портал Аналитика, MИА, Maкфакс - 22/10/10)
