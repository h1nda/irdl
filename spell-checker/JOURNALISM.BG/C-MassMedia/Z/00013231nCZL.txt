Американски генерал иска от Турция да окаже логистична поддръжка от своя ключова база 
					12/01/2005
					 
						АНКАРА, Турция -- В началото на двудневно посещение в Турция във вторник (11 януари) шефът на Централното командване на САЩ генерал Абизейд поиска от Анкара да подкрепи използването от САЩ на базата Инджирлик. След разговори с външния министър Абдулах Гюл Абизейд потвърди, че Вашингтон иска да използва базата за оказване на логистична поддръжка на американските войски в Ирак. 
						Други новини от вторник: Представители на администрациите на Турция, САЩ и Ирак се събраха в Анкара, за да обсъдят присъствието на кюрдски терористи в Северен Ирак. Съобщава се, че трите страни са се споразумели да засилят разузнавателното си сътрудничество. 
						Междувременно, турският премиер Реджеп Тайип Ердоган се срещна с руския президент Владимир Путин в Москва във вторник. Путин препотвърди подкрепата на своята страна за плана на ООН за повторно обединение на Кипър, който е одобрен от кипърските турци, но отхвърлен от гръцките патриоти по време на паралелните референдуми миналия април. (НТВ, АФП, РИА Новости - 11/01/05)
