Черногорската полиция ще разпитва бивш помощник на Джуканович
					24/08/2009
					 
						ПОДГОРИЦА, Черна гора -- Полицията възнамерява да разпита Ратко Кнежевич, бивш шеф на търговската мисия на страната във Вашингтон, във връзка с негови твърдения, обвиняващи високопоставени черногорски длъжностни лица в контрабанда на цигари. Директорът на полицията Веселин Вельович заяви в неделя (23 август) за излизащия в Подгорица всекидневник "Дан", че Кнежевич трябва да представи доказателства в подкрепа на твърденията си. Кнежевич е заявил, че премиерът Мило Джуканович и сръбският бизнесмен Станко Суботич са били замесени в контрабандата. (Дан, РТЧГ, Бета, Танюг, РТС - 23/08/09)
