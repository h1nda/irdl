Въпросникът на ЕС е разпратен до македонските министерства 
					05/10/2004
					 
						СКОПИЕ, Македония -- Вицепремиерът на Македония, отговарящ за интеграцията в ЕС, Радмила Шекеринска обяви в понеделник (4 октомври), че преведеният въпросник на Европейската комисия (ЕК) е бил разпратен до всички министерства. Тя посочи, че документът включва 1 922 раздела с над 3 000 въпроса, повечето от които са отправени към министерствата на икономиката, финансите и труда. Правителството ще представи отговорите си пред ЕК до 31 януари като част от стремежа си да получи статут на официален кандидат за членство в ЕС. (Дневник - 05/10/04; А1 ТВ, Макфакс - 04/10/04)
