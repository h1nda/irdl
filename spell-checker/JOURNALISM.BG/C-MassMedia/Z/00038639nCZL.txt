Румънски митнически служители са обект на антикорупционна операция
					24/05/2011
					
						БУКУРЕЩ, Румъния -- Полицията проведе голяма антикорупционна операция в понеделник (23 май), като претърси домовете на десетки митнически служители в Букурещ и Констанца по подозрения в контрабанда и укриване на данъци. Лаурентиу Миронеску, генерален секретар на Министерството на вътрешните работи, бе задържан за разпит. Той по-късно бе уволнен от Министерството. Според съобщения в медиите Миронеску и неговият бизнес партньор - сенаторът от Демократично-либералната партия Мирча Баниас - са причинили на държавата щети от 1 милион евро чрез укриване на данъци, свързани с петролни продукти. (ХотНюз, Aгерпрес, Meдиафакс - 23/05/11)
