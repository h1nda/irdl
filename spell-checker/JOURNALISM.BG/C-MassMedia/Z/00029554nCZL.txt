ЕС може да вземе решение по кандидатския статут на Черна гора този или следващия месец 
					10/03/2009
					 
						БРЮКСЕЛ, Белгия -- Съветът на Европа може този или следващия месец да се занимае с техническото искане, отправено до Европейската комисия (ЕК), за определяне на степента, до която Черна гора заслужава да получи статут на страна, кандидатка за ЕС, каза в понеделник (9 март) еврокомисарят по разширяването Оли Рен. След среща в Брюксел с черногорския министър-председател Мило Джуканович Рен добави, че ЕК ще излезе със становище, след като Съветът на Европа разгледа искането. Рен обясни, че е окуражил Черна гора да засили капацитета на държавната си администрация и върховенството на закона, както и борбата си срещу организираната престъпност и корупцията. Междувременно Джуканович, който беше в Брюксел, за да направи обръщение към членовете на Северноатлантическия съвет, каза, че Западните Балкани имат ясна евро-атлантическа перспектива и голям политически и икономически потенциал. (Макфакс, РТЧГ - 09/03/09)
