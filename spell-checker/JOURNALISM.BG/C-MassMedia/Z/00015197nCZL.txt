ООН призова за спокойствие след удавянето на деца в Косово
					10/07/2005
					 
						ПРИЩИНА, Косово, Сърбия-Черна гора -- ЮНМИК предприе бързи действия в петък (8 юли), за да увери косовските албанци, че смъртта на три деца в село Кабра е релултат на инцидент, а не на престъпление. Жертвите, всички под пет години, са били оставени да си играят без надзор до водна яма. Удавянето на три деца в същото село през март 2004 г. предизвика масови безредици, в резултат на които загинаха 19 души. Разследването на инцидента също изключи вероятността това да е било престъпление. (Би Би Си, Танюг - 09/07/05; Ройтерс - 08/07/05)
