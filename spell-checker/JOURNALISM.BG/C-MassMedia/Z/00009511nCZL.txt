Симитис номиниран за председател на Европейската комисия
15/01/2004
 
АТИНА, Гърция -- Бившият председател на Европейската комисия Жак Делор номинира в сряда (14 януари) гръцкия министър-председател Костас Симитис за наследник на сегашния председател на комисията Романо Проди. Симитис се нарежда до премиера на Люксембург Жан-Клод Юнкер и бившия белгийски премиер Жан Люк Деан, които също са кандидати за поста. Мандатът на Проди изтича в края на октомври. След изборите за Европейски парламент през юни Европейският съвет ще избере новия председател на комисията за следващите пет години.
Други новини: В сряда гръцки официални лица се оплакаха, че интересът на пътническите агенции към предстоящите Летни олимпийски игри в Атина е по-слаб от очакваното. По-малко от осем месеца преди началото на олимпиадата са наети едва неколкостотин от предлаганите 5 000 жилища. Макар че в центъра на Атина хотелите са резервирани на 90 % за официалните гости на олимпиадата, липсва търсене за предградията. Организационният комитет досега е продал 1,7 млн. от всичко три милиона билета, които се продават по Интернет. (МПA, AНA, AФП - 14/01/04)
