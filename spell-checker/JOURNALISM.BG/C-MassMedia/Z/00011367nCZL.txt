Според представител на Сърбия-Черна Гора Младич може да се предаде на Трибунала на ООН
05/07/2004
 
БЕЛГРАД, Сърбия-Черна Гора -- Федералният министър на отбраната Пръвослав Давинич заяви в интервю, публикувано в неделя (4 юли), че босненско-сръбският военновременен командир Ратко Младич може да се предаде на Трибунала за военни престъпления в Хага. Той допълни обаче, че Белград има политическата воля да екстрадира укриващия се обвинен, ако последният бъде заловен. Давинич повтори официалната позиция на своето правителство, че Младич е избягал от страната. В отделно изявление министърът на човешките права Расим Ляич посочи, че правителството ще приведе убедителни доказателства за това.
Други новини: Новоизбраният сръбски президент Борис Тадич каза в събота, че не са нужни предсрочни парламентарни избори, допълвайки, че до изборите остава поне една година. Според Тадич избори сега биха се превърнали в дестабилизиращ фактор. (АФП - 03/0704)
