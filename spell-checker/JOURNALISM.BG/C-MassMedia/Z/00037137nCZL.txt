Българският кабинет оцеля след вот на доверие
					21/01/2011
					 
						СОФИЯ, България -- Както се очакваше, в четвъртък (20 януари) депутатите в парламента подкрепиха вота на доверие, поискан от кабинета за неговата цялостна политика. Предложението бе внесено в отговор на политическата криза, предизвикана от изтеклите в медиите скандални записи на разговори между правителствени служители, между които бе и премиерът Бойко Борисов. Общо 140 депутати гласуваха в подкрепа на вота на доверие, доста повече от необходимите 50 % от 214-те присъствали на заседанието народни представители. В подкрепа на правителството се обявиха управляващата с малцинство партия ГЕРБ, националистическата партия "Атака" и няколко независими депутати. Депутатите на опозиционната Българска социалистическа партия и Движението за права и свободи гласуваха "против", а членовете на Синята коалиция се въздържаха. (Дневник, бТВ, БНТ - 20/01/11)
