Отглеждането на марихуана в Албания намалява 
					13/08/2010
					 
						ТИРАНА, Албания -- Отглеждането на марихуана е намаляло двойно спрямо нивото през 2009 г., съобщи полицията в четвъртък (12 август). Властите са унищожили около 20 500 растения през първите седем месеца на 2010 г., каза Сокол Селфолари, ръководител на звеното за борба с наркотиците към националната полиция. В отглеждането на марихуана все още най-активни са села в районите на Аргирокастро и Шкодра. Борбата срещу незаконните наркотици е едно от условията, което Албания трябва да изпълни, за да може да участва в процеса на ЕС за либерализиране на визите. (Алсат, Телеграфи, Клан - 12/08/10)
