Цървенковски и Солана обсъждат децентрализацията на управлението в Македония
26/07/2004
 
Мъж преминава покрай загазила в наводнението кола в черноморския град Варна, разположен на около 450 км североизточно от София. Проливните дъждове и ураганни ветрове прекъснаха електричеството и нанесоха щети на комуникациите и по пътищата в части на източна България. [АФП]
БРЮКСЕЛ, Белгия -- Македонският президент Бранко Цървенковски се срещна в неделя ( 25 юли) с Върховния представител на ЕС по въпросите на сигурността Хавиер Солана, за да обсъди законодателния пакет за децентрализация на управлението, по който парламентът предстои да започне дебат в понеделник. Съгласно планираната децентрализация някои граници на общини ще бъдат преначертани, за да превърнат в мнозинство албанците в техните рамки. Това ще даде на албанците повече контрол върху местните дела. Противниците на плана обаче смятат, че този акт ще раздели страната по етнически признак и ще даде твърде много власт на албанците. Солана оцени високо усилията на Цървенковски за обединение на партиите около законите за децентрализацията и подчерта, че приемането и прилагането им биха ознаменували сериозна крачка напред в усилията на Македония да се интегрира в ЕС. Цървенковски ще се срещне след това с генералния секретар на НАТО Яп де Хооп Схефер; разговорите им ще се концентрират върху решенията, приети на Срещата на върха миналия месец в Истанбул.( МИА, Макфакс, Би Би Си Нюз - 26/07/04)
