БиХ приветства извинението на Сърбия-Черна Гора
16/11/2003
 
БАНЯ ЛУКА, Босна и Херцеговина (БиХ) -- Президентът на Република Сръбска Драган Чавич заяви в петък (14 ноември), че извинението на президента на Сърбия-Черна Гора Светозар Марович е стъпка напред към помирението. В четвъртък Марович изрази официално извинение от името на своята страна на народа на БиХ за репресиите, извършени по време на войната през 1992-1995 г. Членът-бошняк на председателството Сюлейман Тихич също приветства акта, като посочи неговия принос за подобряване на разбирателството и отношенията между двете страни. (ФЕНА, ХИНА, TВ Хаят - 14/11/03)
