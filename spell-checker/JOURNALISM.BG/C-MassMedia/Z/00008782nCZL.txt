Нови обвинителни актове разтърсват Сърбия
22/10/2003
 
БЕЛГРАД, Сърбия и Черна Гора -- Сръбски официални представители реагираха предпазливо и с изненада на решението на Трибунала на ООН за военните престъпления да повдигне обвинения във военни престъпления в Косово срещу четирима генерали. Сръбският премиер Зоран Живкович, чието правителство е изправено пред искане за вот на недоверие в парламента, заяви във вторник (21 октомври), че няма да има незабавни арести или екстрадиции. Министърът на правосъдието Владан Батич определи новите обвинителни актове като "диктат, изнудване и ултиматум". Представители на Трибунала на ООН отхвърлиха тези изявления и припомниха, че Сърбия има задължението да предава лица, заподозрени във военни престъпления. Четиримата генерали са бившият началник щаб на армията Небойша Павкович, бившият командир на Корпуса в Косово Владимир Лазаревич, сегашният шеф на Службата за обществена сигурност Сретен Лукич и неговият предшественик Властимир Джорджевич. (АП, Ройтърс, АФП - 21/10/03; Би Би Си, Бета, ФоНет, Танюг - 20/10/03)
