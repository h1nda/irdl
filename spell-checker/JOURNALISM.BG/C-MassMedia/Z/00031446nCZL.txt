Според съобщения задържани членове на "Ветевендосе" са били малтретирани
					28/08/2009
					 
						ПРИЩИНА, Косово -- Общо 22-ма членове на движението "Ветевендосе" ("Самоопределение"), задържани по-рано през седмицата, са били малтретирани по време на двата дни, прекарани в следствения арест, заяви в четвъртък (27 август) техният адвокат. "Всички бяха в окаяно състояние и изтощени. Един от тях беше много болен, но когато поискал медицинска помощ, тя му била отказана," каза адвокат Флорие Древина. Активистите бяха арестувани в Прищина във вторник по обвинения, че са нанесли щети на 28 автомобила на ЮЛЕКС, протестирайки срещу обявеното подписване на протокол за полицейско сътрудничество между мисията на ЕС и Сърбия. Прокурорите поискаха те да бъдат задържани 30 дни, тъй като "може да избягат и да осуетят следствения процес". "Ветевендосе" заяви, че искането е политически мотивирано.
						Други новини -- Началникът на полицията в Обилич, Сейди Зечири, бе арестуван в четвъртък по подозрения в злоупотреба с власт и корупция. Той е отстранен от служба и ще бъде задържан за 48 часа. (Косова Сот, Коха Диторе - 28/08/09; Кохавижън, ТВ21, Телеграфи, РТК - 27/08/09)
