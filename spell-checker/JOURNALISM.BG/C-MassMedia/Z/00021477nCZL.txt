Румънският външен министър подаде оставка
					04/02/2007
					 
						БУКУРЕЩ, Румъния -- Външният министър на Румъния Михай-Разван Унгуреану връчи оставката си в петък (2 февруари), поискана от премиера Калин Попеску Таричану. Премиерът бе отправил остри критики към него за това, че не е информирал правителството за ареста на двама румънци, работещи във военна база в Ирак. Таричану заяви, че е научил за ареста от съобщения в медиите. Румънците, задържани по обвинения в шпионаж, бяха освободени в петък. (Евениментул Зилей - 04/02/07; Романия Либера, Медиафакс, Ромпрес - 03/02/07; Ройтерс - 02/02/07)
