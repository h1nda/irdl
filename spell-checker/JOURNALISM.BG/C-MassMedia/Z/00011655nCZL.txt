Гърция откри олимпийското градче
30/07/2004
 
Екипи от работници изпълняват последните довършителни работи в олимпийското градче в Атина. То бе официално открито в четвъртък. [AФП]
АТИНА, Гърция -- Олимпийското градче бе открито в четвъртък (29 юли) с церемония, на която присъстваха президентът на "Атина 2004" Яна Ангелопулос-Даскалаки, изпълнителният директор на "Атина 2004" Мартон Симицек и изпълнителният директор на игрите от страна на Международния олимпийски комитет, Гилбърт Фели. Градчето ще бъде дом на 16 000 спортисти и придружаващите ги делегации по време на лятната олимпиада следващия месец. Организаторите обявиха, че Йоанис Манос, член на разширения борд на "Атина 2004", ще изпълнява длъжността на кмет на селището. (AНA - 29/07/04)
