Албанската полиция унищожи плантация с марихуана
					29/06/2006
					 
						ТИРАНА, Албания -- В сряда (28 юни) властите съобщиха, че предния ден полицията е унищожила плантация с марихуана в северното село Бене. Плантацията е била открита в изоставен район без законен собственик. По-рано този месец властите унищожиха над 14500 растения канабис в същия регион. 
						Също в сряда министърът на вътрешните работи Сокол Олдаши потвърди съобщенията, че около 200 кг марихуана в малки пакети са били открити в две коли, собственост съответно на албанския парламент и на конституционния съд. Полицията е конфискувала наркотиците по време на специална операция в Гирокастра и е арестувала шофьорите. (Албейниън Нюз - 29/06/06; Правда - 28/06/06)
