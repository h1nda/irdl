Инцко отново призова за незабавно сформиране на правителство в БиХ
					14/01/2011
					 
						САРАЕВО, Босна и Херцеговина (БиХ) -- Върховният представител Валентин Инцко заяви в четвъртък (13 януари), че БиХ "отчаяно се нуждае от енергично, принципно и ефективно правителство, и то веднага". В изказване по време на среща в Сараево с академическата общност в страната Инцко отново подчерта, че "въпреки всички трудности в сформирането на правителство, изборите от октомври остават най-добрият шанс за БиХ за ново начало." Той призова НПО и обществото да продължат да настояват за действия от страна на политическите лидери, които в крайна сметка да доведат до членство в ЕС. На срещата присъстваха Борис Ярочевич, шарже д'афер на Европейската делегация в БиХ, и професорите Мурис Османагич, Деян Милошевич и Владимир Премец, представляващи около 100 местни интелектуалци. (Уебсайт на СВП, АФП, РТРС - 13/01/11)
