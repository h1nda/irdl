България и Черна гора установяват дипломатически отношения
					02/08/2006
					 
						СОФИЯ, България -- Външният министър Ивайло Калфин и черногорският му колега Миодраг Влахович подписаха в сряда (2 август) съвместно комюнике за установяване на дипломатически отношения, което предвижда откриване на посолства във всяка от страните. По време на разговорите Калфин подчерта също, че България е готова да помага на добилата неотдавна независимост Черна гора по нейния път към евроатлантическа интеграция. (Дневник, БНР, Победа, Виести - 02/08/06; Мина - 01/08/06)
