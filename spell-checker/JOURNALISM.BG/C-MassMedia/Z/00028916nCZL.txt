Хърватски професори са обвинени във вземане на подкупи
					08/01/2009
					 
						ЗАГРЕБ, Хърватия -- Властите обвиниха в сряда (7 януари) десет университетски преподаватели и над 20 други лица във вземане на подкупи. Прокуратурата твърди, че професорите са позволявали на студенти от Загребския университет да вземат изпити независимо от оценките си, а в някои случаи дори и без да се явяват в университета, срещу подкупи, вариращи от 200 до 2 000 евро. Единадесет квестори, девет студенти, един представител на студентския съюз и бащата и тъстът на двама студенти са сред обвинените. През септември в университета избухна скандал около продажбата на оценки. Няколко студенти и техните родители вече получиха присъди до девет месеца затвор за това, че са плащали подкупи, за да си вземат изпитите. (Вечерни Лист, АФП - 07/01/09)
