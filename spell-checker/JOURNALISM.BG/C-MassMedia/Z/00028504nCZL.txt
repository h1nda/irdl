Турция заяви, че може да прекрати изолационния затворнически режим на Йоджалан, ако той призове ПКК да сложи оръжие
					26/11/2008
					 
						АНКАРА, Турция -- Министърът на правосъдието Мехмет Али Шахин каза, че властите може да разрешат на Абдула Йоджалан, излежаващия затворническа присъда лидер на терористичната Кюрдска работническа партия (ПКК), да общува с други затворници, ако призове ПКК да сложи оръжие. Йоджалан излежава доживотна присъда в пълна изолация в затвор на остров Имрали. "Ако обаче той каже на ПКК да изостави въоръжената борба и сложи оръжие, прокуратурата може да направи нова преценка", каза Шахин във вторник (25 ноември). Едва миналата седмица турското правителство реши да изпрати още пет или шест затворници на острова. (Хюриет, НТВ, Си Ен Ен Търк - 25/11/08)
