Румъния съобщава за нарастване на чуждите инвестиции
		07/09/2005
		 
			БУКУРЕЩ, Румъния -- Преките чужди инвестиции в румънската икономика скочиха с 15 на сто през първите шест месеца на 2005 г. и достигнаха 1,48 милиарда евро, заяви във вторник (6 септември) министър-председателят Калин Попеску Таричану. Той също поздрави автомобилната компания "Рено" за създаването на успешен бизнес в страната и за плановете й да построи нови съоръжения за производството на икономичната"Логан". Румъния се нуждае от такива "по-сериозни и амбициозни инвеститори", заяви той. (АП - 06/09/05)
