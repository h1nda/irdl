Австрия екстрадира бившия хърватски генерал Загорец
					03/10/2008
					 
						ЗАГРЕБ, Хърватия – В четвъртък (2 октомври) Австрия екстрадира бившия хърватски генерал Владимир Загорец, издирван от Хърватия по обвинения в незаконно присвояване на диаманти на стойност 5 млн. щатски долара, закупени с държавни средства. Би Би Си предаде, че според твърденията той е взел скъпоценните камъни от търговец на оръжие, докато е бил на поста министър на отбраната по време на войната в Хърватия от 1990 г. Диамантите са били гаранция за доставката на противовъздушни ракети – в нарушение на ембаргото на ООН. Загорец, който от осем години живее в Австрия, отрича твърденията. Австрийската полиция го арестува във Виена на 26 септември. По това време той е бил на свобода под гаранция след първоначалния му арест през март 2007 г. (Би Би Си, АПА, АП, Ройтерс, ДПА, Javno.com - 02/10/08)
