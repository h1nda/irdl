Румънците са по-близо до безвизови пътувания до САЩ 
					04/05/2010
					 
						БУКУРЕЩ, Румъния -- Вашингтон и Букурещ подписаха в понеделник (3 май) споразумение, което в крайна сметка ще доведе до безвизови пътувания за румънските граждани, посещаващи Съединените щати. По силата на споразумението, подписано от Джордж Майор от румънските разузнавателни служби и Ричард Стайн от Федералната въздушна полиция на САЩ, двете страни се ангажират да осигуряват въздушни агенти под прикритие на търговските полети до територията на другата страна, за да засилят сигурността на въздушните превози. Споразумението е едно от няколкото изисквания за включването на Румъния в така наречената Програма за облекчаване на визовия режим, която позволява на включените в нея да прекарват до 90 дена в Съединените щати без визи. (АП, Агерпрес, Hotnews.ro - 03/05/10)
