МВФ: Турция трябва да продължи със структурните реформи
19/01/2003
 
АНКАРА, Турция -- Първият заместник-управляващ директор на МВФ Ан Крюгер заяви в петък (17 януари), че добрите отношения между фонда и Турция зависят от успеха на правителството да постигне напредък в структурните реформи. След срещата си с висши представители на правителството и централната банка, Крюгер изрази загриженост относно наблюдаваното напоследък забавяне в икономическото развитие на страната.
Междувременно, македонският министър на финансите Петър Гошев съобщи, че преговорите с МВФ по стенд-бай споразумението ще започнат в сряда и ще продължат до 7 февруари.
В други новини, МВФ настоя Румъния да наложи ограничения върху увеличаването на заплатите и призова правителството да ускори процеса на приватизация. През октомври МВФ задържа отпускането на заем от 396 млн долара, позовавайки се на бързото увеличение на заплатите. (seeurope.net - 18/01/03; Новинарска агенция Дуня, МИА, МВФ, Ромпрес - 17/01/03)
