Сърбия и Гърция отпаднаха от борбата за Световната купа по футбол
					24/06/2010
					 
						КЕЙПТАУН, Южна Африка -- Сърбия и Гърция загубиха своите последни мачове от груповата фаза и отпадат от турнира. „Сръбските орли” загубиха от Австралия с 1:2 в сряда (23 юни), като Марко Пантелич отбеляза единствения гол за своя отбор. Във вторник Гърция също отпадна, след като загуби от Аржентина с 0:2. Треньорът Ото Рехагел каза, че е доволен от отбора. „Русия, Чехия, Швейцария и Хърватия не достигнаха дори дотук, така че искам още веднъж да поздравя моя отбор. Те не можеха да дадат нищо повече от това, което дадоха”, заяви Рехагел. (РТС, Б92, Ройтерс, ФИФА - 23/06/10)
