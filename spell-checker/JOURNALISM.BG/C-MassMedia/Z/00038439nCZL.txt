Полският премиер Туск започна обиколка на Балканите
					06/05/2011
					
						ПОДГОРИЦА, Черна гора -- Полският премиер Доналд Туск, чиято страна ще поеме ротационното председателство на ЕС през юли, започна обиколка на Балканите в четвъртък (5 май). Той посети първо Подгорица, където проведе разговори с черногорския си колега Игор Лукшич. Туск каза след срещата, че по време на председателството си на ЕС един от приоритетите на Полша ще бъде ускоряване на присъединяването на страните от Западните Балкани. В петък Туск ще посети Белград, а в събота - Загреб. (Уебсайт на полския МП, Виести, Блиц, Дойче Веле - 05/05/11)
