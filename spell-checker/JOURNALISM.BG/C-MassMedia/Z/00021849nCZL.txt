Сблъсъци в Атина между студенти и полицията
					09/03/2007
					 
						АТИНА, Гърция -- Полицията се сблъска в четвъртък (8 март) със стотина млади екстремисти по време на голяма студентска демонстрация в центъра на Атина. Нарушителите на реда, повечето с маски на лицето, изгориха гвардейски пост близо до парламента, разбиха два банкомата и замерваха с камъни луксозен хотел. Полицията отвърна със сълзотворен газ и арестува 40 демонстранти. Десет служители на полицията получиха леки наранявания. Говорителят на правителството Теодорос Русопулос осъди нападението над паметника като "светотатство". Размириците избухнаха в края на редовния седмичен протест на хиляди студенти срещу правителствените реформи в системата на висшето образование. (AФП - 08/03/07)
