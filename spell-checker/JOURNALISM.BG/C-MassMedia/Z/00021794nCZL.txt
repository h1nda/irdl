Сръбските радикали критикуват правителството в липса на съдействие за защитата на Шешел
					05/03/2007
					 
						БЕЛГРАД, Сърбия – Генералният секретар на Сръбската радикална партия (СРП) Александър Вучич в неделя (4 март) разкритикува държавата за това, че не е оказала съдействие за защитата на лидера на СРП Воислав Шешел, който очаква съдебен процес в Трибунала на ООН за военни престъпления в Хага. На пресконференция Вучич каза, че адвокатите на Шешел са срещнали трудности в набавянето на държавни документи, свързани с делото, докато прокурорите на Трибунала са имали достъп до всички документи. Съдебният процес може да започне през юни или юли, в зависимост от здравословното състояние на Шешел, тъй като той се възстановява след гладна стачка. Той е обвинен в убийства и преследвания на хора от несръбски произход по време на конфликтите с хърватските и босненските мюсюлмани през 90-те години. (Глас явности, Вечерне новости - 05/03/07; РТС, Бета - 04/03/07)
