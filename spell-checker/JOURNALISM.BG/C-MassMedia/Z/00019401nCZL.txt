Румънският премиер Търичану е с наранявания след катастрофа с мотоциклет
					27/07/2006
					 
						БУКУРЕЩ, Румъния -- Премиерът Калин Попеску Търичану се появи в гипс на заседанието на кабинета в сряда (26 юли), след като удари лявото си коляно при катастрофа с мотоциклет във вторник вечерта близо до Букурещ. Според съобщения в местните медии премиерът, който е запален мотоциклетист, е изгубил контрол над мотора си "Харли Дейвидсън" и се е блъснал в кола. Другият шофьор не е ранен. По време на заседанието на кабинета Търичану предложи да се намали с 30 % броят на държавните секретари в министерствата, за да стане по-ефективна работата на държавната администрация. (Адевърул, Котидианул - 27/07/06; Медиафакс, Ромпрес, AП - 26/07/06)
