Трибуналът в Хага разреши среща между Караджич и Краишник
					21/08/2008
					 
						ХАГА, Холандия -- Трибуналът на ООН за военни престъпления се е съгласил да разреши среща между бившия босненски сръбски лидер Радован Караджич и бившия босненски сръбски политик Момчило Краишник в сградата на затвора в Схевенинген, съобщи вестник “Дневни Аваз” в сряда (20 август). Краишник е поискал да разговаря с Караджич за призоваването на последния като свидетел при разглеждането на обжалването на Краишник, съобщава вестникът. Краишник може да обжалва присъдата си до 15 септември и ще се защитава сам. Той бе осъден на 27 години затвор през 2006 г. по обвинения в престъпления срещу човечеството, убийство и преследване на цивилни граждани по време на конфликта от 1992-1995 г. в Босна и Херцеговина. (Нетпрес, Дневни Аваз - 20/08/08)
