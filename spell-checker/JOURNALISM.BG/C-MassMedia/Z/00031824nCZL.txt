Стотици протестираха в Тузла срещу присъдата на Юришич
					30/09/2009
					 
						САРАЕВО, Босна и Херцеговина (БиХ) -- Във вторник (29 септември) стотици хора се събраха в Тузла, за да протестират срещу присъда от 12 години затвор, произнесена от сръбски съд срещу босненеца Илия Юришич за военни престъпления. Юришич беше признат за виновен в даването на заповед за нападение срещу конвой на бившата Югославска народна армия, изтегляща се от Тузла през май 1992 г. Най-малко 51 войници бяха убити и 50 ранени в нападението. Неговият адвокат нарече присъдата "скандална" и се зарече да я обжалва. Протестиращите, организирани от няколко неправителствени организации, заявиха във вторник, че искат да демонстрират пред властите в Белград, че присъдата е "политическа игра", имаща за цел "да направи така, че престъпленията да изглеждат относителни". (Б92, Фена, Дневни Аваз - 29/09/09)
