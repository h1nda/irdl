Додик заяви, че няма да има повече прехвърляне на правомощия от РС на БиХ
					14/10/2008
					 
						САРАЕВО, Босна и Херцеговина (БиХ) -- Министър-председателят на Република Сръбска (РП) Милорад Додик обяви в понеделник (13 октомври), че няма да има повече прехвърляне на правомощия от РС на БиХ, особено що се отнася до законодателството на ниво държава. Додик препоръча на парламента на РС да приеме аргумента, че прехвърлянето на правомощия от автономните общности към държавното ниво нарушава Дейтънското мирно споразумение и че прехвърлянето на законодателни правомощия, което не е одобрено от парламента на РС, трябва да бъде анулирано. Президентът на РС Райко Кузманович свика заседанието на парламента в понеделник в отговор на изявленията на председателя на председателството на БиХ Харис Силайджич в неговата реч пред Общото събрание на ООН миналия месец, които поставиха под въпрос жизнеспособността на Дейтънското мирно споразумение. От своя страна, върховният преставител Мирослав Лайчак призова политиците "веднъж завинаги да спрат да отправят заплахи за едностранни промени в Дейтънското мирно споразумение и ... вместо това да се обърнат към европейските приоритети". (Дневни Аваз, РТРС, Бета - 13/10/08)
