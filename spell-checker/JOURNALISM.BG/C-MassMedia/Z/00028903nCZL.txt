Турция се стреми към създаване на международна мониторингова група за Газа
					06/01/2009
					 
						АНКАРА, Турция -- В понеделник (5 януари) външният министър Али Бабаджан призова за създаване на международна мониторингова група за осигуряване на трайно решение на конфликта в Газа и каза, че Турция желае да вземе участие в такава мисия. "Ние мислим, че всяко решение трябва да бъде гарантирано от международната общност и че има нужда от група от международни наблюдатели, за да може всяко решение да бъде трайно", заяви Бабаджан на съвместна пресконференция с гостуващия му сирийски колега Уалид Муалем. 
						Междувременно в понеделник турският министър-председател Реджеп Тайип Ердоган говори по телефона със своите колеги от Русия, Великобритания и Италия - Владимир Путин, Гордън Браун и Силвио Берлускони - за да обсъди продължаващата израелска военна офанзива в Газа. Те са обсъдили също и проблемите в предоставянето на хуманитарна помощ за региона. Ердоган ги е информирал за своята близкоизточна обиколка миналата седмица, която имаше за цел прекратяване на насилието в Газа. (Ватан - 06/01/09; Анадолска информационна агенция, АП, Хюриет, Заман, НТВ, Си Ен Ен Търк - 05/01/09)
