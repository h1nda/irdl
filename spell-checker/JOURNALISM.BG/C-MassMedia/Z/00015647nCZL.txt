Сакскобургготски каза, че новият коалиционен модел е най-добрият избор за България
					19/08/2005
					 
						СОФИЯ, България -- В интервю, публикувано в петък (19 август) във в. "Монитор", бившият премиер Симеон Сакскобургготски каза, че новата управляваща коалиция е правилният избор за България, тъй като ще гарантира по-нататъшното развитие на страната. Той отбеляза положителната реакция от страна на партньорите на България в ЕС към кабинета и каза, че коалицията, която включва трите класирали се на челните места партии на изборите от 25 юни, напълно отразява волята на народа. 
						Други новини -- Министерството на вътрешните работи съобщи в четвъртък, че полицията е предприела операция срещу четири нелегални работилници за производство на оръжие за българските гангстери в Италия и Испания. Четирима оръжейни майстори, всичките настоящи или бивши работници в завода за леко стрелково оръжие "Арсенал", са арестувани по време на операцията в сряда в Казанлъшкия регион в централната част на страната. (Монитор - 19/08/05; АФП - 18/08/05)
