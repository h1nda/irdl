Делегация на НАТО посети БиХ
					25/06/2010
					 
						САРАЕВО, Босна и Херцеговина (БиХ) -- Делегация на Парламентарната асамблея на НАТО се срещна в четвъртък (24 юни) в Сараево с членове на тристранното председателство на БиХ. 25-членната делегация, водена от Свере Мирли, обсъди регионални въпроси, конституционните промени в БиХ и предстоящите общи избори. Босненските представители отново потвърдиха ангажимента на страната си към евро-атлантическата интеграция. Небойша Радманович каза, че конституцията на БиХ би могла да се промени постепенно и чрез консенсус между местните лидери, без натиск отвън. Желко Комшич заяви, че макар на БиХ да й липсва функционалност в настоящия момент, чрез прилагането на реформи - включително конституционни -тя би могла да стане ефективен партньор на ЕС и НАТО. Мирли подчерта важността на мира и стабилността. (Фена, Радио Свободна Европа - 24/06/10)
