Според Гюл Турция разчита на германска подкрепа за присъединяването към ЕС 
					18/10/2004
					 
						АНКАРА, Турция -- Външният министър Абдулах Гюл замина за Берлин в неделя (17 октомври), заявявайки пред репортери, че Анкара разчита на подкрепата на Германия за получаване на дата за начало на предприсъединителни преговори с ЕС, както и за кандидатурата си за членство в ЕС като цяло. Гюл ще проведе разговори с германския си колега Йошка Фишер и други официални представители. Той посочи, че ще изрази безпокойство относно някои текстове в последния доклад на Европейската комисия за напредъка на неговата страна. 
						Други новини от неделя: Един турски войник загина, а друг бе ранен при сблъсъци с терористи от КОНГРА-ГЕЛ. Боевете са се водили в източната провинция Тунджели. (НТВ - 18/10/04; Turks.US, AФП - 17/10/04)
