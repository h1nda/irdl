Гръцката полиция разби банда за трафик на хора
					22/09/2009
					 
						АТИНА, Гърция -- Полицията съобщи в понеделник (21 септември) за арестуването на девет души, за които се твърди, че са свързани с мрежа за трафик на хора. Осем незаконни имигранти в лошо здравословно състояние бяха открити в къща в Никеа, близо да пристанището Пиреус. Имигрантите са от Бангладеш, Пакистан и Афганистан. Според полицията те са дошли от Турция до района Евиа, където са били откарани с камион до Никеа. В къщата, където са били намерени, те са били бити и изнудвани да платят по 4 000 евро всеки за освобождаването си. (AНА-MПА, БТА - 21/09/09)
