Хагските прокурори са против по-нататъшно забавяне на процеса срещу Караджич
					05/02/2010
					 
						ХАГА, Холандия -- Прокурорите на ООН за военни престъпления се противопоставиха в четвъртък (4 февруари) на по-нататъшни отлагания на процеса срещу бившия босненски сръбски лидер Радован Караджич. Заседанията трябва да бъдат възобновени на 1 март. Сега Караджич иска ново отлагане, настоявайки, че не е имал достатъчно време да подготви защитата си. Прокурорите твърдят, че процесът се бави от самото начало, защото Караджич не е готов. Те казват, че всяко по-нататъшно забавяне ще се отрази на графика на изслушване на свидетелите. Делото срещу Караджич започна през октомври, но бе преустановено почти веднага заради отказа му да се явява на заседанията. (Бета, Танюг, Фена, БХРТ - 04/02/10)
