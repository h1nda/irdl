Турското правителство реши да подпише Протокола от Киото
					03/06/2008
					 
						АНКАРА, Турция -- Правителството разчиства пътя за кандидатурата си за присъединяване към ЕС, като подготвя предложение до парламента, което ще позволи на Турция да стане страна, подписала Протокола от Киото. След заседание на кабинета в понеделник (2 юни) говорителят на правителството Джемил Чичек каза пред репортери, че ако Турция не ратифицира протокола, тя няма да е в състояние да преговаря ефективно в ерата след Киото. Протоколът - имащ за цел ограничаване на вредните емисии - изтича през 2012 г. и въпросите, залегнали в него, преминават под разпоредбите на екологичното законодателство на ЕС. След САЩ Турция е най-голямата страна, която отлага подписването на Протокола от Киото, положение, което я подложи на интензивен международен натиск. В миналото Турция отказа да подпише протокола, като заяви, че има нужда да завърши индустриалното си развитие преди това. (Сабах, Заман - 03/06/08; Форбс, Ройтерс, Хюриет - 02/06/08)
