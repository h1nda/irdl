Югославският посланик в Тирана връчи акредитивните си писма
13/11/2002
 
ТИРАНА, Албания -- Югославският посланик в Тирана Кафо Капетанович връчи акредитивните си писма на президента Алфред Моисиу във вторник (12 ноември). Моисиу изрази подкрепа за новото ниво на дипломатическо представителство между двете страни и каза, че бъдещите взаимоотношения не трябва да бъдат заложник на миналото. Двете страни се споразумяха за възстановяване на нормалните дипломатически връзки и формално размениха посланици през август. (ATA - 12/11/02)
