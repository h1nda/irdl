Според официален американски представител приключването на мандата на СФОР няма да означава изтегляне на НАТО от БиХ
11/02/2004
 
САРАЕВО, Босна и Херцеговина (Бих) -- Заместник-помощник държавният секретар на САЩ по европейските и евразийските въпроси Робърт Брадке посети Сараево във вторник (10 февруари) и увери членовете на тристранното президентство на БиХ, че приключването на мандата на СФОР не означава, че НАТО ще напусне БиХ. Той допълни, че Алиансът планира да открие свой щаб в столицата. Разговорите се съсредоточиха и върху кандидатурата на БиХ за членство в Програмата "Партньорство за мир". (Източници на СВП - 11/02/04;БХТВ, Федералната ТВ, ПБС БиХ, СРНА, Би Би Си - 10/02/04)
