Албанското правителство одобри разследване на дейността на босненски бизнесмен
					14/10/2008
					 
						ТИРАНА, Албания -- В понеделник (13 октомври) правителството реши да даде възможност за международно разследване на обвинения в незаконна финансова дейност босненски бизнесмен Дамир Фазлич и неговите връзки с държавни институции. Министър-председателят Сали Беришеа каза, че е готов да докаже пред обществеността, че правителството не е предоставило никакви парични средства на Фазлич. Опозицията твърди, че Бериша и правителството закрилят Фазлич, след като министерството на правосъдието започна проверка на законността на прокурорското разследване. Твърди се, че Фазлич е установил делови взаимоотношения с Бериша и други правителствени служители и е регистрирал редица компании през 2005 г.
						Други новини -- В понеделник италианските власти са заловили лодка, превозваща нелегални имигранти от Албания и Косово. Те са задържали лодката в морето близо до Фоджа с 30 души на борда, като повечето от тях са били деца. (Клан, Алсат, Топ Ченъл, BalkanWeb, Телерадиоере - 13/10/08)
