Премиерът на БиХ Шпирич обсъди реформите, необходими за присъединяване към СТО
					03/06/2008
					 
						САРАЕВО, Босна и Херцеговина (БиХ) -- Министър-председателят Никола Шпирич се срещна в понеделник (2 юни) с Марек Белка, изпълнителен секретар на Икономическата комисия на ООН за Европа (ИКЕ). Белка увери БиХ в подкрепата на ИКЕ за кандидатурата й за присъединяване към Световната търговска организация (СТО) и предложи помощ в подготовката за членство в СТО. Белка приветства предстоящото подписване от БиХ на Споразумение за стабилизация и асоцииране с ЕС. От своя страна Шпирич отбеляза, че макроикономическото положение в страната е стабилно и чуждестранните инвестиции в БиХ са се утроили през миналата година (Дневни Аваз - 03/06/08; Фена - 02/06/08)
