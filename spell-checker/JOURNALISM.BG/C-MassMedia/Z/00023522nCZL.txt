Либия отрече изявленията на сина на Кадафи, че българските медици са били подложени на мъчения
					12/08/2007
					 
						ТРИПОЛИ, Либия – Правителствен източник отрече изявленията на сина на либийския лидер Муамар Кадафи - Сейф ал Ислам, който заяви за телевизия “Ал Джазира” в петък (10 август), че българските медици, прекарали в затвора в Либия осем години, са били измъчвани. Според Ал Ислам затворниците са били измъчвани с електрошок и са били заплашвани, че семействата им ще пострадат. Анонимен либийски официален представител, който се е свързал с телевизията след интервюто, е оспорил изявленията. “Това мнение е лично и не представя позицията на цялата страна”, е заявил източникът. (БНР, Агенция “София нюз”, ДПА, Дарик - 11/08/07)
