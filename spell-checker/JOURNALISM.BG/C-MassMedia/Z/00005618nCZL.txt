Обявиха официалната церемония за започването на полицейската мисия на ЕС в БиХ
10/01/2003
 
САРАЕВО, Босна и Херцеговина (БиХ) -- Следващата седмица в Сараево ще пристигнат висши представители на ЕС за участие в официалната церемония по отбелязване началото на полицейската мисия на ЕС (ПМЕС) в БиХ. Церемонията ще се проведе в сряда (15 януари). Очаква се на нея да присъстват върховният представител на ЕС по въпросите на сигурността Хавиер Солана и гръцкият външен министър Георгиос Папандреу, чиято страна сега е председател на ЕС, както и върховният представител на международната общност в БиХ Пади Ашдаун. ПМЕС пое от ООН мисията за наблюдение и преструктуриране на полицията в БиХ на 1 януари. В четвъртък България подписа споразумение за участие в мисията. (Източници на СВП 10/01/03; НТВ Хаят, БТВ - 09/01/03)
