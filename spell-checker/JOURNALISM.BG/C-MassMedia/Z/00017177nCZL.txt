Последното заседание по делото за собствеността над "Мобтел" започва в арбитражния съд в Цюрих
					09/01/2006
					 
						БЕЛГРАД, Сърбия и Черна гора -- Последното заседание по делото, свързано със спора за собствеността над сръбския мобилен оператор "Мобтел", започва в Арбитражния съд в Цюрих в понеделник (9 януари). Делото бе заведено по иск на "БК Трейд", консорциум, основан от сръбския бизнесмагнат Боголюб Карич и впоследствие продаден на австрийски инвеститорски консорциум. "БК Трейд" и сръбската държава, посредством пощенския оператор "ПТТ Сърбия", спорят от няколко години насам за това кой е действителният собственик на мажоритарния дял. Сръбското правителство неотдавна отмени лиценза за дейност на "Мобтел" и издаде международна заповед за арест на бившия управител на компанията Патрик Харпър във връзка със скандалната сделка за продажба на правата на "Мобтел" за предоставяне на услуги в Косово на местния доставчик "Мобикос" през 2003 г. (Политика, Бета - 09/01/06)
