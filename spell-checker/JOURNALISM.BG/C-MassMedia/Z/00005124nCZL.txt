Кофи Анан посещава мултиетническата провинция Косово
19/11/2002
 
ПРИЩИНА, Косово, Югославия -- Генералният секретар на ООН Кофи Анан пристигна на кратко посещение в разделения град Митровица във вторник (19 ноември), един ден след като призова населението на Косово да изгради демократично мултиетническо общество. Той изрази признанието си за прогреса в тази насока, но отбеляза, че остава да се направи още много за утвърждаването на законността, демократичните институции, взаимното уважение и доверието. През първия от двата дни в провинцията, той се срещна с президента Ибрахим Ругова, министър-председателя Байрам Реджепи, говорителя на парламента Неджат Дачи и председателката на парламентарната група на етническите сърби Рада Трайкович. От Косово, той отпътува за Белград. Анан започна своята обиколка на Балканите от Босна и Херцеговина, където заяви в понеделник, че оттеглянето на Мисията на ООН в БиХ (ЮНМИБХ) в края на тази година не означава край на ангажиментите на ООН към страната. Полицейските сили, ръководени от ЕС, ще поемат задълженията на ЮНБИБХ през януари. (UN news wire, PBS BiH, Танюг, ФоНет, Б92, АП - 18/11/02)
