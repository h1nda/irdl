Карла дел Понте заяви, че МНТБЮ притежава доказателства за вината на Харадинай
					21/10/2007
					 
						ХАГА, Холандия -- Хагският трибунал за военни престъпления притежава доказателства, че бившият премиер на Косово Рамуш Харадинай е виновен в извършването на военни престъпления, заяви за германското списание "Дер Шпигел" в събота (20 октомври) Главният прокурор на ООН за военни престъпления Карла дел Понте. Дел Понте обаче добави, че трибуналът постоянно губи свидетели по делото срещу Харадинай заради заплахи. Той бе обвинен в извършването на военни престъпления по времето, когато е бил командир на Косовската освободителна армия в конфликта през 1998-1999 г. в оспорваната сръбска провинция. (Танюг, Б92, Радио Свободна Европа Полша, Блиц - 21/10/07; AP - 19/10/07)
