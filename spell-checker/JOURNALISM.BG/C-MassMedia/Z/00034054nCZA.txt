Световната банка: "Членките на ЕС от Източна Европа още изпитват трудности"
					06/04/2010
					Десетте бивши комунистически страни, членки на ЕС, могат да очакват скромен икономически растеж тази година, според Световната банка, но производителността им няма да достигне нивата отпреди рецесията до втората половина на 2011 г. Най-добре сред десетте се представя Полша.
					(Болтик Бизнес Нюз - 06/04/10; Dnevnik.bg - 05/04/10; EurActiv - 02/04/10; Световна банка - 01/04/10)
 
					 
						
Прогнозният среден икономически растеж в десетте членки на ЕС -- България, Чехия, Естония, Латвия, Литва, Полша, Румъния, Словакия, Словения и Унгария -- е 1,6 % за тази година и 3,6 % за 2011. [Гети Имиджис]
						 Най-новите членки на ЕС започнаха да се възстановяват от глобалната криза през втората половина на 2009 г. и са в състояние тази година да се върнат към растеж, заяви Световната банка в четвъртък (1 април) в нов доклад. 
						Докладът предупреждава, че възстановяването в най-добрия случай ще бъде скромно. Известни като ЕС-10, бившите комунистически страни в 27-членния блок са: България, Чехия, Естония, Унгария, Латвия, Литва, Полша, Румъния, Словакия и Словения. 
						 "Ще е нужно време до втората половина на 2011 г., преди реалната производителност да си възвърне нивото отпреди кризата, и до 2013 или 2014 г. в повечето страни, преди реалната производителност да се изравни с потенциалната производителност," се казва в доклада. 
						Регионът бе тежко засегнат от глобалната финансова криза сред развиващите се пазари. В резултат на това десетте икономики са свили средно с 3,6 % за миналата година, твърди Световната банка въз основа на последните правителствени прогнози. Полша е единствената страна в групата, която е реализирала положителен реален растеж през 2009 г. 
						Прогнозите са, че икономиките в региона на ЕС-10 ще се отбележат растеж от средно 1,6 % тази година и 3,6 % през 2011 г. Ако това се случи, десетте ще надминат темповете на групата на 15-те държави, съставлявали Съюза до 2004 г., заяви Банката. 
						Темпът на възстановяване обаче ще варира в десетте страни, отразявайки различните начални условия по времето, когато е настъпила кризата, както и шоковете, изпитани в резултат на техните политики в отговор на рецесията. 
						"Докато възстановяването на световната икономика е в ход, перспективата за региона на ЕС-10 остава несигурна," каза Каспар Рихтер, старши икономист в отдела на Банката за Европа и Централна Азия и основен автор на доклада. "Безработицата продължава да расте и се очаква да отбележи спад едва през 2011 г." 
						 Безработицата в ЕС-10 е нараснала от 6,5 % през юни 2008 г. на 9,5 % през януари 2010 г., като броят на безработните се е повишил от 2,9 милиона на 4,6 милиона души, посочва Банката. Картината е още по-лоша при хората на възраст между 15 и 24 г. поради това, че безработицата в тази група е нараснала с 8 % през същия период. 
						Перспективите за намиране на работа от работниците с основно образование и малък трудов стаж се очаква да останат слаби през следващите няколко години, заяви Световната банка. Тя отбеляза още, че през януари 2010 г. безработицата сред мъжете е била по-висока от тази сред жените във всички страни от ЕС-10. 
						Румънското правителство е единственото сред десетте, което не очаква безработицата в страната през настоящата година да надхвърли тази от 2009 г. 
						"С цел устойчиво възстановяване правителствата трябва да се върнат към решаването на стари проблеми, които отново са надвиснали над тях," заяви Банката, посочвайки необходимостта правителствата да станат "по-малки и по-умни".
