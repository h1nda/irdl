Гърция залови над 60 нелегални имигранти 
					21/08/2007
					 
						АТИНА, Гърция -- Властите заловиха в понеделник (20 август) 63 нелегални имигранти в различни части на страната. Едно 16-годишно момче е било открито да се крие в автомобил, натоварен на борда на ферибот, напускащ Гърция. Други 18 души, включително жени и деца, са били заловени на остров Самос, където е била открита и друга група от 41 нелегални имигранти от Ливан, Сомалия и Афганистан. 
						Също в понеделник гръцката полиция арестува баща и син по подозрения за трафик на нелегални имигранти. Те са били задържани на пътя между Флорина и Едеса, докато са транспортирали група от девет души. (НЕТ ТВ, ЕРТ - 20/08/07)
