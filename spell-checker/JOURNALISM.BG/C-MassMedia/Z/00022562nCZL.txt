ЕС приветства резултатите от срещата на високо равнище в Загреб и потвърди отново готовността си да окаже помощ 
					15/05/2007
					 
						БРЮКСЕЛ, Белгия -- По време на срещата си в Брюксел в понеделник (14 май) министрите на външните работи от ЕС приветстваха резултатите от проведената миналата седмица в Загреб среща на високо равнище на Процеса за сътрудничество в Югоизточна Европа (ПСЮИЕ). Дипломатите от ЕС приветстваха инициативата за трансформиране на подпомагания от ЕС Пакт за стабилност за Югоизточна Европа в Съвет за регионално сътрудничество, който ще бъде базиран в региона и по-ефективен. 
						Междувременно в понеделник Съветът по общи въпроси на ЕС също дискутира политиката на блока в Черноморския регион. Съветът подкрепи неотдавнашното предложение на Европейската комисия за засилване на сътрудничеството и развитие на добросъседски отношения със страните от региона, които не са членове на ЕС. (Вечерни лист - 15/05/07; ХИНА, Уебсайт на ЕС, БНР - 14/05/07)
