Гръцкият премиер очаква Турция да изпълни критериите за интеграция с ЕС
					20/03/2005
					 
						АТИНА, Гърция -- В изявление преди насрочената за понеделник (21 март) среща с турския премиер Реджеп Тайип Ердоган в Брюксел, гръцкият министър-председател Костас Караманлис каза отново, че очаква Турция да изпълни критериите за членство в ЕС. Караманлис съобщи, че дневният ред на разговорите включва кандидатурата на Турция за влизане в ЕС, гръцко-турските отношения и кипърския проблем. Гръцкото правителство обяви, че външният министър Петрос Моливиатис ще посети Анкара следващия месец.
						В други новини, голяма турска неправитествена организация каза, че страната е постигнала значителен напредък в спазването на човешките права, но трябва още да направи, за да покрие стандартите на ЕС. В годишния си доклад, публикуван в петък, Асоциацията по човешките права (АЧП) казва, че е получила 843 оплаквания за изтезания и малтретиране през 2004 г. при 1202 такива през 2003 г. Девет публикации са били забранени през 2004 г., като през предишната година техният брой е бил 285. Прокурорите са повдигнали обвинения срещу 467 души за това, че просто са изразили своето мнение, което е по-малко в сравнение с 1706 души през 2003 г. (MПA, АФП - 18/03/05)
