Брамерц посети БиХ и настоя Трибуналът в Хага да продължи работата си, докато Младич и Караджич не бъдат арестувани
					07/03/2008
					 
						САРАЕВО, Босна и Херцеговина (БиХ) -- Трибуналът на ООН в Хага не трябва да бъде закриван, докато укриващите се Ратко Младич и Радован Караджич не бъдат арестувани, заяви главният прокурор Серж Брамерц в Сараево в четвъртък (6 март). Той добави, че на международната общност непрекъснато трябва да й се напомня за това задължение, тъй като самият Трибунал не разполага с полицески сили или войски, които да изпълнят тази задача. 
						"Надявам се те да бъдат арестувани скоро. Арестуването на бегълците е част от моя мандат и един от моите приоритети", каза Брамерц. Той започна визитата си в БиХ със среща с членовете на тристранното председателство Желко Комшич, Харис Силайджич и Небойша Радманович. (Дневни Аваз, Назависне Новине - 07/03/08; РТРС, ФЕНА - 06/03/08)
