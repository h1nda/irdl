Специалният пратеник на ООН Ахтисаари ще посети Белград тази седмица
					26/02/2006
					 
						БЕЛГРАД, Сърбия-Черна гора -- Специалният пратеник на ООН Марти Ахтисаари се очаква да направи двудневно посещение в Белград, което ще започне в понеделник (27 февруари). Той ще се срещне с високопоставени представители на Сърбия-Черна гора, за да обсъди постигнатия напредък досега, както и бъдещите стъпки за определяне окончателния статут на Косово. Първият кръг на преговорите между Белград и Прищина се проведе във Виена миналата седмица, а вторият се очаква да се проведе на 17 март. (Танюг - 25/02/06)
