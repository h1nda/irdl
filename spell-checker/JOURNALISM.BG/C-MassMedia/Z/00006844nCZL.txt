СВП предупреждава Баня Лука за нуждата от реформиране на електроенергийната компания на Р Сръбска
06/05/2003
 
САРАЕВО	, Босна и Херцеговина (БиХ) -- Първият заместник- върховен представител Доналд Хейс предупреди в понеделник (5 май), че международната общност губи търпение относно забавянето, допуснато от правителството на Република Сръбска (РС) при прилагането на планираните реформи на електроенергийната компания Електропривреда в РС. Хейс каза, че е обсъдил въпроса с премиера на РС Драган Микеревич и временното ръководство на Електропривреда по време на среща в Добой миналия уикенд. Преди два месеца Службата на Върховния представител призова настойчиво към незабавни реформи след като представи резултатите от специален одит на компанията, който показа данни за присвоявания и загуби на стойност повече от 30 млн. евро. ( Източници на СВП - 06/05/03)
