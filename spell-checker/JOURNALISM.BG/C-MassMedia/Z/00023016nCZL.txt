Още петима заподозрени членове на "Ал Кайда" бяха задържани в Истанбул 
					25/06/2007
					 
						ИСТАНБУЛ, Турция – Полицията арестува петима души, заподозрени във връзки с "Ал Кайда", в навечерието на Черноморската среща на високо равнище в Истанбул в понеделник (25 юни). Руският президент Владимир Путин ще присъства на събитието, а властите съобщават, че сред задържаните има чеченци. Миналата седмица силите за сигурност задържаха 23-ма заподозрени членове на "Ал Кайда" в северозападната провинция Бурса, а преди месец 11 други бяха задържани в Истанбул. 
						Други новини – Властите съобщиха в неделя, че осем души са били убити по време на сблъсъци през уикенда между турските сили за сигурност и бойци от терористичната Кюрдска работническа партия. (Сабах, АФП - 25/06/07; АП, Ройтерс - 24/06/07)
