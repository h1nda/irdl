Според босненски вестник сръбски войници са участвали в клането в Сребреница
					10/06/2005
					 
						САРАЕВО, Босна и Херцеговина (БиХ) -- Босненски вестник съобщи в четвъртък (9 юни), че вътрешното министерство на Република Сръбска и специална комисия, натоварена с установяване на истината за Сребреница, са разкрили, че сръбски сили са участвали в убийствата на босненски мюсюлмани през 1995 г. Според статията в сараевския вестник "Ослободение" съвместен полицейски отряд от Република Сръбска, вече несъществуващата Република Сръбска Краина и Сърбия е взел участие в убийствата. Той е бил командван от Любомир Боровчанин, който в момента е в Хага и очаква съдебен процес. По-късно в четвъртък говорител на полицията на Република Сръбска отхвърли съобщенията във вестника. (Ройтерс - 09/06/05)
