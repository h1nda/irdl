Предполага се, че гръцки министър е бил обект на бомбен атентат
					30/05/2006
					 
						АТИНА, Гърция -- Силна експлозия повреди автомобили близо до дома на гръцкия министър на културата Георгиос Вулгаракис, но ранени нямаше. Според полицията Вулгаракис е бил у дома си и се е приготвял да отиде на работа, когато бомбата е избухнала във вторник (30 май) сутринта. Властите смятат, че той е бил обектът на нападението. Вулгаракис бе министър на обществения ред -- най-високопоставеният гръцки ръководител по въпросите на сигурността -- преди промените в кабинета през февруари. (Ройтерс - 30/05/06)
