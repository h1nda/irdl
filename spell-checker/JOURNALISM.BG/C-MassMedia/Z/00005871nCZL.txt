Албанското население в САЩ ще съдейства за опазване имиджа на страната
03/02/2003
 
ТИРАНА, Албания -- Заместник министър-председателят и външен министър Илир Мета отправи призив към албанското население в САЩ да съдейства на албанските власти в опазването на имиджа на страната пред света. Мета направи обръщението си на среща с председателя на Националния албанско-американски съвет Ричард Лукай и изпълнителния директор Мартин Вулай в неделя (2 януари) в Тирана. Външният министър подчерта необходимостта от сътрудничество със съвета за създаване на стимули за живеещите в САЩ албанци да инвестират в родната си страна. Лукай и Вулай благодариха на Мета за организирането на срещата им с премиера на Черна гора Мило Джуканович. Според тях срещата е била от голямо значение за подкрепата на интересите на албанците, живеещи в Черна гора.
В други новини, председателят на албанския парламент Сервет Пелумби замина в неделя за Вашингтон, където ще се срещне с членове на Конгреса на САЩ и представители на Държавния департамент. (ATA - 02/02/03)
