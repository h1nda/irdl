Сръбската Агенция за борба с корупцията публикува имуществото на 700 служители
					11/06/2010
					 
						БЕЛГРАД, Сърбия – Агенцията за борба с корупцията публикува в четвъртък (10 юни) на своя уебсайт декларациите за имотно състояние на над 700 високопоставени държавни служители. Според доклада президентът Борис Тадич е декларирал месечна заплата от 143 000 динара (1375 евро). Той няма апартамент, автомобил и банкови спестявания. Министър-председателят Мирко Цветкович е декларирал с 10 000 динара по-малко от президента, но притежава два апартамента, един автомобил, спестявания и дялове от дружество. Списъкът, който се публикува за първи път, съдържа декларации на членове на правителството, кметове и парламентарни служители. (РТС, Бета, АФП - 10/06/10)
