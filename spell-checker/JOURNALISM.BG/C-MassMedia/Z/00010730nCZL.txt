Сръбското правителство работи по законопроект за закрила на свидетелите
07/05/2004
 
БЕЛГРАД, Сърбия и Черна гора -- Сръбското правителство прави опит да изготви закон за защита на свидетелите. Работна група от държавни и частни юристи ще проведе първото си заседание в събота (8 май). В него ще участват представители на министерствата на правосъдието, финансите и вътрешните работи, както и на Белградския юридически факултет.
Междувременно Слободан Миливоевич, адвокатът, представляващ Милорад Лукович - Легионера, заяви, че клиентът му иска "да разкаже всичко" за убийството на премиера Зоран Джинджич през март 2003 г. Лукович, предполагаем организатор на убийството, се предаде на полицията в неделя. (Б92, Танюг - 06/05/04)
