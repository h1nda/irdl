Бордът на СПМ призова БиХ да ускори реформите за евроатлантическа интеграция
02/04/2004
 
САРАЕВО, Босна и Херцеговина (БиХ) -- Координационният съвет на политическите директори на Съвета за прилагане на мира (СПМ) излезе с обща декларация в Сараево в четвъртък (1 април). В документа БиХ се призовава да ускори реформите за успешното изпълнение на процеса на евроатлантическа интеграция. По време на срещата, ръководена от върховния представител Пади Ашдаун, директорите на СПМ отбелязаха, че докато в редица основни области властите в БиХ са постигнали напредък, прилагането на някои други съществени реформи е забавено и дори възпрепятствано от политиката. По-специално международната общност очаква от БиХ да създаде действащ орган за непряко данъчно облагане и да въведе единен ДДС в средата на 2005 г., както и да сътрудничи пълноценно с Трибунала на ООН за военни престъпления. (Източници на СВП, ПБС БиХ - 01/04/04)
