БиХ беше избрана за непостоянен член на Съвета за сигурност на ООН
					16/10/2009
					 
						НЮ ЙОРК, Съединени щати -- Общото събрание на ООН избра в четвъртък (15 октомври) Босна и Херцеговина (БиХ за непостоянен член на Съвета за сигурност на ООН заедно с Бразилия, Нигерия, Габон и Ливан. Двугодишният срок на членството започва да тече от 1 януари. Тези държави ще заменят Виетнам, Либия, Буркина Фасо, Хърватия и Коста Рика. БиХ за пръв път ще заеме място в Съвета. Външният министър Свен Алкалай, отбелязвайки скорошния военен опит на БиХ, обеща, че страната ще бъде "силен глас в полза на превантивната дипломация".
						Други новини от четвъртък -- Властите в БиХ започнаха издаването на биометрични паспорти. Въвеждането им е предварително условие, поставено от ЕС за евентуални безвизови пътувания на босненските граждани. (Фена, Бета, Б92, АФП, РТРС, СРНА, БХРТ - 15/10/09)
