Гърция обещава да положи нови усилия за разрешаване с Македония на проблема с името
					26/09/2004
					 
						АТИНА, Гърция -- Правителството обяви в събота (25 септември), че ще положи нови усилия за разрешаване на стария спор с Македония за избора й на името. "Правителството има волята да развива диалога по фундаменталните въпроси... да намери приемливо за всички решение на проблема за името", заяви говорител на гръцкото министерство на външните работи след среща по този въпрос между гръцки пратеник и представители на ООН в Ню Йорк. Гърция счита Македония за част от своето културно наследство и се противопоставя на използването на името от новата балканска държава. Македония бе приета в ООН през 1993 г. под името Бивша Югославска република Македония поради възраженията на Гърция. (AФП - 25/09/04)
