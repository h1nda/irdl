Сръбската СПП планира антиправителствени демонстрации през април 
					02/03/2011
					 
						БЕЛГРАД, Сърбия - Опозиционната Сръбска прогресивна партия (СПП) ще проведе антиправителствена демонстрация на 16-и април с искания за предсрочни избори, съобщи във вторник (1 март) заместник председателят на СПП Александър Вучич. Той обвини правителството за лошото икономическо, политическо и социално положение в страната. Вучич каза, че демонстрацията на 16-и април ще привлече дори повече участници, отколкото масовата демонстрация на 5-и февруари, в която участваха десетки хиляди граждани. Неотдавнашно проучване на агенция „Фактор Плюс” сочи, че СПП е увеличила своята подкрепа и сега е по-популярна от управляващата Демократическа партия (ДП). Коалицията между СПП и „Нова Сърбия” има подкрепата на 34,4 % от потенциалните гласоподаватели, следвана от ДП с 29,1 %. (РТС, Танюг, ФоНет, Блиц - 01/03/11)
