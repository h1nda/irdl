Уахабити протестират срещу задържането на заподозрени араби в БиХ
					13/03/2011
					 
						САРАЕВО, Босна и Херцеговина (БиХ) - Около 200 членове на ислямисткото уахабитско движение се събраха пред сградата на парламента в Сараево в събота (12 март), за да протестират срещу задържането на седем араби, заподозрени в това, че представляват заплаха за националната сигурност. Заподозрените, които бяха арестувани през последните няколко години, се намират в имигрантски център близо до Сараево в очакване на екстрадиране в родните им страни. Повечето от тях са пристигнали в БиХ про време на войната през 1992-1995 г., за да се присъединят към мюсюлманските войски. Те имат семейства в БиХ и отказват да заминат. Законите в БиХ също забраняват депортирането на хора в страни, където ги очаква изтезание. (РТС, РТРС, СРНА - 12/03/11)
