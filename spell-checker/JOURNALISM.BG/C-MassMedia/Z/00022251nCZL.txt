Хеликоптер, превозващ френски туристи, се разби в Турция
					16/04/2007
					 
						АНКАРА, Турция -- Френски хеликоптер, превозващ шестима френски туристи, се разби в неделя (15 април) на платото Шекерсу недалеч от турския черноморски бряг. Нури Йокутан, губернатор на близката провинция Трабзон, каза, че всички пътници и екипажът са в безопасност. Групата е пътувала към живописната планина Кашкар. 
						Други новини – Държавната Анадолска агенция съобщи в неделя, че още един турски войник е бил убит по време на сблъсък с партизани от терористичната Кюрдска работническа партия (ПКК) в предимно кюрдската провинция Тунджели. Съобщава се, че силите за сигурност са убили шестима членове на ПКК. (Заман, Търкиш Дейли Нюз - 16/04/07; Ройтерс, AP, Синхуа - 17/04/07)
