Албански депутат ще съди Дел Понте за нейни твърдения 
					18/04/2008
					 
						ТИРАНА, Албания – Кемал Минджози, депутат от основната опозиционна Социалистическа партия, заяви в четвъртък (17 април), че възнамерява да съди бившия главен прокурор на Трибунала на ООН за военни престъпления Карла дел Понте. Поводът са нейните твърдения в наскоро издадената й книга относно незаконния трафик на човешки органи в Косово и Албания. В парламента Минджози представлява село Гуре, което е описано в книгата като точка в незаконния трафик на човешки органи. Дел Понте твърди, че някои албански и косовски албански лидери, включително настоящият премиер Хашим Тачи, са участвали в отстраняването на органи от телата на близо 300 сръбски пленници през лятото на 1999 г.
						В сряда Хагският трибунал публикува изявление, в което се казва, че не са налице надеждни доказателства, които да подкрепят твърденията на Дел Понте. (Коха Йоне - 18/04/08; AП - 17/04/08)
