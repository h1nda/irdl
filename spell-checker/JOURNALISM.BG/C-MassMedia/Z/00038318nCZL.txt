Американският дипломат Кънтриман заяви, че бъдещето на Косово е в ЕС
					27/04/2011
					
						ПРИЩИНА, Косово -- Заместник-помощникът на държавния секретар на САЩ Томас Кънтриман заяви, че бъдещето на Косово е в ЕС, и добави, че Вашингтон ще продължи своята решителна подкрепа за Косово като модерна европейска държава от 21-ви век. „Факт е, че ЕС е предоставил по-голяма помощ на Косово отколкото САЩ и това ще продължат да бъде така и в бъдеще. Аз съм загрижен, че тези факти се пренебрегват от политиците и обществеността на Косово”, заяви Кънтриман за Радио „Свободна Европа” във вторник (26 април) и добави, че Косово има повече приятели в Брюксел и в ЕС отколкото хората мислят. (Зъри, Експрес, Лайм, Коха Диторе - 27/04/11)
