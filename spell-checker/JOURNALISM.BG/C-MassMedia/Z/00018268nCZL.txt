Сръбският министър на правосъдието обсъжда нова стратегия за реформа на съдебния сектор
					17/04/2006
					 
						БЕЛГРАД, Сърбия и Черна гора -- Сръбското правителство прие към края на миналата седмица нова национална стратегия за реформа в съдебния сектор до 2012 г., съобщи в неделя (16 април) министърът на правосъдието Зоран Стойкович. Пред националната телевизия РТС Стойкович обясни, че стратегията има за цел да гарантира независими, отговорни и ефективни съдилища, както и възстановяване на общественото доверие в съдебната власт.
						В коментар за неотдавнашните арести на председателя на Белградския търговски съд Горан Кляевич и на съдията Делинка Джурджевич Стойкович отрече правителството да се опитва да влияе на съда. Той отбеляза, че двамата, заедно с още седем души, са били задържани по обвинения в организирана престъпност, рушветчийство и корупция. (Танюг, РТС - 16/04/06)
