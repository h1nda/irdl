Сръбският премиер отхвърля членство в НАТО
					16/09/2007
					 
						БЕЛГРАД, Сърбия -- Премиерът Воислав Кощуница се изказа против опити за постигане на членство в НАТО в събота (15 септември). "Сърбия трябва да запази пълен военен неутралитет... нейният държавен и национален интерес налага тя да остане извън всякакви военни съюзи", заяви той пред среща на лидери на Демократическата партия на Сърбия. Той също каза, че въпросът ще се усложни още повече, ако страните-членки на НАТО признаят едностранно обявяване на независимостта на Косово. 
						"Как може Сърбия да се присъедини към военен съюз, който първо ни бомбардира, после идва в Косово и използва военна сила и накрая пренебрегва Съвета за сигурност на ООН и признава едностранно обявена независимост на органична част от нашата страна?" заяви Кощуница. (ДПА, ФОНЕТ, Танюг, Бета, Б92, Макфакс, Телма ТВ, Блиц - 15/09/07)
