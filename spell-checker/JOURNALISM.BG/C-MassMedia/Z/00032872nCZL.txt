Трима гръцки моряци загинаха при пожар край венецуелското крайбрежие
					27/12/2009
					 
						КАРАКАС, Венецуела -- Девет моряци, включително и трима гърци, които са били на борда на гръцки кораб, на който е избухнал пожар в Карибско море край бреговете на Венецуела, са загинали в петък (25 декември), съобщиха венецуелските власти. Другите шест жертви са от Филипините. Читирима членове на екипажа са ранени. Корабът "Егейски вятър" е транспортирал желязна руда от Бразилия за Хюстън, щата Тексас. Според собственика му, пожарът е избухнал в машинното отделение преди зазоряване в петък и е обхванал целия кораб. В събота гръцките власти съобщиха ,че ще разследват инцидента заедно с венецуелските власти. (Нет ТВ - 26/12/09; AБН, AП, Ройтерс, AФП - 25/12/09)
