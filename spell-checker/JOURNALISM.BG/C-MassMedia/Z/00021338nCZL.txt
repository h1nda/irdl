Посланик на БиХ смята, че страната може да стане член на НАТО през 2009 г.
					22/01/2007
					 
						САРАЕВО, Босна и Херцеговина (БиХ) -- Посланикът на БиХ в НАТО Свен Алкалай заяви в неделя (21 януари), че страната му потенциално би могла да се присъедини към Алианса през 2009 г., когато е 60-ата годишнина от основаването на организацията. Алкалай заяви, че НАТО има готовност да окаже помощ на БиХ в изпълнението на критериите за членство, добавяйки, че е също толкова важно БиХ да ускори реформите и да увеличи приноса си в мироподдържащите операции на НАТО в чужбина. (Дневни Аваз - 22/01/07; РТРС, СРНА - 21/01/07)
