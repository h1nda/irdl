Американски мозъчен тръст заяви, че Балканите продължават да поставят рискове пред сигурността в Европа
					24/11/2009
					 
						ВАШИНГТОН, Съединени щати -- Организираната престъпност в Западните Балкани продължава да застрашава сигурността в Европа, според Изследователска служба към Конгреса на САЩ. Мозъчният тръст предоставя доклади на членовете на конгреса по множество въпроси, свързани с текущите политически събития. Доклад, цитиран от местните медии в понеделник (23 ноември), прави заключението, че регионът е ключова точка за навлизане на криминални структури в ЕС и че организираната престъпност може да причини нови проблеми в региона в периода до 2015 г. Контрабандата на наркотици, цигари и трафикът на хора са основните престъпни дейности в Западните Балкани, които съсредоточават огромни печалби в ръцете на занимаващите се с тях. Авторите изрично посочват Черна гора, заявявайки, че върховенството на закона в страната е подложено на предизвикателства, което спъва процесите на интеграцията й в НАТО и ЕС. Хърватия е определена като страната, постигаща най-голям напредък. (СРНА, Глас Сръпске, Sarajevo-x, БТА - 23/11/09)
