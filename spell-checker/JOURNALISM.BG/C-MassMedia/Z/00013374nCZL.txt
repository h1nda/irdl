Съвместна българо-турска полицейска акция доведе до разкриване на огромно количество наркотик 
					25/01/2005
					 
						СОФИЯ, България -- МВР съобщи във вторник (25 януари), че е бил разбит голям канал за производство и трафик на наркотици след провеждане на съвместна операция с участието на български и турски полицаи. Според българското МВР полицията е нахлула в няколко нелегални лаборатории, в които се е произвеждала синтетична дрога, като е конфискувала 100 кг. амфетамини на стойност около 1 млрд. щ.д. 
						Междувременно в понеделник ръководството на държавната компания "Булгартабак холдинг" отхвърли твърдения на депутатката от Българската социалистическа партия Емилия Масларова. Тя заявява, че разполага с доказателства, че един от филиалите на "Булгартабак", фабриката Благоевград-БТ, изнася нелегално цигари. Тя каза, че вицепремиерите Пламен Панайотов и Лидия Шулева, както и транспортният министър Николай Василев са замесени в тази операция. (бТВ - 25/01/05; Медиапул, Инфорадио - 24/01/05)
