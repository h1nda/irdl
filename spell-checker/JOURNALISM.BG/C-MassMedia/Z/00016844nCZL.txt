Външният министър на България Ивайло Калфин приключи посещението си в Сърбия и Черна гора
		05/12/2005
		 
			СОФИЯ, България -- В края на тридневното си посещение в Сърбия и Черна гора в неделя (3 декември), министърът на външните работи Ивайло Калфин отново потвърди, че според неговата страна диалогът е единственият път за постигане на трайно и справедливо решение на въпроса, свързан с определянето на окончателния статут на Косово. Калфин посети Белград, Прищина и Подгорица, за да обсъди въпроси, свързани с Косово и регионалната стабилност и сътрудничество. В Подгорица, Калфин подчерта готовността на София да осигури експертна помощ на Черна гора в процеса на интеграция с ЕС. 
			Други новини - Министър-председателят Сергей Станишев бе преизбран за лидер на управляващата Българска социалистическа партия на конгреса на партията в неделя. Кандидатурата на Станишев бе подкрепена от повече от 99 процента от членовете, след като всички други кандидати си направиха отвод. (бТВ, БНТ - 04/12/05; БНР - 03/12/05; Медиапул - 02/12/05)
