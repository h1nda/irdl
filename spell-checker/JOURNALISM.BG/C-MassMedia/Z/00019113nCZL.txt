Бъсеску: Румъния ще задържи войските си в Ирак
					02/07/2006
					 
						БУКУРЕЩ, Румъния -- Призивът на министър-председателя Калин Попеску Таричану за оттегляне на румънските войски от Ирак до края на годината бе отхвърлен от Висшия съвет по отбрана, заяви президентът Траян Бъдеску в петък (30 юни). Той заяви, че се водят преговори за намаляване на числения състав на румънския контингент, но изключи възможността за пълно изтегляне на 890-те войници. Подобен ход няма да бъде полезен за интересите на страната и за репутацията й на международен партньор, добави Бъсеску.
						Таричану и неговата Национална либерална партия предложиха миналата седмица войските да бъдат изтеглени, привеждайки аргументи за сигурност и за разходите за мисията. Другите партньори в управляващата румънска коалиция - консервативната партия и етническата унгарска партия (ДСУР) -- все още не се направили изявления по този проблем. (Ройтерс, AП, Ромпрес - 30/06/06)
