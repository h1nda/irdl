Турция ще предостави ограничена амнистия на бунтовниците
29/06/2003
 
АНКАРА, Турция -- Министърът на вътрешните работи Абдулкадир Аксу обяви в петък (27 юни), че правителството е изготвило законопроект, насърчаващ кюрдските бунтовници да се откажат от оръжието и да се присъединят към обществото. Съгласно законопроекта тези, които не са участвали във военни стълкновения, няма да бъдат наказани. Тези, които са били замесени във въоръжени конфликти, ще получат намалени присъди, ако сътрудничат на властите. Амнистията обаче няма да обхваща висшите кюрдски лидери. Кюрдската демократическа народна партия заяви, че не е удовлетворена от новия документ, твърдейки, че той е просто доразвитие на предишен законопроект. Партията призова правителството да отвори нова страница в политиката си по кюрдския въпрос и предложи да посредничи между Анкара и бунтовниците. Парламентът ще разгледа законопроекта тази седмица. (Търкиш Дейли Нюс - 28/06/03; AП, Ройтерс, AФП - 27/06/03)
