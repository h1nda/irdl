Присъдата за геноцид на босненски сърбин бе отменена
					06/05/2010
					 
						САРАЕВО, Босна и Херцеговина (БиХ) -- Апелативна камара на съда в БиХ отмени в сряда (5 май) присъдата на босненския сръбски командир Милош Ступар. Осъден за геноцид в Сребреница през 1995 г., Ступар, 47-годишен, бе осъден на 40 години затвор през юли 2008 г. При обжалването съдът заключи, че той не е имал ефективен контол върху войниците, извършили престъплението. Повече от 1 000 босненци бяха убити от босненски сърби в община Братунац на 13 юли 1995 г. Ступар обаче е поел командването на боснеската сръбска специална полицейска част, действаща в региона, един ден по-късно, сменяйки ранен командир. 
						Други новини -- Полицията съобщи в сряда за арестуването на трима заподозрени във военни престъпления, извършени по време на конфликта през 1992-1995 г. Заподозрените, идентифицирани само по техните инициали, се смята, че са убили 15 босненски мюсюлмани през 1995 г. Те са били арестувани в Баня Лука. (Дневни Аваз, AП, РТРС, Фена, БХРТ, Taнюг, Ройтерс - 05/05/10)
