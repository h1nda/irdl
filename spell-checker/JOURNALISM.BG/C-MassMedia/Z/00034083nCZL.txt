Армения, Турция и САЩ може да проведат среща на високо равнище
					08/04/2010
					 
						ПАРИЖ, Франция -- Посещението на турския министър-председател Реджеп Тайип Ердоган в Съединените щати на 12 и 13 април може да даде възможност за тристранна среща на високо равнище със САЩ и Армения, каза Ердоган в сряда (7 април) в Париж. Срещата с американския президент Барак Обама и арменския президент Серж Саркисян може да стане по време на международна среща на високо равнище по въпросите на ядрената сигурност. Турция и Армения подписаха през октомври 2009 г. протоколи за започване на диалог, който да доведе до нормализиране на отношенията им.
						Други новини -- Посланикът на Турция в Съединените щати се завърна във Вашингтон във вторник. Намик Тан беше отзован през март, след като Комисията по външни отношения на Камарата на представителите на САЩ одобри резолюция, определяща кланетата на арменци от времето на Първата световна война като „геноцид”. (Милиет, Радикал - 08/04/10; Хюриет, АП, НТВ, Сабах - 07/04/10)
