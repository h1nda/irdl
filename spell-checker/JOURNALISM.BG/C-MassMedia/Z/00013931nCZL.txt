Македонската избирателна комисия потвърждава балотажа за кметската надпревара в Скопие
					17/03/2005
					 
						СКОПИЕ, Македония -- Държавната избирателна комисия (ДИК) потвърди късно във вторник (15 март), че на 27 март ще има балотаж в кметската надпревара за Скопие между заемащия длъжността Ристо Пенов от управляващата коалиция "За Македония заедно" и претендента Трифун Костовски, независим кандидат, подкрепян от опозицията. Председателят на ДИК Стево Пендаровски каза, че никой от тях не е спечелил категорична победа на първия тур от изборите в неделя. Опозицията, която настоява, че Костовски е спечелил над 50 % на първия тур, заплашва да организира протести. Междувременно управляващата коалиция обвини опозицията, че се опитва да манипулира изборните резултати, а ДИК - че действа непрозрачно и бавно.
						Други новини: Вътрешното министерство заяви в сряда, че е екстрадирало в Хага бившия отговорен служител от органите за сигурност Йохан Тарчуловски. Той и бившият вътрешен министър Любе Бошковски са обвинени във военни престъпления, свързани с конфликта от 2001 г. (A1 TВ, Макфакс, НТВ хаят - 16/03/05)
