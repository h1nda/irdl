Молдова обвини Румъния в нечестни действия за привличане на нови граждани
					08/03/2007
					 
						КИШИНЕВ, Молдова -- В сряда (7 март) правителството призова ЕС и международната общност да използват влиянието си, за да спрат нечестната според Кишинев кампания на съседна Румъния за предлагане на гражданство на молдавци от румънски произход. Молдавските власти заявиха, че смятат това за заплаха за националната сигурност. Неотдавна Букурещ съобщи, че около 800 000 молдавци - около 20 % от населението - са кандидатствали за гражданство в новата държава, членка на ЕС.
						Други новини -- Бившият румънски министър на културата Мона Муска обяви в сряда, че подава оставка като член на парламента. Във вторник букурещки съд потвърди констатациите на съвета за проучване на архивите на "Секуритате", според които тя е била сътрудник на бившата служба за сигурност. (Найн о'клок - 08/03/07; Медиафакс, AП - 07/03/07)
