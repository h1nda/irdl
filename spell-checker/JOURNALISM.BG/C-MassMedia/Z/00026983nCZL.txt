Среща за перспективите на ЮИЕ за членство в ЕС се проведе в Дубровник
					06/07/2008
					 
						ДУБРОВНИК, Хърватия -- Премиерите на Словакия, Унгария, Албания, Черна гора и Косово - Роберт Фико, Ференц Гюрчани, Сали Бериша, Мило Джуканович и Хашим Тачи, както и президентът на Грузия Михаил Саакашвили, участваха в двудневна регионална среща на върха в Дубровник, която започна в петък (4 юли). В центъра на вниманието на форума бяха перспективите на Югоизточна Европа за членство в ЕС и проблемите, свързани със сигурността, напредъка и просперитета. Хърватският премиер Иво Санадер отрече слуховете за обезкуражаване в неговата страна поради неодобрението на Лисабонския договор от някои страни-членки на ЕС. "ЕС винаги е намирал решения на сериозните проблеми и затова аз вярвам, че и този път той ще намери решение - не само заради новите страни-членки, но и заради себе си", заяви Санадер. (Хина, ХРЗТ, Javno.com, МИА - 04/07/08)
