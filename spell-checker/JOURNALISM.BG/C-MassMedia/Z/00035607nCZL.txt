Албански мафиотски бос беше включен в списък на ФБР за най-издирваните престъпници 
					10/08/2010
					 
						ТИРАНА, Албания -- Списък, публикуван от „Ню Йорк Поуст” в понеделник (9 август), разкрива, че двама албанци са сред най-издирваните от ФБР престъпници. Според вестника Бюрото е идентифицирало двамата като убийци и наркобарони. Единият е Плаурент Дервишай, на 37 г., който е най-издирваният престъпник в Албания. ФБР твърди, че той е убил един член на конкурентна банда и е ранил двама други през 1998 г. в Албания. Той е издирван и по обвинения, че е убил боса на конкурентна банда с противотанков гранатомет на 22 август 1999 г. в Дуръс. Властите смятат, че Дервишай е избягал в Съединените щати през 2006 г. и сега живее в Ню Йорк. Другият беглец е Дукаджин Николай, издирван за участие в престъпна организация. Той е главният заподозрян в мрежа за контрабанда на наркотици от Канада за Ню Йорк. (Шекули, Топ Ченъл, Телеграфи, FBI.gov - 09/08/10)
