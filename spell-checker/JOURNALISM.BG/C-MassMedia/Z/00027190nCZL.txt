Албания приветства премахването на визите от страна на Македония
					25/07/2008
					 
						ТИРАНА, Албания -- Президентът Бамир Топи приветства в четвъртък (24 юли) ратификацията от страна на Македония на решението за отмяна на визите за албански граждани. По силата на тази мярка, одобрена от парламента в четвъртък, гражданите на Албания и Македония могат да престояват до 90 дни в рамките на период от шест месеца на територията на другата страна. Тези, които живеят на разстояние до 20 километра от границата, могат да влизат в съседната държава с показване на лична карта. 
						Други новини от четвъртък -- Албанските депутати приеха закон, с който се предоставят 164 млн. евро допълнителни бюджетни средства за останалата част от годината. Допълнителното финансиране ще бъде насочено към подобряване на пътната инфраструктура, покриване на годишния бюджетен дефицит и финансиране на местната администрация. (ТВШ, Алсат, ИНА, Макфакс, Топ Ченъл, BalkanWeb, Би Би Си, Топ Ченъл, Телеграфи - 24/07/08)
