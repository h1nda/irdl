Дел Понте отново призова за арестуването на Младич
					04/07/2007
					 
						БРЮКСЕЛ, Белгия -- Сърбия трябва да арестува босненския сръбски военновременен командир Ратко Младич до края на годината, заяви пред журналисти във вторник (3 юли) главният прокурор на ООН Карла дел Понте. Тя призова също така ЕС да не подписва Споразумение за стабилизация и асоцииране със Сърбия, преди беглецът да бъде открит и прехвърлен на Трибунала в Хага. Тя направи изказването си след среща с еврокомисаря по разширяването Оли Рен. "Поставянето на условия от ЕС е най-ефективният инструмент," каза прокурорът, добавяйки, че 90 % от арестите на заподозрени във военни престъпления са били в резултат на натиск, упражнен от ЕС. 
						В Белград ръководителят на Националният съвет на Сърбия за връзки с Трибунала Расим Ляич каза, че правителството няма да поставя крайни срокове, нито ще дава обещания. Той каза, че местните власти правят всичко възможно да открият Младич и останалите обвиняеми. (Блиц - 04/07/07; ДПА, Ройтерс, АП, РТС - 03/07/07)
