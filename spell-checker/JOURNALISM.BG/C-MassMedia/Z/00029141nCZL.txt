Финансираните програми увеличават корупцията в България, твърди мозъчен тръст, базиран в София
					29/01/2009
					 
						СОФИЯ, България -- Програмите, имащи за цел подпомагане на българския бизнес чрез финансиране от ЕС и от правителството, са главни източници на корупция в страната, заяви базираният в София мозъчен тръст Център за изучаване на демокрацията в доклад, публикуван в сряда (28 януари). Според документа нарастващите капиталови инвестиции от страна на държавата водят до увеличаване на корупционния натиск при провеждането на търгове за обществени поръчки. Това от своя страна увеличава риска от злоупотреба с държавни фондове, предназначени за подпомагане на икономиката, заяви Руслан Стефанов, автор на годишния доклад. Документът заключава, че броят на компаниите, желаещи да участват в публичните търгове, намалява поради общото чувство, че корумпирани държавни служители са избрали победителите предварително. Това усещане се засилва от факта, че до момента нито един висш политик или държавен служител не е осъден за корупция. (АФП, Медиапул, Дневник - 28/01/09)
