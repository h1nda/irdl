Американското консулство в Баня Лука отново отвори врати
					29/02/2008
					 
						БАНЯ ЛУКА, Босна и Херцеговина (БиХ) -- Американското консулство в Баня Лука обяви, че започва отново работа, в изявление от четвъртък (28 февруари), седмица, след като демонстрациите срещу независимостта на Косово преминаха в насилие в босненската сръбска столица. Протестиращи младежи нападнаха американската и други дипломатически мисии в Република Сръбска, след като разбрали за нападението срещу американското посолство в Белград. Петима полицаи бяха ранени и 27 демонстранти бяха задържани. (РТРС, НТВ Хаят, АФП - 28/02/08)
