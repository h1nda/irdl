Белград и Подгорица дават висока оценка на решение, взето от външните министри от ЕС 
					06/09/2004
					 
						БЕЛГРАД, Сърбия-Черна Гора -- Представители на Белград и Подгорица дадоха висока оценка в неделя (5 септември) на позицията, одобрена по време на срещата на външните министри от ЕС в Холандия, която предвижда подхода на "двойната писта" към Сърбия и Черна Гора по икономическите и търговските въпроси, но подкрепя запазването на съюза. Сръбският вицепремиер Миролюб Лабус каза, че подходът ще помогне за ускоряване на интеграцията на Сърбия-Черна Гора в ЕС, зачитайки същевременно различията между двете републики. Президентът на Черна Гора Филип Вуянович също изрази задоволство от подхода на ЕС, макар че препотвърди желанието за провеждане на референдум за независимост. 
						В отделно свое решение външните министри от ЕС подновиха призива си към сърбите да гласуват на 23 октомври в Косово, признавайки в същото време основателността на безпокойствата им за състоянието на сигурността. Белград призова косовските сърби да бойкотират вота. (Танюг, Мина - 05/09/04; АФП - 04/09/04
