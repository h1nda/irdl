Официални представители на Хърватия и БиХ обсъждат проблеми на инфраструктурата
14/07/2003
 
ЗАГРЕБ, Хърватия -- Проектът да се изгради паневропейски транспортен коридор Vс и статутът на пристанищата Плоче и Неум ще бъдат вероятно в центъра на разговорите в понеделник (14 юли) между официални представители на БиХ и Хърватия в Сараево. Хърватската делегация, ръководена от премиера Ивица Рачан, започна своето двудневно посещение в неделя с цел да се координират политическите и икономически отношения между съседите. Очаква се Рачан да лобира в полза на включването на хърватски компании като подизпълнители в проекта за изграждане на коридора Vс. (Обзор на СВП, БТА - 14/07/03; ХИНА, Би Би Си - 13/07/03)
