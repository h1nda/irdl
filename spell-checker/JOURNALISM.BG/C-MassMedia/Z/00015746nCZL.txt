Испания иска екстрадирането на мадридски атентатор от Сърбия и Черна гора 
					29/08/2005
					 
						БЕЛГРАД, Сърбия и Черна гора -- Испанското правителство обяви, че ще изиска официално екстрадирането на мароканец, заподозрян в участие във влаковите бомбени атентати в Мадрид през 2004 г. Абделмаджит Бушар, на 22 г., бе арестуван в Сърбия, след като по всяка вероятност е влязъл в страната с фалшиви документи.
						Други новини -- Черна гора заяви в неделя (28 август), че се противопоставя на отстраняването на федералния министър на отбраната Първослав Давинич. Партията "Г-17 плюс", член на управляващата в Сърбия коалиция, иска уволнението му, обвинявайки го, че не ръководи добре армията. Подгорица обаче твърди, че напускането му би предизвикало “непредвидими последствия” върху реформата на въоръжените сили на Сърбия и Черна гора. (АП - 28/08/05; Би Би Си - 27/08/05)
