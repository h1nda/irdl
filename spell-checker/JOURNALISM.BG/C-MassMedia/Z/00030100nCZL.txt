Одитори не откриха участие на политици в корупционната сделка "Ватопеди"
					29/04/2009
					 
						АТИНА, Гърция -- Разследването на одиторите от гръцката централна банка не е открило доказателства за участие на политици в скандалната сделка с недвижими имоти между държавата и манастира "Ватопеди" в планината Атон. В доклад, представен на председателя на парламента Димитрис Сиуфас във вторник (28 април), одиторите дават отчет за проверката на банковите сметки на манастира и движенията по тях. Случаят "Ватопеди" предизвика голям политически скандал миналата година, който доведе до оставките на министъра на търговския флот Георгиос Вулгаракис и говорителя на правителството Теодорос Русопулос. Те трябваше да отговарят по обвинения в участие в сделка, която е предоставила на манастира първокачествена държавна недвижима собственост в замяна на евтина селскостопанска земя, което доведе до загуби за държавата от най-малко 100 милиона евро.
						Други новини -- Малък частен самолет се е разбил на остров Кефалония късно вечерта във вторник. Двамата израелски граждани на борда са загинали. (СКАИ, АФП, АП - 29/04/09; АНА-МПА, ЕРТ, Нафтемборики, Експрес - 28/04/09)
