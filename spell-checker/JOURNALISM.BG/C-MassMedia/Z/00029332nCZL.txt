Сърбия предотврати опит за бягство на Улемек от затвора
					17/02/2009
					 
						БЕЛГРАД, Сърбия -- Министерството на правосъдието съобщи в понеделник (16 февруари), че властите са предотвратили опит от страна на Милорад Улемек - Легионера да избяга от затвора. Той излежава 40-годишна присъда за убийството през 2003 г. на сръбския министър-председател Зоран Джинджич. Министерството съобщи, че Улемек е планирал да избяга по-рано този месец по време на посещение в болница за медицински преглед. Медиите в Белград съобщават, че той преднамерено си е причинил високо кръвно налягане, като е предозирал лекарствата си. Властите съобщиха, че надзирателите са намерили в килията на Улемек точно копие на автоматично оръжие, което според тях той е възнамерявал да използва по време на транспортирането му до болницата. (Блиц, Б92, МИА - 16/02/09)
