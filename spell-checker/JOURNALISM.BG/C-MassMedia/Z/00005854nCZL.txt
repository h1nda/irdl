Албанската външна политика: по-близо до географията, отколкото до историята
10/02/2003
&lt;FONT size="1" color="gray" face="verdana"&gt;Албанският външен министър Илир Мета се стреми към активен подход в областта на външната политика. [AФП]&lt;/font&gt;&lt;br&gt;&lt;br&gt;
Албания активно търси място в Европейската общност чрез редица инициативи - от укрепване на връзките с Белград до присъединяване към Хърватска и Македония за съвместното им приемане в НАТО.
Ремзи Лани за Southeast European Times от Тирана -- 10/02/03
 
 
Кризите на Балканите изглежда са стихнали и все по-малко дипломати пристигат на летището в Тирана. След като се справи сравнително успешно с предизвикателствата на войната, албанската дипломация трябва да се заеме с така наречените предизвикателства на мира.
Въпреки че имиджът на Албания не е много благоприятен, Тирана провежда активна външна политика. Албанският външен министър Илир Мета, известен със своя прагматизъм, постигна успех в разчупването на определени табута и в следването на забранени в миналото пътища.
Традиционно трудните отношения между Тирана и Белград значително се подобриха. Мета посети Белград в началото на този месец и предложи френско-германския модел на помирение от периода след Втората световна война като най-подходящ за отношенията между двете балкански страни в периода след конфликтите.
"Ние сме отговорни за бъдещето, а не за миналото", заяви Мета по време на посещението си.
Две седмици по-късно югославската авиокомпания JAT възстанови полетите между Албания и Белград след 21-годишно прекъсване. С първия полет пътува и сръбският вицепремиер Чович.
Сянката на Косово все още присъства в отношенията между Тирана и Белград. Но изглежда последните ходове на албанската външна политика не дразнят Прищина.
&lt;table border="0" align="left" width="288" height="199"&gt;
 &lt;tr&gt;
 &lt;td&gt;&lt;img src="../../images/photos/030128-REMZIphoto2.jpg" align="left" width="288" height="199"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Мета (вляво) и ръководителят на ЮНМИК Михаел Щайнер. [АФП]&lt;/font&gt;&lt;/td&gt;
 &lt;/tr&gt;
&lt;/table&gt;
Тирана подхожда предпазливо към въпроса за Косово. Ръководителят на ЮНМИК Михаел Щайнер и министър-председателят на Косово Реджепи често посещават албанската столица. Министърът на външните работи Мета посети Прищина веднага след заминаването си от Белград. Косовският президент Ругова обаче отказва да посети Албания от есента на 1997 г.
Когато става въпрос за Косово, албанската дипломация се позовава на Резолюция 1244 на Съвета за сигурност и на формулата на Щайнер "стандарт преди статут". Притисната от една страна от искащите независимост косовари и от друга от международната общност, която остава скептична относно тази независимост, Тирана предпочита да говори за това на езика на дипломацията. Трудно е да бъдат удовлетворени двете страни, целта е да не бъдат дразнени.
Подобрените отношения с Белград изместиха вниманието от интензивните досега връзки с Подгорица. Нито в Тирана, нито в Прищина погледнаха негативно на факта, че правителството в Подгорица - чрез ратифицирането на конституцията на новата държава Сърбия-Черна гора - призна Косово като част от Сърбия. Мета посети Подгорица миналата седмица, за да съживи отношенията и да запази баланса със северните си съседи.
Мета посети и Москва, труден терен за всеки албански външен министър. Тирана винаги е изпитвала подозрения относно ролята на Русия на Балканите, а от своя страна Москва има същата позиция относно ролята на Тирана в т.нар. "албански въпрос". Въпреки че бе проведена в средата на зимата, визитата на Мета в Москва успя да стопи до известна степен леда между двете страни.
Албания не бе поканена да се присъедини към НАТО на срещата на високо равнище в Прага, но страната не загуби надежда. Преди да стане президент на Албания, Алфред Моисиу членуваше в организация, подкрепяща алианса. Като президент, той бе инициатор за създаването на клуб на три страни от Западните Балкани: Албания, Хърватска и Македония. Предназначението му е да замени съществуващия Вилнюски клуб. Тримата президенти - Моисиу, Месич и Трайковски - зачестиха контактите си и се очаква скоро да се срещнат в Тирана. САЩ изрази подкрепата си и може би не след дълго групата ще подпише Адриатическата харта.
Още е рано да се прецени дали трите малки балкански страни, чието общо население възлиза на около 10 милиона души, ще могат да се окажат "критична маса", която да доведе до следващата вълна на разширяване на НАТО. Това обаче не е невъзможна задача.
Албания се надява скоро да започне преговори по Споразумението за асоцииране и стабилизация с ЕС. Фактът, че Гърция и Италия ще председателстват ЕС през 2003 г. се счита за предимство, тъй като тези две съседни страни са по-ентусиазирани относно интеграцията на Албания в ЕС.
Кабинетът на албанския премиер Фатос Нано сега е обърнал поглед към Рим, позиция, споделяна и от оглавената от Бериша опозиция. Нано и италианският премиер Силвио Берлускони са се срещали три пъти през последните шест месеца и както изглежда двете страни са оставили в миналото традиционните недоразумения.
След неколкократни отлагания, стартът на преговорите с ЕС създава необходимост от по-балансирана позиция между европейската и проамериканската ориентация. Подкрепяйки американската позиция за Ирак, правителството отсрочи подписването на двустранно споразумение със САЩ относно Международния наказателен съд. Това позволи на Албания да избегне натиска от страна на Европа, но подписването на споразумението е въпрос на месеци. Албания най-вероятно ще последва прецедента с Румъния.
По традиция, външната политика на една страна се определя от нейната история и нейната география. Албанската политика обаче е по-скоро продукт на географско положение и прагматизъм, отколкото на история и романтизъм.
