Бивши членове на АОК проведоха бурни протести
					17/07/2009
					 
						ПРИЩИНА, Косово -- Полицията съобщи в четвъртък (16 юли), че бивши членове на "Армията за освобождение на Косово" (АОК) са провели бурен протест пред сградата на правителството с искания за по-добри условия на живот. Най-малко 20 протестиращи са хвърляли "коктейли Молотов" срещу сградата в Прищина, въпреки че не се съобщава за материални щети. Демонстрантите са заплашили с бъдещи протести, ако исканията им не бъдат удовлетворени. Президентът Фатмир Сейдиу каза, че въпреки че подкрепя всички мирни начини на протест, "нападенията срещу държавни институции, заплашващи сигурността на обществото, са осъдителни." (Кохавижън, РТК, Телеграфи, Би Би Си, Гласът на Америка, Косовалайв - 16/07/09)
