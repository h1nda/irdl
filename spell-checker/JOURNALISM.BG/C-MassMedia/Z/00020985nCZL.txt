Според Меркел Западните Балкани имат средносрочни перспективи за членство в ЕС
					15/12/2006
					 
						БЕРЛИН, Германия -- В реч пред парламента в четвъртък (14 декември), посветена на целите на германското председателство на ЕС догодина, канцлерът Ангела Меркел заяви, че страни като Албания, Босна и Херцеговина, Сърбия и Македония имат перспективи за членство в ЕС, но в средносрочен план. Тя добави, че ще е необходима "твърде голяма подготовка", преди това да стане реалност. Меркел отбеляза, че Западните Балкани ще бъдат основен въпрос през следващите шест месеца, най-вече поради предстоящото решение за статута на Косово. Германия поема през януари ротационното председателство на ЕС от Финландия. (Вечер - 15/12/06; Макфакс, Интърнешънъл Хералд Трибюн - 14/12/06)
