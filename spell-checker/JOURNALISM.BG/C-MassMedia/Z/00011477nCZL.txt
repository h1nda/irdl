Франция предоставя помощ за българска програма в сферата на сигурността
14/07/2004
 
СОФИЯ, България -- Официални представители на френското посолство подписаха споразумение в сряда (14 юли), съгласно което на МВР се отпускат 2.5 млн. евро за специална програма за сигурност. Тази помощ се разглежда като индикатор за успешното сътрудничество между българската и френската полиция.
Други новини от сряда: Българският апелативен съд потвърди решението на Софийския градски съд да се възстанови на работа кметът Стефан Софиянски. Макар че присъдата е окончателна, бъдещето на Софиянски на този пост изглежда несигурно. Градският съд тепърва трябва да разгледа ново искане за временно отстраняване от длъжност, внесено от прокуратурата миналата седмица. Те обвиняват Софиянски в злоупотреба със служебно положение. (Дневник, Инфо радио - 14/07/04)
