Албанският вътрешен министър Баша обсъди напредъка с представители на ЕК 
					15/09/2010
					 
						БРЮКСЕЛ, Белгия -- Във вторник (14 септември) представители на Европейската комисия (ЕК) похвалиха Албания за изпълнението на трите допълнителни критерия от процеса на либерализация на визите с ЕС, които бяха поставени през май. Вътрешният министър Лулзим Баша беше в Брюксел, за да обсъди настоящото състояние на процеса на Тирана, с акцент върху борбата с организираната престъпност и корупцията, както и усилията за установяване и замразяване на имуществото на престъпниците. В доклад, публикуван във вторник, Европейският парламент (ЕП) отбелязва напредъка, постигнат от Албания. Комисията за граждански свободи, правосъдие и вътрешни работи на ЕП ще обсъди документа на 27 септември. (Топ Ченъл, НОА, Нюз 24, Топ Стори - 14/09/10)
