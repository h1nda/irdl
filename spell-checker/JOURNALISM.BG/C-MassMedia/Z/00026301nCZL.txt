Генералният секретар на ООН смята, че положението в Косово се подобрява
					01/05/2008
					 
						ПРИЩИНА, Косово -- Генералният секретар на ООН Бан Ки Мун смята, че положението в Косово се подобрява и че това ще продължи, когато новата конституция влезе в сила на 15 юни. "Доволен съм, че досега няма етнически сблъсъци в Косово и призовавам всички страни да се въздържат от едностранни стъптки, които могат да провокират насилие", заяви Бан в сряда (30 април). Той добави, че тази година ООН ще контролира положението на място в бившата сръбска провинция.
						Междувременно говорителят на НАТО Джеймс Аратурай заяви в Брюксел в сряда, че Алиансът е започнал да преразглежда мироопазващите си операции в Косово, "за да проследи развитието на ситуацията на място" след обявяването на незавимостта на 17 февруари. Апатурай съобщи, че НАТО планира да подготви проектоплан за операции, който ще вземе предвид "новите задачи", но не даде повече подробности. Той обаче отбеляза, че всички дейности на НАТО ще се съобразят с мандата на ООН. (РТВ 21, Косовалайв, Топ Ченъл, Бета - 30/04/08)
