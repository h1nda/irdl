Румънският министър на европейската интеграция заяви, че страната е постигнала значителен напредък в усилията си за присъединяване
					16/07/2006
					 
						БУКУРЕЩ, Румъния -- Министърът на европейската интеграция Анка Боагиу заяви, че страната е постигнала значителен напредък в процеса на присъединяване към ЕС в интервю за "Евениментул зилеи" в неделя (16 юли). Тя определи приемането на новия наказателен кодекс, новия закон за финансирането на политическите партии, както и създаването на специална държавна агенция за контрол върху доходите на държавните служители и декларациите за имущественото им състояние като много важни стъпки в тази насока. Боагиу също отбеляза, че правителството се старае да преодолее забавянето в две други области - земеделието и безопасността на храните, описани като проблемни в последния мониторингов доклад на Европейската комисия. (Евениментул зилеи - 16/07/06)
