ООН има имунитет в делото за Сребреница
					10/06/2007
					 
						НЮ ЙОРК, Съединени щати -- Говорителката на ООН Мария Окабе потвърди в петък (8 юни), че Световната организация е получила юридическите документи във връзка с дело, заведено от роднини и жертви на клането в Сребреница. Тя обаче заяви, че ООН има имунитет срещу съдебни дела според закон от 1946 г. Жертвите в Сребреница съдят ООН и Холандия на основание, че мироопазващите сили на ООН в Холандия не са успели да защитят мюсюлманите, които са потърсили убежище в безопасно място, определено от ООН.
						ООН продължава да спазва ангажимента си да помага на Босна и Херцеговина и на хората в Сребреница, заяви Окабе. Тя добави, че ООН си е извадило поуки от трагедията в Сребреница и е взело мерки за предотвратяването на подобна трагедия в бъдеще. (Reuters, AFP - 08/06/07)
