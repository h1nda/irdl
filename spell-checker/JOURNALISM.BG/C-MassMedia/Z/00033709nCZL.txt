ЕК ще предложи европейски вариант на МВФ
					09/03/2010
					 
						БРЮКСЕЛ, Белгия -- Във вторник (9 март) еврокомисарят по икономическите и валутните въпроси Оли Рен възнамерява да информира Европейската комисия (ЕК) за предложение за създаването на европейски вариант на МВФ. Говорителят на Рен Амадеу Алтафах Тардио каза, че предложението има за цел да „засили икономическата координация и наблюдение на страните” в цяла Европа и по-специално в еврозоната, разтърсена напоследък от финансовата криза в Гърция. В интервю от понеделник за „Файненшъл Таймс Дойчланд” Рен обясни, че предоставянето на финансова помощ чрез заеми или гаранции посредством такъв инструмент ще включва „стриктни условия”. (АФП, Файненшъл Таймс - 08/03/10)
