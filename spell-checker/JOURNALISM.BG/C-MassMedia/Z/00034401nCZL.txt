Бечай: „Сърбия не може да спре интеграцията на Косово в ЕС” 
					03/05/2010
					 
						ПРИЩИНА, Косово -- Министърът на интеграцията Бесим Бечай каза в събота (1 май), че въпреки своите опити Сърбия няма да попречи на интеграцията на Косово в ЕС. „Белград иска да покаже, че Косово е нефункционираща и незаконна държава, [въпреки, че е] призната от 65 страни, включително и 22 държави, членки на ЕС”, каза Бечай. „Призовавам властите в Белград да се държат по европейски начин, за да ускорят процеса на интеграция в ЕС”, добави той. Във връзка с безвизовите пътувания той заяви: „Не мога да посоча някаква дата, но мога да заявя, че Косово е готово да получи пътна карта за либерализация на визовия режим”. Непризнаването на държавата от пет страни, членки на ЕС, усложни този процес. (Експрес, Телеграфи, Кохавижън - 02/05/10)
