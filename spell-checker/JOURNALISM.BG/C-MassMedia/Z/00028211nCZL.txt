Караджич отказа да се произнесе по новите обвинения в Хага
					29/10/2008
					 
						ХАГА, Холандия -- Във вторник (28 октомври) бившият босненски сръбски лидер Радован Караджич отказа да се произнесе по измененото обвинение срещу него на предварителното изслушване в Трибунала за военни престъпления в Хага. Съдия Иън Бономи му даде още две седмици. По време на краткото си появяване пред съда Караджич оспори процедурите по процеса, като заяви, че те са твърде бързи. "Не съм готов за това заседание", каза Караджич, като обясни, че е получил превода на сръбски на измененения обвинителен акт едва в понеделник. Той се оплака също така, че все още няма екип от правни съветници. Прокуратурата предяви своите обвинения срещу Караджич през септември в опит, както заявиха от там, да направят съдебните процедури по-експедитивни. Следващото предварително изслушване е насрочено за 20 януари. (Бета, Ройтерс, Блиц, РТРС, Макфакс, ДПА, АФП - 28/10/08)
