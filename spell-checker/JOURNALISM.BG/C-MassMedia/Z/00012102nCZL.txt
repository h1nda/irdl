Месич каза пред регионален форум, че сътрудничеството ще усили кандидатурите за членство в ЕС
					26/09/2004
					 
						ЗАГРЕБ, Хърватия -- Ефективното сътрудничество между страните от Югоизточна Европа и взаимните усилия за разрешаване на откритите проблеми доказват зрелостта на региона и неговата готовност за евентуална интеграция с ЕС, заяви хърватският президент Стипе Месич на регионална конференция в Загреб в събота (25 септември). Участваха представители на Босна и Херцеговина, Хърватия, Сърбия-Черна гора и на неправителствени организации. Месич подчерта необходимостта "да се избавят от наследството на миналото" и да търсят нови решения на отдавнашните проблеми, като изтъкна важността на сътрудничеството с трибунала на ООН за военните престъпления. Председателят на президентството на БиХ Сюлейман Тихич излезе със заявление в подкрепа по въпроса, призовавайки всички политически лидери в региона да окажат пълно сътрудничество на Хагския трибунал. (ХИНА, Pincom.info - 25/09/04)
