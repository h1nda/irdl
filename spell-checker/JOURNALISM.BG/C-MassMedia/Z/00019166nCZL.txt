Турция протестира срещу изпитанията на ракети от Северна Корея 
					06/07/2006
					 
						АНКАРА, Турция -- В сряда (5 юли) външното министерство изрази тревогата си във връзка с поредицата ракети, изстреляни от Северна Корея, като обвини Пхенян, че пренебрегва сигурността на съседите си. "Призоваваме севернокорейското правителство да сложи незабавно край на ракетната си програма, да спазва мораториума, който обяви в миналото, и да приеме Хагския кодекс на поведение срещу разпространението на балистични ракети," заяви Турция. 
						Също в сряда турският външен министър Абдула Гюл се срещна с държавния секретар Кондолиза Райс във Вашингтон, където двамата подписаха т. нар. "документ за стратегическа визия" с цел да се започне интензивен двустранен диалог на различни нива. Гюл каза, че документът отразява споделяните от страните ценности, като демокрация, човешки права и пазарна икономика. (АФП, EU Observer, НТВ - 05/07/06)
