Международната общност потвърждава подкрепата си за реформите в Македония
03/03/2003
 
СКОПИЕ, Македония -- Международната общност обяви, че продължава да подкрепя реформите в държавната администрация на Македония, по време на конференция в Скопие в петък (28 февруари). Конференцията бе по повод завършването на първия етап от проекта за повишаване качеството на работата на държавните служители, осъществяван със съдействието на британското правителство. Вторият етап ще започне следващия месец и ще продължи три години. Вицепремиерът на Македония Радмила Шекеринска отбеляза, че една от целите на проекта е създаването на ефективна, прозрачна и професионална държавна администрация, напълно способна да управлява процеса за присъединяване към ЕС. (Утрински весник - 03/03/03; Макфакс - 28/02/03)
