Солана потвърди подкрепата си за разговори между Белград и Прищина
02/10/2003
 
ПРИЩИНА, Косово, Сърбия-Черна гора -- Върховният представител на ЕС по въпросите на сигурността Хавиер Солана изрази силна подкрепа в сряда (1 октомври) за разговорите между Белград и Прищина, насрочени за 14 октомври във Виена. В писмо до говорителя на парламента, Неджат Дачи, Солана заяви, че приоритетът е изграждането на многоетническо общество в провинцията. Солана призова за по-добро изпълнение на Резолюция 1244 на ООН и заяви, че разговорите ще се съсредоточат върху технически въпроси. (Б92, Би Би Си, Танюг - 01/10/03)
