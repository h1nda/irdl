Хърватският премиер Санадер отново изложи правителствените приоритети
					08/06/2005
					 
						ЗАГРЕБ, Хърватия -- По време на посещение в мисията на ОССЕ в Загреб във вторник (7 юни) премиерът Иво Санадер отново потвърди, че помирението, сътрудничеството с трибунала на ООН, завръщането на бежанците, реституцията на имоти и евроатлантическата интеграция са правителствени приоритети и "правият път" за страната. Санадер заяви пред ръководителя на мисията на ОССЕ Хорхе Фуентес Монсонис-Виляйонга, че Загреб работи за нормализиране на отношенията със Сърбия и Черна гора и Босна и Херцеговина, тъй като това е ключът за стабилизиране на региона. (Вечерни лист - 08/06/05; ХИНA - 07/06/05)
