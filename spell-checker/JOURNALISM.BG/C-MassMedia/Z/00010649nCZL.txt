Хърватия ще кандидатства за домакинство на Форума на НАТО по сигурността, който ще се проведе догодина
30/04/2004
 
ЗАГРЕБ, Хърватия -- Правителството реши в четвъртък (29 април) да предложи домакинството си за Форума на НАТО по сигурността, заплануван за пролетта на 2005 г. Външният министър Миомир Жужул заяви, че събитието ще бъде една от най-важните прояви в политическата сфера. Генералният секретар на НАТО, Яп де Хоп Схефер ще председателства форума, на който ще присъстват между 200 и 300 участници.
Други новини: Хърватия ще заплати 198 000 евро на две сръбски деца, чието семейство е било убито от местните полицаи през 1991 г. Петима полицаи от резерва застреляли бащата в семейния дом в Загреб през декември 1991 г., после отвлекли съпругата му и 12-годишната им дъщеря и ги убили в околностите на града. Те бяха задържани, но местният съд прекрати делото на процедурно основание. (Виесник, Вечерни лист - 30/04/04; ХИНA, AФП, ЮПИ - 29/04/04)
