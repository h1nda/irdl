В Хърватия започна процесът за убийството на Пуканич 
					04/02/2010
					 
						ЗАГРЕБ, Хърватия -- Процесът срещу четирима заподозрени, обвинени в убийството на известния хърватски издател и журналист Иво Пуканич през 2008 г., започна в сряда (3 февруари) в Окръжния съд в Загреб. И четиримата обвиняеми заявиха, че са невинни. Други двама души ще бъдат съдени задочно: единият от тях е задържан под арест в Сърбия, а другият наскоро се предаде на босненската полиция. Пуканич, съсобственик и главен редактор на седмичника „Национал”, беше убит, когато автомобилът му бе взривен в центъра на Загреб на 23 октомври 2008 г. Заедно с него загина и маркетинговият директор на вестника Нико Франич. (ХРТ, Нова ТВ, Бета, РТС, Би Би Си - 03/02/10)
