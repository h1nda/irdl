ЕП одобри по-големи компенсации за България за АЕЦ "Козлодуй"
					21/05/2010
					 
						СОФИЯ, България -- Европейският парламент одобри в четвъртък (20 май) изплащането на допълнителни 300 млн. евро компенсации на България до 2013 г. за демонтирането на четирите най-стари реактора в атомната електроцентрала в Козлодуй. Решението бе формалност, но разчиства пътя за освобождаване на първия транш от 75 млн. евро тази година. Правителството смята да използва 40 % от компенсациите, или 120 млн. евро, за инвестиране в проекти за насърчаване на енергийната ефективност, а останалата сума -- за демонтиране на четирите реактора. (Дневник, Дарик, БНТ - 20/05/10)
