Албания представи приоритетите си като председател на форума на ОССЕ за сътрудничество в областта на сигурността
16/01/2003
 
ТИРАНА, Албания -- Като председател на форума на ОССЕ за сътрудничество в областта на сигурността, Албания ще работи за развитието на стратегията на ОССЕ срещу тероризма и трафика на хора. Това гласи бюлетин на външното министерство от сряда (15 януари). Тирана обещава по време на четиримесечното си председателство да се фокусира върху междудържавните преговори за контрола върху разпространението на оръжия и разоръжаването, както и върху изпълнението на Договора за конвенционалните оръжия в Европа, Договора за установяване на режима "Открито небе" и мерките за изграждане на доверие и сигурност. (ATA - 15/01/03)
