Гръцкият външен министър Бакоянис обеща подкрепа за кандидатурата на Турция за ЕС "при определени условия"
					25/02/2009
					 
						ВАШИНГТОН, Съединени щати -- Гръцкият външен министър Дора Бакоянис каза, че нейната страна е подкрепила присъединяването на Турция към ЕС, но предупреди, че тази подкрепа не е безусловна и зависи от волята на Анкара да изпълни своите ангажименти, съобщиха медиите във вторник (24 февруари). "Нашата подкрепа за Турция беше дадена при същите условия и принципи, които са валидни за всяка страна кандидатка", заяви тя в реч пред Института "Брукингс" във Вашингтон. Въпреки че членството в ЕС ще бъде от полза и за Турция, и за Европа, Бакоянис подчерта, че кандидатурата на Анкара е тясно обвързана с нейната "продължаваща окупация на Кипър". (Йени Шафак - 25/02/09; Си Ен Ей, Филелефтерос, Хюриет - 24/02/09)
