Джоана бе сменен като лидер на румънската СДП
					22/02/2010
					 
						БУКУРЕЩ, Румъния -- Бившият външен министър Мирча Джоана загуби лидерското място в Социалдемократическата партия (СДП) по време на партиен конгрес, който завърши в неделя сутринта (21 февруари). На мястото на Джоана ще застане депутатът Виктор Понта. СДП има нов шанс да покаже, че може да се промени и да приеме млад лидер, каза след обявяването на резултатите 37-годишният Понта. Той призова за вътрешно единство в партията, обхваната от дълбок разрив, след като Джоана загуби оспорваната надпревара за президентския пост срещу настоящия президент Траян Бъсеску през декември. Йон Илиеску, бивш президент на Румъния, обяви официално на конгреса, че се оттегля като почетен председател на СДП, но заяви, че ще остане неин член. (Евениментул Зилеи, Ромъния Либера - 22/02/10; AФП, АП - 21/02/10)
