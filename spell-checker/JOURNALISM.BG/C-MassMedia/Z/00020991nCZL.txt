ЕС спира засега понататъшното разширяване
					17/12/2006
					 
						БРЮКСЕЛ, Белгия -- Ръководителите на ЕС решиха в петък (15 декември) да задържат по-нататъшното разширяване, докато Съюзът не реши своите институционални проблеми. В края на двудневната среща на високо равнище на ЕС, председателят на Европейската комисия Жозе Мануел Барозу заяви, че блокът трябва първо да подреди собствения си дом и че лидерите трябва да убедят своите страни за придобивките от разширяването. 
						Ръководителите на ЕС също решиха на срещата да прекратят преговорите с Турция по осем от 35-те преговорни глави. Тази стъпка бе предприета в знак на протест срещу отказа на Турция да отмени ограниченията върху търговията с Кипър. Британският премиер Тони Блеър отлетя за Анкара веднага след края на срещата. На пресконференция с турски официални представители той подчерта значението на кандидатурата на Турция за членство в ЕС и изрази силна подкрепа за усилията на страната да се присъедини към Съюза. Той също загатна, че Лондон може да въведе директни полети до окупирания от Турция Северен Кипър. (Ройтерс, AП, Заман, НТВ, Джихан -- 16/12/06; Ройтерс, AФП -- 15/12/06)
