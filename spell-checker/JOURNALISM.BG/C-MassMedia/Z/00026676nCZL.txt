Сръбската СДП отново оспори валидността на ССА
					05/06/2008
					 
						БЕЛГАРАД, Сърбия – След анализ на неотдавна подписаното Споразумение за стабилизация и асоцииране (ССА) с ЕС Сръбската демократическа партия (СДП) излезе в сряда (4 юни) със заключение, че то е юридически невалидно. „Според Виенската конвенция в момента на ратификацията му в сръбския парламент договарящите страни трябва да имат пълно съгласие по текста на споразумението. Освен това, за да бъде ратифицирано ССА, текстът му трябва напълно да съответства на сръбската конституция. Съществуват ясни и прости условия", заявиха експертите на СДП. Партията призова за по-нататъшни преговори с ЕС за изясняване на тези неясноти. (Танюг, Б92, Бета - 04/06/08)
