Черногорски представител повдига въпроса за евентуален референдум за независимост
					
				
					22/08/2004
				
				 
					
							ПОДГОРИЦА, Сърбия-Черна гора – Заместник-председателят на черногорския парламент Драган Куйович каза в петък (20 август), че е възможна кампания за референдум по статута на Черна гора, ако Сърбия отхвърли инициативата за разговори по бъдещето на федерални съюз. Предупреждението на Куйович стана два дни, след като представители на сръбското правителство отхвърлиха възможността да бъдат проведени двустранни разговори през септември.
						
					
							В други новини, черногорската полиция арестува бивш член на разформированата Армия за освобождение на Косово. Според съобщенията от петък, Антон Лека, известен като Пинчо, бе задържан близо до Подгорица във вторник със сръбска заповед за арест. (Бета, Б92, AФП - 20/08/04)
