Буш и Ердоган обсъждат двустранните отношения, Ирак и Кипър
15/05/2003
 
ВАШИНГТОН, САЩ -- В сряда (14 май) президентът Джордж Буш и турският премиер Реджеп Тайип Ердоган обсъдиха отношенията между двете страни, а така също и положението в Кипър, Ирак и Близкия Изток. Според говорителя на Белия дом Ари Флайшер двамата ръководители са отбелязали свободното преминаване между двете части на Кипър и са изразили надежда, че ще бъде намерено трайно решение за обединяването на острова. Буш е препотвърдил американската подкрепа за плана на ООН по Кипър.
Също в сряда от канцеларията на италианския премиер Силвио Берлускони отрекоха съобщенията в турския вестник &lt;I&gt;Хюрриет&lt;/I&gt;, според които Берлускони е казал, че членството на Турция в ЕС не е свързано с решаването на кипърския спор. (АФП, Анадолска агенция, СНА, НТВ - 14/05/03)
