Според полицията на РС Караджич и Младич не са в БиХ
22/06/2004
 
БАНЯ ЛУКА, Босна и Херцеговина (БиХ) -- Шефът на полицията на Република Сръбска (РС) заяви в понеделник (21 юни), че Радован Караджич и неговият военновременен командир Ратко Младич са напуснали страната. Радомир Ниегус заяви категорично, че двамата най-издирвани заподозрени във военни престъпления не са посещавали от дълго време босненско-сръбската автономна област. Той допълни обаче, че неговата служба е успяла да локализира 16 други обвинени и може да арестува някои от тях преди срещата на високо равнище на НАТО по-късно този месец.
Други новини: Премиерът на РС Драган Микеревич се срещна със своя сръбски колега Воислав Кощуница в Белград в понеделник. Те са обсъдили въпроси, свързани с програмата на НАТО "Партньорство за мир" и са постигнали съгласие, че са нужни допълнителни стъпки за засилване на двустранното и регионалното сътрудничество. (Ройтърс, АФП, Pincom.info, Фена, ПБС БиХ, правителствен уеб-сайт на правителството на РС, Сърна - 21/06/04)
