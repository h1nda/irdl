Албания потвърди втори случай на птичи грип H5N1 
					23/03/2006
					 
						ТИРАНА, Албания -- Министърът на земеделието Йемин Гяна потвърди в сряда (22 март), че е установен втори случай на силно патогенния щам H5N1 на птичия грип сред мъртви домашни птици в Пез-Хелмес, на 10 км източно от Тирана. По-рано този месец щамът бе открит при пиле в Саранда, крайбрежен град на около 50 км северно от гръцката граница. 
						Също в сряда Румъния потвърди, че е установено ново огнище на птичи грип. Властите съобщиха, че щамът H5N1 е открит при 12 домашни птици в село Мъгуреле, близо до Букурещ. Районът е поставен под карантина и се унищожават домашните птици. (Албейниън Нюз - 23/03/06; AФП - 22/03/06)
