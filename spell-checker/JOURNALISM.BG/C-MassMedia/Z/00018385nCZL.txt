С конференция в Румъния бе отбелязан краят на румънското председателство на ИЧИС 
					27/04/2006
					 
						БУКУРЕЩ, Румъния -- В сряда (26 април) на среща на външните министри от Инициативата за черноморско икономическо сътрудничество (ИЧИС) бе отбелязан краят на шестмесечния мандат на Румъния като председател на ИЧИС. Русия поема този пост от 1 май. Участниците в срещата обсъдиха конкретни проекти, насочени към развитие на транспорта, енергетиката, телекомуникациите, търговията и митническата дейност. Те потвърдиха и ангажимента си към укрепването на регионалната сигурност и стабилност чрез действия срещу трансграничната престъпност, нелегалния трафик на хора и тероризма. (Найн О'Клок - 27/04/06; Ромпрес, БНР, АНА - 26/04/06)
