Идентифицирани бяха останките на петима кипърски гърци
					10/08/2009
					 
						НИКОЗИЯ, Кипър -- Останките на петима кипърски гръцки военнопленници, водещи се за изчезнали от 1974 г., бяха открити в масов гроб в с. Цикас, Северен Кипър. Според разследващата Комисия за изчезналите лица (КИЛ) жертвите, които са изчезнали след пристигането на турските сили на острова, са били идентифицирани чрез ДНК тестове. Помощник-членът на кипърската гръцка КИЛ, Ксенофон Калис, каза в неделя (9 август), че в същия гроб са открити останките и на други 14 жертви, но те още не са идентифицирани. (ДПA - 10/08/09; AНA-MПA - 09/08/09)
