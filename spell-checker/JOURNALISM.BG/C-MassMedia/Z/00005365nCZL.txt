Започва срещата за разширяване на ЕС, САЩ лобират настойчиво за Турция
12/12/2002
 
КОПЕНХАГЕН, Дания -- Късно в четвъртък (12 декември) ще бъде открита дългоочакваната среща на високо равнище за разширяването на ЕС, при натиск от страна на САЩ на Турция да бъде предложена конкретна дата за присъединяване. Повечето от лидерите на ЕС подкрепят предложението на Германия и Франция Анкара да започне процеса на присъединяване през 2005 г. Но турското правителство заяви нееднократно, че няма да приеме предложение за дата след месец май 2004 г. В сряда, американският президент Джордж Буш телефонира на френския президент Жак Ширак и датския министър-председател Андерс Фог Расмусен, с молба да преразгледат позициите си. Също в сряда, британският външен министър Джак Строу заяви, че мястото на Турция е в ЕС. Неговите коментари показват промяна от последната позиция на Лондон. (Търкиш дейли нюз, Ройтерс - 12/12/02; Анадолска агенция, Дюня, АФП, БиБиСи - 11/12/02)
