Дел Понте призовава Хърватия да открие Готовина до края на ноември 
					12/10/2004
					 
						ЗАГРЕБ, Хърватия -- Главният прокурор на Трибунала на ООН за военни престъпления Карла дел Понте заяви в понеделник (11 октомври), че се надява хърватските власти да задържат укриващия се генерал Анте Готовина до 23 ноември. Това е денят, в който тя ще представи доклад по сътрудничеството с Трибунала пред Съвета за сигурност на ООН. 
						Дел Понте освен това заяви, че босненско-сръбският полковник Любиша Беара, който бе екстрадиран от Белград в Хага в края на седмицата, не се е предал, а е бил арестуван. Според нея сръбската полиция е задържала Беара въз основа на информация, която тя е подала на правителството. (Виесник, Вечерни лист - 12/10/04; ХИНА, ХРТ, Б92, Танюг - 11/10/04)
