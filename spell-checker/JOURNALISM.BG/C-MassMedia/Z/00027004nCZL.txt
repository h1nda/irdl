На фона на протести в Турция започна откритото заседание на съда по делото за убийството на Динк
					08/07/2008
					 
						АНКАРА, Турция -- Първото открито заседание по делото за убийството на турския журналист от арменски произход Хрант Динк започна в Истанбул в понеделник (7 юли). Съдът ще изслуша 19-те обвиняеми, които ще отговарят по обвинения в заговор за убийството на Динк. Въоръжен мъж застреля главния редактор на турско-арменския седмичник "Агос" на 19 януари 2007 г. пред офиса на вестника. Предишните пет заседания на съда бяха закрити за пресата и наблюдателите, тъй като обвиняемият за убийството Огюн Самаст не беше навършил 18 години. Пред съда група демонстранти протестираха срещу бавния ход на делото и настояха да се въздаде правосъдие. Процесът започна през юли 2007 г.
						Други новини -- Горски пожар причини в понеделник (7 юли) смъртта на две жени в южната провинция Мерсин, съобщиха турските медии. Пламъците избухнали в гора, но бързо се разпространили в населените райони, причинявайки смъртта на двете жени и наранявания на няколко други селяни в окръг Гюлнар. (Хюриет, Заман - 08/07/08, Инфомационна агенция Доган, АФП - 07/07/08)
