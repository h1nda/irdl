Трибуналът на ООН потвърди присъдите на босненски хървати
					04/05/2006
					 
						ХАГА, Холандия -- Апелативният състав на Трибунала на ООН за военни престъпления реши в сряда (3 май) да потвърди присъдите на двама босненски хървати, осъдени за преследване, измъчване и експулсиране на мюсюлмани в района на Мостар. Младен Налетилич и Винко Мартинович, бивши командири, бяха обвинени през 2003 г. и осъдени съответно на 20 и 18 години затвор за военни престъпления, извършени през 1993 г. Съдиите признаха, че е имало известни грешки в съдебния процес, но стигнаха до заключението, че присъдите са "в рамките на допустимите решения, които всеки редовен съд би могъл да произнесе". 
						Също в сряда трима души, заподозрени в тероризъм -- босненският гражданин Байро Иканович, турският гражданин Джесур Абдулкадир и шведският гражданин Мирсад Бекташевич -- не се признаха за виновни по обвинения в тежки углавни престъпления пред Съда на БиХ. Те бяха арестувани преди почти шест месеца в кантона Сараево и бяха свързани с предполагаем терористичен заговор в Дания. (Независне Новине - 04/05/06; Ройтерс, Уеб сайт на МНСБЮ, Фена, ХИНА, ПБС БиХ - 03/05/06)
