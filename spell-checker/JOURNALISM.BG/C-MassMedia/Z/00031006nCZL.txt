Албания съобщи за първия си случай на свински грип
					21/07/2009
					 
						ТИРАНА, Албания -- Здравните власти потвърдиха в понеделник (20 юли) първия за страната случай на заболяване от грипа H1N1. Студент, на 20 години от Гирокастро, е дал положителен резултат за вируса от група от 80 съмнителни случая. Състоянието на пациента е стабилно, съобщиха властите. По-рано същия ден министърът на здравеопазването Анила Годо предупреди за възможна епидемия от свински грип в Албания, като се има предвид броят на случаите в съседните страни. (Шекули, Ора Нюз, Болкън Уеб, Топ Нюз - 20/07/09)
