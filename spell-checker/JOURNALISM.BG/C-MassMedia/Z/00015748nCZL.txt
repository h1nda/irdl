Според полицията нивото на престъпността в Загреб е спаднало значително
					29/08/2005
					 
						ЗАГРЕБ, Хърватия – Хърватската полиция съобщи в края на миналата седмица, че нивото на престъпността в Загреб е спаднало с 20 % за периода от януари до юли, в сравнение със същия период на миналата година. Представителите на полицията отдадоха това на персоналните промени, модернизацията на оборудването и сътрудничеството с местните власти, медиите и обществеността.
						Други новини -- Президентът на "Прозрачност без граници" за Хърватия Зорислав Антун Петрович ще заведе дело срещу хърватската даржавна телевизия ХРТ заради отказ за предоставяне на информация, поискана от неправителствената организация. Петрович заяви пред репортери в събота (27 август), че ХРТ не е отговорила на молбата за информация на "Прозрачност без граници" относно разходите на партиите и независимите кандидати по време на местните избори през май. Петрович твърди, че ХРТ попада в списъка на публичните институции, които по закон трябва да отговарят на такива въпроси. (Нови лист, index.hr, ХИНА - 28/08/05)
