Съдебният процес срещу Готовина ще започне във вторник в Хага
					09/03/2008
					 
						ХАГА, Холандия -- Хърватският генерал от резерва Анте Готовина и други двама генерали ще се явят пред Хагския трибунал за военни престъпления във вторник (11 март), съобщи председателстващият съдия Алфонс Ори на заседание преди процеса в петък (7 март). Готовина, Иван Чермак и Младен Маркач са обвинени във военни престъпления и престъпления срещу човечеството, извършени по време на операция "Буря" през 1995 г. Между 150 000 и 200 000 етнически сърби са избягали по време на операцията, а повече от 150 сръбски цивилни лица са били убити. (AФП, Вечерни Лист, ХИНА, Javno.com - 07/03/08)
