Албанската опозиция планира демонстрация в подкрепа на НАТО
					01/04/2008
					 
						ТИРАНА, Албания -- Опозиционната Социалистическа партия (СП) планира провеждането на голяма демонстрация в петък (4 април) на главния площад на Тирана в подкрепа на кандидатурата на Албания за членство в НАТО. Лидерът на СП Еди Рама покани обществеността на събитието, като заяви, че то е в чест на очакваната покана от НАТО.
						В същото време СП ще използва демонстрацията, за да подчертае своето противопоставяне на правителството на министър-председателя Сали Бериша, заяви Рама. (Шекули, Шкип, Газета Шкиптаре, Емисия на Би Би Си на албански език - 01/04/08; BalkanWeb, Гласът на Америка - 31/03/08)
