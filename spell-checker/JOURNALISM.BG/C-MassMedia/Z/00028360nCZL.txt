Румънското правителство отмени отлагането на увеличението на заплатите на учителите
					12/11/2008
					 
						БУКУРЕЩ, Румъния -- Правителството уведоми Конституционния съд във вторник (11 ноември), че отхвърля мярката, която би отложила 50% увеличение на заплатите на учителите до април 2009 г. Решението, взето по време на заседание на кабинета в понеделник, ще бъде публикувано официално. Конституционният съд трябваше да реши във вторник дали мярката е конституционна или не, но дебатът бе отложен, след като се получи информация за решението на правителството. В понеделник кабинетът одобри увеличение с 28% на заплатите на учителите, което да се приложи постепенно на два етапа, през март и през септември 2009 г. Профсъюзът на учителите отхвърли предложението, определяйки го като "подигравка". Те заявиха, че ще продължат протестите според предварителния план.
						Други новини -- Началникът на генералния щаб на румънската армия адмирал Георге Марин бе в Белград във вторник, за да се срещне със своя сръбски колега генерал Здравко Понос. Те са обсъдили начините за укрепване на двустранното военно сътрудничество и са обменили опит по отношение на реформата във въоръжените сили както и мнения по текущото военно и политическо положение в региона. Понос и Марин са били единодушни, че бъдещото сътрудничество между техните въоръжени сили трябва да се съсредоточи върху обучението и съвместните учения. (Романия Либера, Гандул, Найн O'клок - 12/11/08; Meдиафакс, Hotnews, Зиаре, Taнюг, Б92 - 11/11/08)
