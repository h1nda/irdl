Мъж загина при наводнение в Гърция
					26/10/2009
					 
						АТИНА, Гърция -- Един човек е загинал, а друг е изчезнал, след като поройните дъждове в неделя (25 октомври) наводниха пътища, градове и селскостопански земи в цялата страна. Тялото на 41-годишен мъж бе извадено от Егейско море близо до централния град Волос. Той се удавил, когато лодката му се преобърнала. Спасителни отряди, огнеборци и полицейски служители издирват 46-годишен таксиметров шофьор, чието такси бе намерено в района на Пиерия, поразен най-тежко от наводненията. Десет души бяха спасени от автомобили, отнесени в река. Проливните дъждове ще продължат до понеделник. (Ройтерс, АНА-МПА - 25/10/09)
