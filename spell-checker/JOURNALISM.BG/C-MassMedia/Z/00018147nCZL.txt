Според съобщенията прокурори от БиХ ще обвинят петима души в тероризъм
					05/04/2006
					 
						САРАЕВО, Босна и Херцеговина (БиХ) -- Източници, цитирани в броя на "Независне Новине" от сряда (5 април), твърдят, че прокурори от БиХ възнамеряват да заведат дела срещу петима души, заподозрени в терористични действия. Според съобщенията трима граждани на БиХ -- Алмир Байрич, Байра Иканович и Сенад Хусанович, заедно с турския гражданин Джесур Абдулкадир и шведския гражданин Мирсад Бекташевич -- са били замесени в терористичен заговор в Дания. Те бяха задържани миналия ноевмри в сараевския кантон.
						Други новини -- Апелативната камара към Съда на БиХ потвърди във вторник петгодишната присъда, издадена срещу бившия ислямски боец Абдуладхим Мактуф за военни престъпления, извършени в Травник. Съдът на БиХ издаде първоначалната присъда през 2005 г. Мактуф, бивш член на подразделението на муджахидините в армията на БиХ, бе осъден за отвличане, държане в плен и изтезаване на петима хърватски граждани през октомври 1993 г. (Независне Новине - 05/04/06; ПБС БиХ - 04/04/06)
