Хърватия обещава да подпомогне БиХ в процеса на присъединяване към ЕС
26/02/2004
 
МОСТАР, Босна и Херцеговина (БиХ) -- Премиерът Аднан Терзич се срещна в сряда (25 февруари) с хърватския си колега Иво Санадер, който го увери, че страната му ще помогне на БиХ в усилията й за подписване на Споразумението за стабилизация и асоцииране с ЕС. Като отбеляза общата им история, Санадер каза че страните ще споделят общо бъдеще в съюза.
Други новини: Хърватското правителство предлага неотложна парламентарна процедура за приемане на изменения в закона за пенсионното осигуряване. Санадер заяви, че с промените средните пенсии ще се увеличат с над 6 %. (Вйесник, Вечерни лист - 26/02/04; ХИНА, ХРT - 25/02/04)
