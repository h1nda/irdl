Гюл заяви, че Турция се движи по пътя на реформите
					24/04/2005
					 
						ВИЛНЮС, Литва -- Турският министър на външните работи Абдуллах Гюл каза в петък (22 април), че неговата страна се движи по пътя на демократическите реформи, необходими за членството в ЕС. Той отрече съобщенията за забавяне на процеса, като заяви, че присъединяването към ЕС продължава да бъде главен приоритет на правителството и решимостта му за постигане на тази цел остава непроменена. Съветът за асоцииране на Турция с ЕС трябва да проведе заседание в Люксембург във вторник, за да обсъди подготовката за започване на присъединителните преговори през есента. Гюл бе във Вилнюс за участие в неофициална среща на външните министри на НАТО. (AФП - 22/04/05)
