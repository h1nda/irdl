Хърватия съобщава, че мъртъв лебед е заразен с вируса H5
					26/02/2006
					 
						ЗАГРЕБ, Хърватия -- Властите съобщиха в петък (24 февруари) за втори случай на птичи грип, след като вирусът H5 е бил открит в мъртъв лебед, намерен близо до град Трогир на адриатическото крайбрежие. Очакват се резултатите от по-нататъшните изследвания, за да се определи дали това е бил смъртоносният щам H5N1 на вируса. Трогир е близо до остров Чиово, където преди няколко дни бе намерен мъртъв лебед, заразен с H5N1. 
						Междувременно Македония съобщи в събота, че намерените два мъртви лебеда в езерото Дойран в югоизточната част на страната не са били болни от птичи грип. Македония е една от малкото страни в региона, където все още не са открити случаи на птичи грип. (A1 ТВ - 25/02/06; ХИНА, ХРТ - 24/02/06)
