Процесът срещу Воислав Шешел в МНСБЮ ще бъде открит на 27 ноември
					10/11/2006
					 
						ХАГА, Холандия -- Международният наказателен съд за бивша Югославия (МНСБЮ) заяви в четвъртък (9 ноември), че процесът срещу сръбския политик ултранационалист Воислав Шешел ще започне на 27 ноември. Говорителят на МНСБЮ Антон Никифоров заяви, че Трибуналът е решил да оттегли 5 от 14-те обвинения срещу Шешел, който е обвинен, че е подпомогнал заговор за убийство, изтезания и незаконно държане в плен на лица от несръбски произход по време на конфликта от 90-те години в бивша Югославия. Той се предаде на МНСБЮ през 2003 г., но не се призна за виновен по никое от обвиненията. Очаква се процесът да продължи една година. (AП, Макфакс, Фокус - 09/11/06)
