Гърция ще потърси турска помощ за олимпийската сигурност
13/07/2004
 
АТИНА, Гърция -- Министърът на обществения ред Йоргос Вулгаракис пристигна в Истанбул в понеделник (12 юли), за да търси съдействие от Турция за гарантиране на сигурността на Лятната олимпиада, която започва след месец. Той ще проведе разговори с турските власти, които ще споделят опита си при гарантиране на сигурността на прояви от широк обществен интерес като, например, Срещата на върха на НАТО. Гърция работи с НАТО и няколко отделни държави за осигуряване на пълна безопасност по време на Игрите. (Анадолска агенция - 12/07/04)
