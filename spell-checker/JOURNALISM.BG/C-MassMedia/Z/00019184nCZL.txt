Шефът на граничната полиция в България се срещна с посланиците от ЕС
					07/07/2006
					 
						СОФИЯ, България -- Шефът на граничната полиция Красимир Петров се срещна в четвъртък (6 юли) с посланиците от ЕС в България, за да ги запознае с напредъка, постигнат в борбата с незаконния трафик на наркотици и хора. Петров отбеляза, че от началото на годината граничната полиция е попречила на 5800 души, главно криминално проявени, да избягат от България, като същевременно не е позволила на други 2200 нелегални имигранти да влязат в страната. Той отбеляза също значителния спад на броя на българите, депортирани от страни членки на ЕС. (Медиапул, news.bg, Новините - 06/07/06)
