Тадич призова правителството да сътрудничи с трибунала на ООН
					16/01/2005
					 
						БЕЛГРАД, Сърбия-Черна гора -- Сръбският президент Борис Тадич призова в петък (14 януари) правителството в Белград да изготви ясен план за сътрудничество с трибунала на ООН за военните престъпления. Един ден, след като Вашингтон обяви, че спира помощ от 10 млн. долара, президентът предупреди, че сегашната политика на недостатъчно сътрудничество е вкарала страната в международна изолация. Посланикът на САЩ в Белград Майкъл Полт каза, че Вашингтон ще изтегли техническите си съветници от редица сръбски министерства. Ще бъдат също така преустановени усилията за възстановяване на полетите на сръбските авиолинии до САЩ. 
						В други новини, стачка на пилотите на сръбските авиолинии блокира за втори ден полетите в събота. Пилотите настояват да получат неизплатените си заплати, но правителството отказва да преговаря, обявявайки стачката за незаконна. (AФП, Данас - 15/01/05; Ройтерс, АФП, Танюг, Б92 - 14/01/05)
