Турски войници убиха трима маоистки бойци
					18/10/2005
					 
						АНКАРА, Турция -- Войници убиха трима леви екстремисти в Източна Турция, съобщи правителството в понеделник (17 октомври). Тримата са идентифицирани като членове на “Народноосвободителната армия на Маоистката комунистическа партия” и са загинали в престрелка близо до село Гьозелер в провинция Тунджели по време на операция на армията срещу терористичната Кюрдска работническа партия (ПКК). 
						Също в понеделник ПКК пое отговорност за взривяването на бензиностанция в Истанбул. Петима души бяха ранени при атентата в неделя. (Ройтерс, АФП - 17/10/05)
