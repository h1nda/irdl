Македонската полиция залови 44 кг хероин
					26/11/2009
					 
						СКОПИЕ, Македония -- Полицията съобщи в сряда (25 ноември), че е заловила 44 кг висококачествен хероин, за който се предполага, че е бил предназначен за италианския пазар. Хероинът е на стойност повече от 2 милиона евро. Полицията заяви, че го е открила във вторник вечерта в камион, пътуващ от Турция през Гърция. Осем македонски граждани са арестувани. Конфискувани са също оръжие и боеприпаси. (Макфакс, A1, МИА - 25/11/09)
