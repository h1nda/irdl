Борисова беше одобрена за нов министър на здравеопазването на България
					22/04/2010
					 
						СОФИЯ, България -- В сряда (21 април) парламентът одобри назначаването на Анна-Мария Борисова за нов министър на здравеопазването с подкрепата на депутатите от Граждани за европейско развитие на България (ГЕРБ), „Атака” и "Синята коалиция". Борисова поема поста, овакантен от Божидар Нанев, който подаде оставка, след като прокуратурата му повдигна обвинение във връзка със сделки за доставка на медикаменти, които са стрували на държавата загуби от около 1,75 милиона евро.
						Други новини от сряда -- Парламентът отхвърли ветото на президента Георги Първанов, наложено на промените в наказателнопроцесуалния кодекс. ГЕРБ и Демократи за силна България настояват, че промените ще гарантират по-ефикасен съдебен процес, но опозиционната Българска социалистическа партия възнамерява да ги оспори в Конституционния съд. (Медиапул - 22/04/10; Фокус, Дарик, бТВ, Investor.bg, Дневник - 21/04/10)
