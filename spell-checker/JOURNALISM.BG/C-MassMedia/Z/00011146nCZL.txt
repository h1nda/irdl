Предполагаемият архитект на убийството на Джинджич пледира невинен
15/06/2004
 
БЕЛГРАД, Сърбия-Черна Гора -- Милорад "Легия" Лукович, бивш командир на отряд за специални операции и известен бос от подземния свят, се яви пред съд в Белград в понеделник (14 юни) и пледира невинен във връзка с убийството през март 2003 г. на премиера Зоран Джинджич. Лукович заяви пред съдиите, че няма нищо общо с убийството и се опита да се дистанцира от престъпния клан "Земун", който според правителството е замесен в убийството. Отделно от това, той се опита да замеси някои от най-близките сътрудници на Джинджич в търговия с наркотици, заявявайки, че те са му дали указания да продава задържан от полицията хероин зад граница, за да набира средства за държавата. (Вашингтон Пост, АФП, АП, Си Ен Ен, Б92, Танюг - 14/06/04)
