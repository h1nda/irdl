Турският министър Гюл призова за по-добра интеграция на турските емигранти в Германия 
					21/11/2005
					 
						БЕРЛИН, Германия -- Турските емигранти в Германия трябва да положат повече усилия да се интегрират в германското общество, каза към края на тридневното си посещение в Берлин турският външен министър Абдула Гюл в неделя (20 ноември). Той призова сънародниците си да изучават немски език и да повишават знанията си за местните закони и обичаи. Същевременно Гюл предупреди немското правителство, че огромното турско малцинство там не трябва да се чувства изолирано.
						Други новини -- Турската полиция обяви в неделя (20 ноември), че е задържала 12 души при незаконни демонстрации в Истанбул. Митингите са се състояли в три квартала в знак на протест срещу неотдавнашните събития в югоизточната част на страната, където седем души загинаха, а над 20 бяха ранени при сблъсъци между прокюрдски демонстранти и турските сили за сигурност. (AФП - 21/11/05; TurkishPress.com - 20/11/05)
