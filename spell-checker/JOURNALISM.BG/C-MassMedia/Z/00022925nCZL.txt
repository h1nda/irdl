Генералният секретар на НАТО потвърди подкрепата на Алианса за нова резолюция на ООН за Косово
					17/06/2007
					 
						БРЮКСЕЛ, Белгия -- Генералният секретар на НАТО Яп де Хоп Схефер потвърди подкрепата на Алианса в петък (15 юни) за бързо приемане на нова резолюция на Съвета за сигурност на ООН на основата на плана на специалния пратеник на ООН Марти Ахтисаари. В изявление в края на двудневна неформална среща на министрите на отбраната на страните-членки на НАТО в Брюксел, той каза, че това ще гарантира постоянното икономическо и политическо развитие на провинцията, както и регионалната стабилност. Той също подчерта, че КФОР ще реагират твърдо на всяка провокация. 
						Командващият Южното крило на НАТО американският адмирал Хари Улрих направи подобно изявление в петък по време на посещението си в Белград. Той увери официалните представители, че КФОР са решени да защитят сръбското население и сръбското културно и историческо наследство в Косово. (Танюг, Бета - 15/06/07)
