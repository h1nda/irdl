Изследователски институт в БиХ призовава към конституционни промени
17/11/2003
 
САРАЕВО, Босна и Херцеговина (Бих) -- Сдружението на интелектуалци Кръг 99 проведе среща в неделя (16 ноември) и обсъди законодателни промени на ниво държава и автономни области в БиХ. Организацията настоява за значителни конституционни промени, заявявайки, че в сегашния си вид основният закон препятства административното, политическото и икономическо развитие на страната.
Други новини: жителите на район Север на Мостар проведоха референдум в събота, с надеждата че ще запазят своята независимост. Повече от 98 % са гласували за независимост. Хърватските общности в доминирания от мюсюлманите район не участваха в гласуването.
Междувременно в неделя Асоциацията на бившите лагеристи в Република Сръбска заяви, че Трибуналът на ООН за военни престъпления в Хага ще започне да разследва предполагаеми сътрудници на бившия босненски военновременен ръководител Алиа Изетбегович, който почина миналия месец. Според асоциацията кончината ще открие възможност сътрудниците на Изетбегович "да отговарят пред Трибунала в Хага". (БХТВ1, ХИНА, СРНА, Би Би Си - 16/11/03, Хърватско радио Херцег Босна - 15/11/03)
