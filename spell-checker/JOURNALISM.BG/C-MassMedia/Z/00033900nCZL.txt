Косово работи по попълването на въпросника на ЕС
					23/03/2010
					 
						ПРИЩИНА, Косово -- Правителството иска въпросникът за търговията със страните от ЕС да бъде изпратен на блока не по-късно от 7 април, каза министър-председателят Хашим Тачи на заседание на кабинета в понеделник (22 март). Тачи добави, че въпросникът от ЕС е важен и включва много от елементите на Споразумението за стабилизация и асоцииране. Министърът на търговията на Косово Лутфи Жарку координира работната група, която попълва 33-те глави на въпросника. ЕК е дала на Косово краен срок до 15 април. (Зери, Коха Диторе, Експрес - 23/03/10; КТВ, РТК - 22/03/10)
