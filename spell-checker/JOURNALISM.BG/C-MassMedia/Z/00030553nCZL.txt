ЕСПЧ взе решение срещу Турция по важно дело
					10/06/2009
					 
						ПАРИЖ, Франция -- Европейският съд за правата на човека (ЕСПЧ) постанови във вторник (9 юни) решение срещу Турция за това, че не е защитила жена от домашно насилие. ЕСПЧ отсъди, че държавата е отказала на гражданин "право на живот", като не е успяла да предотврати убийството й от нейния зет. Според решението Турция също така е нарушила Европейската конвенция за човешките права, която забранява мъчението, нечовешкото отношение и дискриминацията. Делото бе заведено от дъщерята на жертвата Нахиде Опуз, чийто бивш съпруг, Хюсеин Опуз, застреля нейната майка през 2002 г. Двете жени са били многократно подлагани на насилие от Опуз, като в няколко случая са им били нанасяни опасни за живота травми. Въпреки техните многократни оплаквания, властите не са успели да им осигурят защита заради "всеобщата и дискриминираща съдебна пасивност" в Турция, се посочва в решението. (Хюриет - 10/06/09; ТРТ, Ройтерс, Би Би Си, Си Ен Ен - 09/06/09)
