Румънските профсъюзи заплашиха с масови протести
					19/01/2010
					 
						БУКУРЕЩ, Румъния -- Най-големият профсъюз в страната, „Картел Алфа”, обяви в понеделник (18 януари) планове за започване на протести срещу политиката на трудова заетост на правителството. Председателят на профсъюза Богдан Хосу каза, че нивото на безработицата се покачва и ще достигне 200 000 души в началото на февруари. Хосу призова правителството да приеме допълнителни мерки за запазване на работните места, като възможността за „техническа безработица”, която позволява работниците да излизат в неплатен отпуск за неопределен период от време. Хосу обеща обща стачка, ако правителството не сътрудничи. (Котидианул, Финанчиарул, Зиаре - 19/01/10; Hotnews.ro, Гъндул - 18/01/10)
