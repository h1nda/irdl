Двама туристи все още са в неизвестност след потъването на гръцки пътнически кораб
					10/04/2007
					 
						АТИНА, Гърция -- Според съобщения в местните медии двама френски туристи – мъж и неговата непълнолетна дъщеря – все още са в неизвестност, след като пътническият кораб „Сий Даймънд” потъна в близост до гръцкия остров Санторини рано сутринта в петък (6 април). Повече от 1 500-те туристи и членове на екипажа бяха евакуирани, след като корабът се натъкна на риф предния ден и започна да потъва. Докато водолази и подводница робот продължават търсенето на липсващите двама пасажери и на корабната "черна кутия", според съобщенията властите са започнали криминално разследване срещу капитана и петима членове на екипажа. (Нафтемпорики - 10/04/07; АНА-МПА, ЕРТ - 09/04/07)
