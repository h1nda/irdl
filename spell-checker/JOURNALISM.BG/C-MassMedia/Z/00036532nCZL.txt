Датата на хърватския референдум бе променена
					29/10/2010
					 
						ЗАГРЕБ, Хърватия -- Кабинетът одобри в четвъртък (28 октомври) предложение за провеждане на законово обвързващ референдум за присъединяването към ЕС до 30 дни след подписването на договора. Това се различава от настоящото законодателство, според което референдумът следва да се проведе преди подписването на договора. По-рано тази година парламентът одобри изменение на конституцията, което облекчава правилника за провеждане на референдуми и намалява необходимия за приемане кворум на 50 % плюс един от действителните гласове, вместо от броя на всички регистрирани избиратели.
						Във връзка с това Весна Пушич, председател на комисията за наблюдаване на преговорите с ЕС, заяви в четвъртък, че на 5 ноември ще бъдат затворени още три глави от преговорите на Загреб с ЕС. С това за закриване ще останат още десет глави. (Национал, Index.hr - 28/10/10)
