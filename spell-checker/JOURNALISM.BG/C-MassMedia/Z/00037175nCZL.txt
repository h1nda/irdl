НАТО ще изтегли още войски от Косово 
					25/01/2011
					 
						БРЮКСЕЛ, Белгия -- От 1 март НАТО ще намали числеността на своите военни части в Косово от сегашните 10 000 на 5 000 души, каза в понеделник (24 януари) генералният секретар Андерс Фог Расмусен на пресконференция в Брюксел. Той не потвърди дали военното присъствие на Франция в северната част на страната ще бъде заменено от войски на САЩ. Расмусен потвърди също, че сътрудничеството с полицията на Косово и с ЮЛЕКС продължава в интерес на стабилността на Косово и благото на неговите граждани. Той приветства прехвърлянето на косовската полиция на правомощията по охраната на сръбски религиозни обекти и места. (Телеграфи, Клан Косова, Кохавижън, РТК - 24/01/11)
