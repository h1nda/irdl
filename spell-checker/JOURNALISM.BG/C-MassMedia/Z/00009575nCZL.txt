Демократите отказват да подкрепят трипартийно правителство в Сърбия
22/01/2004
 
БЕЛГРАД, Сърбия и Черна гора -- Демократическата партия на покойния Зоран Джинджич заяви в сряда (21 януари), че не е готова да подкрепи кабинет, сформиран от три други реформистки партии. Борис Тадич, висш представител на Демократическата партия, каза пред репортерите, че партията му иска да участва в ново правителство заедно с Демократичната партия на Сърбия (ДПС) на Воислав Кощуница, "Г-17 плюс" и Движението за възстановяване на Сърбия - Нова Сърбия. Тези четири партии заедно имат 146 места в 250-местния сръбски парламент. Но представителят на ДПС Драган Маршичанин наречи този ход "безотговорен", като заяви, че той ще доведе до нови избори. ЕС обяви в сряда, че ще отложи политическия диалог с Белград, тъй като не е сформирано ново правителство. Разговорите трябваше да започнат през следващата седмица в Брюксел. (АФП, Би Би Си, Танюг, Бета, Б92, ФоНет- 21/01/04)
