България обеща да подкрепи всяко решение за Косово, постигнато чрез компромис и диалог
					02/12/2005
					 
						БЕЛГРАД, Сърбия и Черна гора -- По време на посещението си в Белград в четвъртък (1 декември) българският външен министър Ивайло Калфин каза, че страната му ще подкрепи всяко решение по въпроса за статута на Косово, което бъде постигнато чрез компромис и пряк диалог между Белград и Прищина. В изказване след срещата си с външния министър на Сърбия и Черна гора, Вук Драшкович, Калфин каза, че София подкрепя дълготрайно решение на косовския въпрос, което ще зачита съществуващите граници и няма да дестабилизира региона. 
						Междувременно представители на Социалистическия интернационал и леви партии от страните в Югоизточна Европа се събраха в София, за да обсъдят Косово и да координират позициите си. Те предложиха да участват активно в дискусиите за окончателния статут и ще изготвят конкретни инициативи следващата седмица. (Сега - 02/12/05; Танюг, БНР, Бета, МПА, АНА, Телма ТВ - 01/12/05)
