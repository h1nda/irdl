България бе посъветвана да пусне отново ядрените си реактори без разрешение от ЕС
					22/01/2008
					 
						СОФИЯ, България -- В понеделник (21 януари) правителството започна официална кампания под надслов "Искам светлина", имаща за цел подготовка на почвата за въвеждане отново в експлоатация на двата ядрени реактора в АЕЦ "Козлодуй". Те бяха спрени от експлоатация в края на 2006 г. като предварително условие за присъединяването към ЕС. Български и чуждестранни експерти предложиха в понеделник реакторите да бъдат пуснати отново без изричното разрешение на ЕС, тъй като са безопасни и има недостиг на електроенергия. Председателят на Световната атомна асоциация Джон Рич призова България да информира европейските институции за въвеждането отново в експлоатация на реакторите, а не да иска разрешение. В понеделник обаче министър-председателят Сергей Станишев бе по-умерен, като заяви, че изключва едностранни действия. (Сега, Монитор - 22/01/08; Netinfo, Dir.bg - 21/01/08)
