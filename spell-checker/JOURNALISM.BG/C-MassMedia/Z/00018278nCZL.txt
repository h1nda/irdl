Тихич потвърди, че интеграцията в НАТО е стратегическа цел за БиХ
					18/04/2006
					 
						САРАЕВО, Босна и Херцеговина (БиХ) -- В понеделник (17 април) председателят на Председателството Сюлейман Тихич подчерта, че създаването на една обща отбранителна структура в БиХ и членството в програмата на НАТО "Партньорство за мир" са стратегически цели на страната. Той каза това след церемония по случай Деня на Втори рейнджърски полк от въоръжените сили на БиХ, честван в казармата в Райловац близо до Сараево. Тихич каза, че БиХ вече може да се гордее с дееспособна армия, участваща в международни мироподдържащи операции, като добави, че една модернизирана и интегрирана армия на БиХ ще гарантира вътрешната стабилност и ще доведе до присъединяване към евроатлантическите структури. (РТРС, Фена - 17/04/06)
