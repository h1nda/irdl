Край Сараево бе арестуван мъж по обвинения в тероризъм
					10/03/2008
					 
						САРАЕВО, Босна и Херцеговина (БиХ) – Полицията на Федерация БиХ (ФБиХ) арестува мъж, идентифициран като Муамер Башич, на 24 г., по обвинения в тероризъм. Вътрешното министерство на ФБиХ обяви в събота (8 март), че той е бил задържан в гр. Киселяк в четвъртък с две бомби в автомобила си. В неделя прокуратурата на ФБиХ разпореди Башич да бъде задържан за един месец, докато приключи разследването. Вестник „Независне Новине” предаде, че той е казал на полицията, че е възнамерявал да продаде експлозивите, а не да ги използва срещу определена цел. (Независне Новине, РТРС, Фена, Фокус - 09/03/08)
