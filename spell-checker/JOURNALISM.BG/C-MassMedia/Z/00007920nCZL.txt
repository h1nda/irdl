Полицията в Република Сръбска предупреди за нарастване на престъпността
08/08/2003
 
БАНЯ ЛУКА, Босна и Херцеговина (БиХ) -- Милорад Йелисавац, началник на полицията в Република Сръбска, заяви на пресконференция в Баня Лука в четвъртък (7 август), че престъпността е нараснала. Въпреки усилията на полицията, броят на грабежите се е увеличил с 10% в първата половина на годината в сравнение с предишната година, каза той. Йелисавац критикува институциите в страната и в региона, че не оказват достатъчно съдействие в борбата с организираната престъпност. (СРНА - 07/08/03)
