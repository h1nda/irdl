Гърция се опитва да успокои арабските си партньори след посещението на Нетаняху
					19/08/2010
					 
						АТИНА, Гърция -- След посещението в Гърция на израелския министър-председател Бенямин Нетаняху гръцкият заместник-министър на външните работи Димитрис Друцас увери в сряда (18 август) арабските партньори на страната, че приятелството с тях остава силно. "Подобряването на отношенията между Гърция и Израел е за благото на Гърция и на всички страни от Близкия изток... и то не изключва нашето тясно сътрудничество с арабския свят и най-вече с нашите палестински приятели," каза Друцас в интервю за Радио "Флаш". Той добави, че срещите с Нетаняху в понеделник и вторник са били "много полезни и напълно успешни, защото постигнахме определени цели - задълбочаване на отношенията и сътрудничеството с Израел". (AНA-MПA, AФП - 18/08/10)
