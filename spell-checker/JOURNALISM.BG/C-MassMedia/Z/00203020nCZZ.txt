Ирландия премахва ограниченията за работа на румънци и българи
		25/07/2012
		Румънците и българите вече могат свободно да работят в Ирландия. Други бизнес новини: Гърция е под планирания бюджетен дефицит, а строителните работи по сръбската част на газопровода "Южен поток" се очаква да започнат през декември.
		 
			
Ирландия отвори работния си пазар за Румъния и България, които също са членки на ЕС. [Reuters]
			В петък (20 юли) Ирландия обяви, че премахва всички работни ограничения зарумънски и българскиграждани. Решението, което влезе в сила незабавно, бе взето на фона на значително намалелия брой работници на тези две страни, които търсят заетост в Ирландия.
			*** 
			
Босна и Херцеговинаи МВФ са постигнали предварително споразумение за нов стендбай заем на стойност 415 милиона евро, обяви в петък (20 юли) ръководителят на мисия на Фонда Костас Кристу. Двугодишната сделка, която ще бъде използвана за запълване на дупки в бюджета и изплащане на дългове с настъпващ падеж, трябва да бъде одобрена от борда на МВФ през септември.
			*** 
			
Гърция е под планирания бюджетен дефицит за първата половина от годината, въпреки че данъчните приходи са по-ниски от очакваните, обяви финансовото министерство на страната в петък (20 юли). Дефицитът за периода януари-юни е бил 12,5 милиарда евро и е по-нисък от планираните 14,9 милиарда евро. Данъчните приходи са били с 1,5 милиарда евро по-малко от очакваните 24,7 милиарда.
			*** 
			Белгийският производител на автобуси "Ван Хоол" започна изграждането на своя нов завод в Македонияв петък (20 юли). В съоръжението, което ще бъде разположено в зоната за технологично и индустриално развитие "ТИРЗ Скопие 2", ще бъдат инвестирани 20 милиона евро, а то самото има потенциала да създаде 400-500 работни места.
			*** 
			
Кипър оттегли молбата си да не прави вноски към Европейския фонд за финансова стабилност, обяви в четвъртък (19 юли) министърът на финансите на Германия Волфганг Шойбле. Страните, получаващи финансова помощ от ЕС, като Гърция, Ирландия и Португалия, са освободени от задължението да правят вноски към спасителните фондове на ЕС.
			*** 
			До декември "Газпром Нефт" ще започне изграждането на сръбската част от газопровода "Южен поток", обяви в четвъртък (19 юли) компанията, която контролира мажоритарен дял във водещата сръбскапетролна компания "Нафтна Индустрия Сърбие". Тръбопроводът с дължина 411 километра ще струва 1,9 милиарда евро и ще има годишен капацитет за пренос на 34 милиарда кубични метра.
			*** 
			
ТурскатаЦентрална банка в петък (20 юли) запази лихвата по едноседмични репо сделки на ниво от 6,75%. Решението бе взето на фона на по-ниска от очакваната инфлация, признаците за забавяне на икономическия растеж и намаляващата доходност на ценните книжа.
			*** 
			Европейската инвестиционна банка ще предостави кредити на стойност 1,4 милиарда евро на гръцкиячастен сектор до 2015 г., обяви финансовият министър Янис Сторнарас след разговори с президента на банката Вернер Хойер в събота (21 юли). Гаранционният фонд за малки и средни предприятия, който беше създаден през март, ще получи 600 милиона евро до следващия януари. Тази сума ще бъде увеличена до 1 милиарда евро до декември 2013 г. и до 1,44 милиарда до 2015 г., каза министърът.
			
 (Различни източници-- 18/07/12-24/07/12) 
 
		
	
 
					 
					
 
 
