Взрив разтърси главната квартира на МГСE в Прищина
					16/11/2008
					 
						ПРИЩИНА, Косово -- Експлозия в главната квартира на Международната граждански служба (МГС) в Прищина в петък (14 ноември) бе предизвикана от бомба, хвърлена от неизвестен атентатор. Взривът счупи прозорци, но ранени нямаше, съобщи говорителят на полицията Ветон Елшани. Специалният пратеник на ЕС в Косово Питър Фейт заяви, че той и МГС ще продължат "да работят за благото на народа на Косово и за стабилността на региона". Запитан дали има връзка между взрива и неотдавнашното споразумение между Сърбия и ЕС за разполагането на мисията на ЕС ЮЛЕКС в Косово, президентът Фатмир Сейдиу заяви: "Ние не бихме искали да свързваме тези две неща. Но враговете на Косово може да опитат всичко, за да създадат подобна връзка". Посланикът на САЩ в Косово Тина Кайдану заклейми атентата и призова всички участници в политическите преговори в Косово "да бъдат внимателни по отношение на реториката, която използват". Властите заявиха, че все още няма заподозрени и че не са открили устройството нито мотива на атентаторите.
						Други новини - Ватиканът няма да признае Косово, съобщи в петък Държавният секретариат на Светия престол. "Ние смятаме, че въпросът все още е открит, тъй като той се обсъжда в ООН", заяви Римокатолическата църква. Изявлението опроверга съобщения във всекидневниците в Косово, че представител на Ватикана е информирал външния министър на Косово Скендер Хисени, че Светият престол обмисля признаването на независимостта на страната. (AФП, Ройтерс, Б92, Бета, Ню Косова Рипорт - 14/11/08, Taнюг, Б92, Фокус - 15/11/08)
