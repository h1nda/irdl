Хърватия ще затвори три преговорни глави с ЕС
					27/11/2009
					 
						БРЮКСЕЛ, Белгия -- Очаква се Хърватия да затвори в петък (27 ноември) още три от преговорните глави с ЕС, като така те ще станат общо 15 от всичко 33. Главите - финансови услуги, енергетика и защита на потребителите и здравеопазване - ще бъдат затворени на междуправителствена конференция, втората за тази година. На предходната, състояла се на 2 октомври, страната успя да затвори пет глави и да отвори шест нови. Властите се надяват да завършат присъединителните преговори до средата на 2010 г., за да направят възможно влизането на страната в ЕС през 2012 г. (ХРТ, Явно - 26/11/09)
