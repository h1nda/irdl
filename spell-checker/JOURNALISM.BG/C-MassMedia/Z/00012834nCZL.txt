Комисия на ЕП предлага отделен подход за България относно графика на присъединяване 
					01/12/2004
					 
						СТРАСБУРГ, Франция -- Външната комисия на Европейския парламент прие доклад за напредъка на България във вторник (30 ноември), потвърждавайки, че страната е на път да се присъедини към ЕС през 2007 г. Комисията обаче подкрепи поправка в документа, предлагайки текст, според който графикът на България за присъединяване "не бива да се обвързва с този на която и да е друга държава-кандидат." До този момент официалната позиция на Брюксел е била, че България и Румъния трябва заедно да бъдат поканени да подпишат Договора за присъединяване през 2005 г. и да влязат в ЕС през 2007 г. (Уеб сайт на ЕП, бТВ, БНР- 30/11/04)
