Гръцки затворници прекратиха гладната си стачка, след като правителството обеща да освободи 5 500 от тях
					21/11/2008
					 
						АТИНА, Гърция -- В четвъртък (20 ноември) затворници прекратиха 18-дневната си гладна стачка, след като правителството обеща да освободи хиляди от тях догодина. Комитет, представляващ затворниците, заяви, че те ще започнат да се хранят отново в петък. Решението бе взето, след като министерството на правосъдието предложи законопроект, предвиждащ предсрочното освобождаване на около 5 500 затворници до април с цел да се облекчи пренаселеността на местата за задържане. Понастоящем в система с официален капацитет под 8 300 души са настанени 12 300 затворници.
						Други новини -- В четвъртък България обяви, че ще помилва около 3 300 затворници, или 23 % от всички изтърпяващи наказание, в опит да намали пренаселеността на затворите. Министърът на правосъдието Миглена Тачева заяви, че зад решетките на затворите в страната са 12 000 души, три пъти повече от капацитета им. (Дневник - 21/11/08; AП, АНА-МПА, Макфакс, Нафтемборики, Дневник, АФП - 20/11/08)
