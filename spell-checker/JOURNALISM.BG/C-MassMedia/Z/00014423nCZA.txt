ЕУФОР и властите в БиХ стартираха план за борба срещу организираната престъпност 
					03/05/2005
					ЕУФОР и представители на местните правоприлагащи органи стартираха съвместна операция, насочена срещу трансгранични контрабандисти и лица, които унищожават гори. 
					От Антонио Пръленда за Southeast European Times в Сараево – 03/05/05
 
					 
						
Командващият на ЕУФОР генрал-майор Дейвид Лейки (вдясно) разговаря с екипаж на румънски хеликоптер след военно-въздушна демонстрация. [Aнтонио Пръленда]
						ЕУФОР даде старт на съвместна операция с местните власти в Босна и Хецеговина (БиХ) за противодействие срещу някои елементи на трансграничната и пригранична организирана престъпност. Командващият на мироподдържащия контингент генерал-майор Дейвид Лейки обяви на 15 април в Сараево, че неговите части са провели операция срещу контрабандисти и лица, които унищожават гори в БиХ.
						"Тази седмица ЕУФОР започна операция заедно с местните правоприлагащи органи, дирекцията за непряко данъчно облагане, Държавната гранична полиция, полицията и други ведомства, отговарящи за борбата срещу организираната престъпност,"" заяви Лейки. "Наред с другите задачи операцията е насочена срещу лица, които контрабандират стоки през границите и унищожават нелегално горите в Босна, така че да си пълнят джобовете, вместо да генерират приходи за инвестиции в образованието, здравеопазването и инфраструктурата за доброто на гражданите на БиХ."
						Съобщението бе направено по време на демонстрация на хеликоптери от ЕУФОР, организирана за медиите в Камп Бутмир. Десет транспортни и многоцелеви хеликоптери от Белгия, Италия, Румъния и Обединеното кралство извършиха основни нападателни маневри и проведоха десант на италианския 3-ти алпийски полк. Войниците бяха дислоцирани в БиХ седмица по-рано като част от резервни сили, МПС, екипировка и въоръжение от Италия само за няколко дни. Маневрите са част от второ учение, което ЕУФОР проведе тази година. Предходно учение се проведе с участието на четири батальона, чийто командни екипи осъществиха рекогнисцировка и планиране при извънредни ситуации, в случай че е нужно те да се намесят в кратки срокове. 
						"ЕУФОР има 23 хеликоптери, които бързо могат да транспортират до цял батальон на един полет," каза Лейки. "Тези хеликоптери имат и по-широка полезност от простото транспортиране: повечето от тях разполагат с цял диапазон от високотехнологични средства за наблюдение: те могат да оперират денонощно и, разбира се, върху много от тях са монтирани и оръжия. Те не са просто въздушни таксита за военнослужещи или въздушна линейка."
						Според Лейки някои от хеликоптерите на ЕУФОР летят близо до границата на БиХ предлагайки видеокартина на различни дейности, свързани с организираната престъпност. Повечето от операциите на ЕУФОР се провеждат в тясно взаимодействие с местните правоприлагащи органи. 
						"Организираната престъпност и корупцията представляват проблем, който засяга всеки човек в страната," каза Лейки. "Престъпните мрежи и техните паралелни структури подкопават стабилността, доверието, растежа и просперитета на БиХ. Те могат да заплашат напредъка на страната към интеграция с Европа."
						Той се позова и на ролята, която играят тези мрежи за предотвратяване на изправянето пред съда на предполагаеми военнопрестъпници, отбелязвайки, че БиХ няма да бъде в състояние да се облагодетелства от ползите на членството в НАТО и ЕС, докато не установи пълноценно сътрудничество с Трибунала на ООН за военни престъпления. "Пълноценно сътрудничество означава всички военнопрестъпници да бъдат изпратени в Хага, вкл. Радован Караджич и Ратко Младич," заяви Лейки.
