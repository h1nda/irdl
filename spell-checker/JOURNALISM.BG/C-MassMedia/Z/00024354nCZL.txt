Дел Понте призова Сърбия към повече сътрудничество
					26/10/2007
					 
						БЕЛГРАД, Сърбия -- Отбелязвайки общото подобряване на нивото на сътрудничество от страна на Сърбия с Тибунала на ООН за военни престъпления, главният прокурор за военни престъпления Карла дел Понте е продължила да настоява, че пълното сътрудничество изисква арестуването на останалите четирима важни бегълци. 
						Тя се срещна с ръководителя на националния съвет за сътрудничество по въпросите на военните престъпления Расим Ляич в четвъртък (25 октомври) в Белград и похвали останалите аспекти на процеса, като например достъпа до сръбските военни архиви. Тя ще се срещне с президента Борис Тадич и министър-председателя Воислав Кощуница в петък, преди приключването на двудневната си визита. Оценката, която тя извършва, ще бъде използвана от ЕС при вземането на решение дали да се пристъпи към парафиране на Споразумението за стабилизация и асоцииране със Сърбия. (Блиц - 26/10/07; Б92, Бета, Танюг, РТС, Фена - 25/10/07)
