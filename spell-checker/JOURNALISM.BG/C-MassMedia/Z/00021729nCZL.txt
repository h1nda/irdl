Съветът за прилагане на мира в БиХ заседава в Брюксел
					27/02/2007
					 
						БРЮКСЕЛ, Белгия -- Двудневна среща на управителния съвет на Съвета за прилагане на мира (СПМ) с участието на върховния представител Кристиан Шварц-Шилинг и високопоставени представители на БиХ започна в понеделник (26 февруари) в Брюксел. Очаква се дискусиите да се съсредоточат основно върху обстановката в БиХ и бъдещето на Службата на върховния представител (СВП). Говорителят Крис Бенет излезе с изявление, в което се казва, че съветът на СПМ вероятно ще продължи мандата на Шварц-Шилинг в БиХ с една година, до средата на 2008 г. Той обясни, че липсата на реформи е забавила планираното трансформиране на международното присъствие в БиХ в служба под контрола на ЕС и прехвърлянето на повече правомощия на властите в БиХ. (ПБС БиХ, РТРС - 26/02/07)
