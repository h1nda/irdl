ЕК намекна за отпускане на още средства за оставяне на българските ядрени реактори извън експлоатация
					26/02/2009
					 
						БРЮКСЕЛ, Белгия -- В сряда (25 февруари) Европейската комисия (ЕК) намекна, че може да предложи на България още пари, за да остави трети и четвърти реактор на ядрената си електроцентрала в Козлодуй извън експлоатация до 2013 г. Феран Тераделас, говорител на еврокомисаря по енергетиката Андрис Пиебалгс, изключи възможността за повторното пускане на извадените от експлоатация реактори, заявявайки, че въпросът никога не е бил на дневен ред.
						Междувременно в София дебатът по внесеното от опозицията искане за вот на недоверие срещу кабинета се оказа твърде труден. Правителството накара министрите да говорят колкото може по-дълго, тъй като за тях няма ограничения на времето за изказвания. Обструкциите продължиха по този начин девет часа, което доведе до отлагане на очакваното за четвъртък гласуване на вота. (БНР, Ре ТВ, Фокус, Дарик - 25/02/09)
