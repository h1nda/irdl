Лайчак призова властите да попречат на построяването на кръст над Сараево
					16/03/2008
					 
						САРАЕВО, Босна и Херцеговина (БиХ) -- Върховният представител Мирослав Лайчак призова властите в петък (14 март) да не разрешат построяването на огромен кръст на хълм близо до Сараево, от който сръбската артилерия е обстрелвала града по време на конфликта през 1992-1995 г. Той окачестви плана като "провокация" и призова властите, които издават разрешително за строеж, да направят всичко необходимо, за да предотвратят междуетническото напрежение. Плановете разгневиха мнозина в Сараево, като Асоциацията на жертвите от войната заклеймиха идеята като "неморална". (Дневни Аваз, Фена - 15/03/08; AП, РТРС, СРНА, Уебсайт на СВП - 14/03/08)
