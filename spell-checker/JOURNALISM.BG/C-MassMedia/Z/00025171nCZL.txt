Полицията на РС съобщи, че заподозрени помагачи на Караджич са били разпитвани през 2007 г.
					17/01/2008
					 
						САРАЕВО, Босна и Херцеговина (БиХ) -- Полицията на Република Сръбска (РС) съобщи в сряда (16 януари), че през миналата година е разпитала 25 души, заподозрени, че помагат на военнопрестъпника Радован Караджич да се укрива от правосъдието. В доклад, изпратен до Трибунала на ООН за военни престъления в Хага, властите информират, че заподозрените са били разпитвани в периода между юли и септември 2007 г. Целта е била да се окаже натиск върху заподозрените помагачи, за които се посочва, че принадлежат към всички социални категории в РС, Сърбия и Черна гора. Бившият член на председателството на БиХ Мирко Шарович е бил сред разпитваните. (Balkaninsight, НТВ Хаят, СРНА, РТРС, Дневни Аваз, Фена - 16/01/08)
