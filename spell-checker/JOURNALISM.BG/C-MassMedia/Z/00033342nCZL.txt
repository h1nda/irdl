Близо до Тирана беше открит масов гроб
					09/02/2010
					 
						ТИРАНА, Албания -- Масов гроб, съдържащ тленните останки на 19 души, беше открит близо до село Линза, в непосредствена близост до Тирана, съобщиха местните медии в понеделник (8 февруари). Смята се, че останките са на жертви на комунистическия режим, който управлява в Албания от 1946 до 1991 г. Жертвите са били екзекутирани и погребани в планинската местност в района. Гробът е бил открит от местни хора, които в продължение на две десетилетия са издирвали тялото на своя баща, екзекутиран от режима на Енвер Ходжа през 1976 г. Синът на убития мъж каза, че копае в района от месеци. (Шекули, Шкип, Газета Шкиптаре - 09/02/10; Balkan Web, Ора Нюз, Алсат, Топ Ченъл - 08/02/10)
