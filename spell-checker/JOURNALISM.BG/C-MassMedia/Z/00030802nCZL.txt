Гръцките медии проведоха стачка
					02/07/2009
					 
						АТИНА, Гърция -- В четвъртък (2 юли) журналистите проведоха тричасова стачка заради закриването на един от най-големите вестници в страната, "Елефтерос Типос", и на радиостанцията "Сити". Към акцията, организирана от най-големия медиен профсъюз, Атинския съюз на журналистите (ESIEA), се присъединиха всички телевизионни канали, радиостанции и интернет новинарски уебсайтове. Двете медии се закриват поради загуби, причинени от световната икономическа криза. (Елефтерос Типос, Фокус, Макфакс - 02/07/09)
