Атинският университет е разследван от прокуратурата 
					27/01/2011
					 
						АТИНА, Гърция -- В сряда (26 януари) прокуратурата разпореди провеждането на разследване, което да установи как е било допуснато над 200 незаконни имигранти да окупират сграда на Атинския университет, където те започнаха гладна стачка във вторник. Имигрантите пристигнаха от о. Крит и се настаниха в сградата на юридическия факултет на Атинския университет, който по закон е извън правомощията на полицията. Протестиращите искат да им бъде предоставено право на законно пребиваване и на работа, но правителството отхвърли техните искания. Във връзка с инцидента полицията и университетските власти си разменят взаимни обвинения. В сряда опозицията призова парламента да промени закона, забраняващ на полицията да влиза в университетски сгради без специално разрешение. (АП, Си Ен Ей - 26/01/11)
