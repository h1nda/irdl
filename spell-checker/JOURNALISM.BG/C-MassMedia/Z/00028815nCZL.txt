Правителството заплаши, че ще забрани на сръбски делегации да влизат в Косово
					26/12/2008
					 
						ПРИЩИНА, Koсово -- Правителството може да забрани на сръбски правителствени делегации, "които се опитват да поддържат паралелни сръбски структури и да агитират сърбите", да влизат в Косово, заяви в сряда (24 декември) правителственият говорител Мемли Красничи. "Косовските институции имат пълното право да решат дали да разрешат или не посещение на чуждестранни делегации", каза Красничи. Тази реакция дойде няколко дни след посещението на сръбска правителствена делегация в Грачаница. Официалните представители помогнаха за откриването на клон на сръбската компания "Пост Телеком" и са се срещнали с кметове на сръбски общини, смятани от Прищина за паралелни структури.
						Други новини --Косово официално откри посолство във Вашингтон във вторник. Посолството вече е започнало официална кореспонденция с посолствата на други страни в Съединените щати. (Koха Диторе, Зери, Експрес, Teлеграфи - 25/12/08)
