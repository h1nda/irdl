Босненската полиция арестува заподозрян военнопрестъпник
					21/10/2009
					 
						САРАЕВО, Босна и Херцеговина (БиХ) -- Във вторник (20 октомври) служители на Държавната агенция за разследване и охрана (ДАРО) арестуваха мъж, заподозрян в извършването на военни престъпления срещу цивилни по време на босненския конфликт от 1992-1995 г. Смята се, че Дарко Долич, бивш член на Хърватския съвет за отбрана, е извършил престъпленията през август 1993 г. в град Прозор. (БХРТ, Онаса, Фена, Дневни Аваз, СРНА - 20/10/09)
