Черногорският премиер Джуканович е доволен от изборните резултати 
					25/05/2010
					 
						ПОДГОРИЦА, Черна гора -- В понеделник (24 май) министър-председателят Мило Джуканович, лидер на управляващата Демократическа партия на социалистите (ДПС), изрази задоволство от представянето на своята партия в изборите, проведени в неделя. Той посочи, че в Подгорица, където нито една партия не постигна ясно изразено мнозинство, ДПС ще проведе разговори със своя партньор на държавно ниво, Социалдемократическата партия (СДП). Лидерът на СДП Ранко Кривокапич изглежда готов за това, намеквайки, че неговата партия не може да приеме за партньор която и да било група, поставяща под въпрос независимостта на Черна гора, което се прави от опозиционните партии. (Мина, Портал Аналитика, Радио Антена M - 24/05/10)
