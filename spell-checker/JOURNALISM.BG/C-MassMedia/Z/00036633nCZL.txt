В Румъния бе открит масов гроб от епохата на Холокоста
					07/11/2010
					 
						БУКУРЕЩ, Румъния -- Масов гроб с останките на евреи, убити от румънската армия през 1941 г., бе открит в североизточната част на страната, съобщиха медиите в петък (5 ноември). Националният институт "Ели Вайзел" съобщи, че експерти са открили досега останките на 16 души. Според института гробът може би съдържа останките на около 100 мъже, жени и деца. Гробът се намира в гората Вултури в Поприкани на североизток от Букурещ. Първите съобщения за масов гроб от епохата на Холокоста се появиха през 2002 г. Доклад от 2004 г. прави заключението, че 280 000 евреи и 11 000 роми са били убити при режима на Йон Антонеску през Втората световна война. (Cи Ен Ен, AФП, Би Би Си, AП - 05/11/10)
