Задава се вот на недоверие срещу румънското правителство 
					11/05/2010
					 
						БУКУРЕЩ, Румъния -- Социалдемократическата партия (СДП) и Националлибералната партия (НЛП), двете най-големи опозиционни партии, са вече по-близо до внасянето на съвместно искане за вот на недоверие срещу правителството. След среща на лидерите на СДП в понеделник (10 май) партията изрази готовност да обсъди своята стратегия с НЛП. И двете партии съобщиха, че ще се противопоставят на допълнителните мерки за строги икономии, подкрепени от МВФ, поради отражението им върху населението. Опозицията заявява също така, че МВФ е твърде снизходителен към правителството и че то напоследък систематично не изпълнява своите ангажименти. (Котидианул - 11/05/10; Ройтерс, Медиафакс, Зиаре, Hotnews.ro - 10/05/10)
