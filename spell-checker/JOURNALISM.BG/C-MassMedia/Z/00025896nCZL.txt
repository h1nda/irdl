Сърбия отбелязва 9-ата годишнина от бомбардировките на НАТО срещу бивша Югославия
					24/03/2008
					 
						БЕЛГРАД, Сърбия -- Премиерът Воислав Кощуница настоя в неделя (23 март), че бомбардировките на НАТО срещу бивша Югославия преди девет години са имали за цел да превърнат Косово в първата натовска държава в света. В слово по повод на годишнината той каза: "Незаконното установяване на огромния американски военен лагер "Бондстийл" и Анекс 11 от плана на Марти Ахтисаари, съгласно който НАТО е върховната власт в управлението на Косово, разкриват истинската цел на безсмисленото разрушаване на Сърбия и дават отговор на въпроса защо на 17 февруари бе незаконно обявена една натовска държава," каза Кощуница, повтаряйки отново, че Косово е неразделна част от Сърбия. Той възнамерява да участва в понеделник във възпоменателна служба за жертвите на бомбардировките на НАТО. Министърът на отбраната Драган Шутановац ще се срещне с пилоти, участвали в защитата на Сърбия по време на конфликта. (Танюг, Фонет - 24/03/08)
