Специалният пратеник на ЕС очерта задачите пред Албания за облекчаване на визовия режим
					07/03/2008
					 
						ТИРАНА, Албания -- Страната трябва да ограничи нелегалната миграция, да въведе нови документи за самоличност, да укрепи обществения ред и да засили външните си отношения, преди да получи правото да се възползва от облекчени правила за издаване на визи, каза в четвъртък (6 март) ръководителят на мисията на Европейската комисия в Тирана Хелмут Лохан. По време на среща с албанския министър на интеграцията Майлинда Брегу Лохан отклони предложението да се определи точна дата за вдигането на визовите изисквания. Той повтори обаче, че либерализацията на визовия режим изцяло зависи от албанските власти и тяхната способност да отговорят на критериите на ЕС. (Уебсайт на албанския министър-председател, Balkanweb, Топ-Ченъл, Коха Йоне, Шекули, Шкип, Фокус - 06/03/08)
