НАТО и ЕС се опитват да разрешат различията си относно помощта за Турция
16/02/2003
 
БРЮКСЕЛ, Белгия -- Комитетът на НАТО по планиране на отбраната ще се срещне в неделя (16 февруари), за да обсъди компромисното решение, предложено от Белгия, за разрешаване на различията относно разполагането на разузнавателни самолети и ракети "Патриот" в Турция. Белгийският премиер Ги Верхофстат заяви, че неговата страна, Франция и Германия могат да оттеглят възраженията си, ако НАТО даде гаранции, че помощта е само за отбрана и няма да направи алианса страна в подготовката за война срещу Ирак. Междувременно, 15-те страни от ЕС в понеделник ще проведат среща, за да се опитат да разрешат различията си за Ирак. Турският премиер Абдула Гюл ще бъде в Брюксел по същото време, за да разговаря с европейските лидери.
В петък американският президент Джордж Буш се срещна с турския външен министър Яшар Якъш, докато представители на двете страни преговаряха в Анкара относно условията за евентуално разполагане на американски войници. (АП, АФП, Ройтерс, СиЕнЕн, Анадолска агенция - 15/02/03)
