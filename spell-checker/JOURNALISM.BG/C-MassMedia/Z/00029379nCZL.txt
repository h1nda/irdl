Забрана за сръбския министър за Косово да посещава Косово
					22/02/2009
					 
						ПРИЩИНА, Косово -- В петък (20 февруари) властите забраниха на сръбския министър за Косово Горан Богданович да влиза на косовска територия. Вътрешният министър Зенун Паязити заяви, че посещенията на Богданович може да предизвикат проблеми, тъй като той многократно е призовавал косовските сърби да не се подчиняват на Прищина. Решението за забрана на сръбски политик да влиза в Косово е първата от този вид, откакто страната обяви независимост преди една година.
						Други новини - Командващият ЮЛЕКС Ив дьо Кермабон бе в Прищина в събота, където обеща, че ръководената от ЕС мисия до края на зимата вече ще функционира с пълен капацитет. Той добави, че мисията вече е постигнала "съществени резултати в полицията и митниците". (Б92, Taнюг, Maкфакс - 21/02/09; AФП, Блиц - 20/02/09)
