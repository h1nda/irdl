Сръбският посланик в Хърватия се завръща на поста си
					06/11/2008
					 
						ЗАГРЕБ, Хърватия -- Сръбският посланик Радивой Цветичанин ще се завърне на поста си и ще поеме служебните си задължения в петък (7 ноември), съобщи Белград. Той отзова Цветичанин през март след като Хърватия призна независимостта на Косово. Хърватският външен министър Гордан Яндрокович изрази надежда, че завръщането му ще бъде добра основа за укрепване на отношенията между двете страни. (AФП, Лимун, Вечерни Лист - 05/11/08)
