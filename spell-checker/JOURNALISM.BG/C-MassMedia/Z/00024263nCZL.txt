ЕС дава под съд България
					18/10/2007
					 
						БРЮКСЕЛ, Белгия -- ЕС дава под съд България заради невъвеждането на общонационален телефонен номер за спешни случаи 112. Според правилата на ЕС за телекомуникациите жителите на всяка страна членка трябва да имат възможност безплатно да избират 112, а операторите трябва да са в състояние да предоставят адекватни спешни услуги. Брюксел изпрати официално съобщение до София, с което информира властите, че започва така наречената процедура за нарушение във връзка с тази и пет други нередности. 
						Европейската комисия съобщи, че има намерение да започне съдебни процедури срещу 22 членки на ЕС, които не са признали квалификациите на български и румънски специалисти, като заяви, че те са изправени пред "ненужно бюрократични и бавни процедури, преди да им бъде предоставена възможност да упражняват своето право на труд навсякъде в Европейския съюз". Единствените страни, които отговарят на изискванията на това правило, са България, Финландия, Литва, Холандия и Словения. (Сега - 18/10/07; Томсън Фаненшъл, АФ, Actualno.com, БТА, Фокус, Форбс - 17/10/07)
