Специалният пратеник на ООН Нимиц заяви, че членството в НАТО и ЕС са важни приоритети за Скопие
					01/10/2007
					 
						АТИНА, Гърция -- НАТО и ЕС са важни приоритети за Скопие, каза в интервю за атинския всекидневник "Катимерини" в неделя (30 септември) специалният пратеник на ООН за преговорите по спора за името между Гърция и Македония, Матю Нимиц. Според него членството в тези организации е ключ за целия регион. "Ако [въпросът за името] бъде решен, това ще улесни развитието на важни процеси, като присъединяването на целия регион към ЕС и НАТО," каза за вестника Нимиц. Той добави, че желанието на Македония да се присъедини към НАТО може да послужи като катализатор за компромис. (Вечер - 01/10/07; Катимерини, Макфакс, A1 - 30/09/07)
