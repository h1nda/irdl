Ръководителят на ЮНМИК Заниер призова за провеждането на дебат за границата между Косово и Сърбия
					04/08/2008
					 
						ПРИЩИНА, Косово -- Ръководителят на ЮНМИК Ламберто Заниер заяви, че за момента няма планове за повторно откриване на митническите пунктове, които бяха разрушени по време на сблъсъците в Северно Косово след обявяването на независимостта. Медиите съобщиха в събота (2 август), че вместо това Заниер е поискал властите в Прищина и Белград да обсъдят въпроса. Правителството на Косово твърди, че действията на Заниер по отношение на сръбското малцинство не са в съответствие с конституцията и плана, съставен от бившия специален пратеник на ООН Марти Ахтисаари. Заместник-премиерът Хайредин Кучи заяви, че Косово ще интегрира сръбското малцинство, но няма да позволи функционирането на паралелни структури. (Телеграфи, РТК, Кохавижън, Блу Скай, Топ Чанъл - 02/08/08)
