Турция освободи всички членове на кюрдската "група на мира"
					21/10/2009
					 
						АНКАРА, Турция -- Във вторник (20 октомври) съдия в Истанбул разпореди освобождаването на петимата бунтовници от Кюрдската работническа партия (ПКК), които бяха задържани в понеделник след пристигането им в Турция от техните бази в Северен Ирак. Петимата бяха част от 34-те души, съставляващи така наречената "група на мира" - бунтовници и бежанци, които пристигнаха като жест на помирение след призива на своя лидер Абдула Йоджалан, който се намира в затвора. В самоопределилата се като "група на мира" имаше 26 души от бежанския лагер в Махмур и осем души от планината Кандил, където са разположени основните лагери на терористичната ПКК. Съдията реши във вторник, че петимата задържани при пристигането им не могат да бъдат държани под арест, защото са се върнали доброволно и по собствено желание. (Ватан, Джумхуриет, Радикал - 21/10/09; Би Би Си, Хюриет - 20/10/09)
