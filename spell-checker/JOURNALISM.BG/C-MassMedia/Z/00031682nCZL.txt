В Кипър започва съдебен процес за самолетната катастрофа
					18/09/2009
					 
						НИКОЗИЯ, Кипър -- Съдебният процес срещу четиримата бивши служители от авиокомпания, обвинени във връзка със самолетна катастрофа започна в Никозия в четвъртък (17 септември). Четиримата обвиняеми, които са работили във вече несъществуващата компания "Хелиос Еъруейс" по онова време не са се признали за виновни в 119 обвинения в убийство и причиняване на смърт поради необмислени действия. Ако бъдат осъдени те могат да получат доживотни присъди.
						Общо 121 души загинаха, когато самолет на "Хелиос" се разби близо до Маратон в Гърция през август 2005 г. Гръцка комисия, разследваща катастрофата, заключи, че екипажът на самолета, който загина при катастрофата, е пряко отговорен за трагедията. Косвено обаче кипърската гражданска авиация бе обвинена за необмислени действия при техническия преглед на самолета и в други пропуски. Процесът бе отложен за 27 ноември, за да се осигури на защитата повече време за подготовка. (AП, иКипрос - 17/09/09)
