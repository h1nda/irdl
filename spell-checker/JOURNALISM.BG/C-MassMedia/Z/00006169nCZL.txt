САЩ обещават подкрепа на Албания в борбата срещу организираната престъпност
04/03/2003
 
ТИРАНА, Албания -- В понеделник (3 март) представител на американското министерство на правосъдието обеща подкрепа на албанските власти в борбата срещу организираната престъпност. Карл Александър, директор на отдел "Задгранично сътрудничество" към Министерството на правосъдието, се срещна в Тирана с албанския правосъден министър Спиро Пеци. Той изрази повторно подкрепата на САЩ за усилията на Албания в борбата с незаконната търговия. Двамата обсъдиха също законодателните реформи и одобриха документи за техническата помощ, която САЩ ще окажат при обучението на съдии и прокурори. (АТА - 03/03/03)
