Незаконните оръжия в БиХ тревожат правоохранителните органи
					12/01/2012
					Хората в региона притежават голям брой огнестрелни оръжия, придобити на черния пазар, изтъквайки като причина сигурността. По ирония на съдбата голяма част от криминалните деяния включват незаконни оръжия.
					От Бедрана Калетович за Southeast European Times от Сараево -- 12/01/12
 
					 
						
Около една пета от населението на БиХ притежава нерегистрирани оръжия. [Ройтерс]
						Според властите около една пета от населението на Босна и Херцеговина (БиХ) притежава 750 000 нерегистрирани оръжия, като се съобщава, че основният източник на тревоги е широкото разпространение и лесният достъп до черния пазар. 
						"След пътните инциденти незаконните оръжия са най-честата причина за смърт в БиХ. Около 90 % от незаконните действия се извършват с употреба на незаконни оръжия", заяви за SETimes Денис Хаджович от Центъра за изследване на сигурността в БиХ. 
						Повечето незаконни оръжия са пистолети и ловджийски пушки, но полицията казва, че е конфискувала също взривни устройства, снайперистки карабини и оръдия. 
						Много хора са се добрали до закупените тайно оръжия от бившите югославски републики по време на тяхната борба за независимост. Хърватия е закупила оръжия от Унгария и други страни и сега много от тях са частно притежание, казва Благоя Марковски, председател на Балканския форум за сигурност в Скопие. 
						"[Около] 700 000 оръжия са влезли в бившите югославски републики, най-вече от албанските оръжейни складове, които бяха ограбени през 1997 г. Контрабандата от бившия Източен блок и отвъд него, главно от България, е друг канал за снабдяване", заяви Марковски за SETimes. 
						Косовският професор по изследване на сигурността Абдула Хасани каза за SETimes, че неяснотата относно точния брой затруднява властите да действат ефективно. 
						"Ако не знаете бройката, е невъзможно да знаете точно заплахата, която идва от тези оръжия, а очевидно това е голяма заплаха", заяви Хасани, добавяйки, че за сравнение в Косово има около 330 000 незаконни оръжия. 
						Докато някои принадлежат на организирани престъпни групи, добави Хасани, пистолетите в ръцете на цивилни е местна традиция при много балкански народи. 
						Полицията на БиХ казва, че броят на обвиненията в притежание на незаконни оръжия нараства, като почти всеки ден се повдига наказателно обвинение. През първата половина на 2011 г., казват от полицията, Република Сръбска е регистрирала 206 дела за незаконни оръжия. 
						"Държавата на общата социално-икономическа несигурност [поражда] увеличаване на незаконните дейности и [е] най-често срещаният мотив за гражданите да придобиват и притежават оръжия", заяви за SETimes комисарят от полицията в кантона Тузла Фадил Сливич. 
						Откакто войната в БиХ свърши през 1995 г., незаконните оръжия са причинили повече от 10 000 смъртни случая - над шест пъти повече от броя на жертвите на пехотните мини, които получават много повече обществено внимание. 
						"Балканският темперамент, комбиниран с оръжия, рядко води до защита, а по-често до кървава трагедия. Престъпления от страст, липса на мисъл за последиците от действията или просто ярост се споменават най-често от тези, които използват оръжията, докато жертвите не могат да се изкажат в своя защита, защото често не оцеляват", каза за SETimes психоложката от медицинския център в Тузла Весна Механович. 
						Центърът за изследване на сигурността в БиХ повтори колко е важно да се предадат оръжията в полицията или в гражданска защита. Експертите от центъра казват, че смятат, че много малко може да бъде постигнато, ако се използват репресивни мерки за изземване на липсващите оръжия. 
						Ключът е в превенцията, твърдят те. 
						Експертите посочват също важността от създаването на законова рамка в съответствие с регламентите на ЕС и превръщането на незаконните оръжия в законни. 
						"Имаше идея да се дава парична награда за предадени незаконни оръжия, но в този случай има опасност да навлязат незаконни оръжия от заобикалящите ни страни", заяви Хаджович. 
						Представители на министерството на вътрешните работи на ФБиХ казват, че въпреки продължаващите действия за събиране на оръжията и боеприпасите, гражданите все още притежават големи количества, останали от войната. 
						Според сегашния закон този, който предаде оръжието си в полицията, няма да търпи законови или материални последици. 
						Марковски обаче заяви, че максималните резултати изискват съвместно, всеобхватно регионално действие, за да се съберат незаконните оръжия в цяла Югоизточна Европа. "Това може лесно да бъде организирано и приложено с участието на западните партньори и чрез Програмата за развитие на ООН."
