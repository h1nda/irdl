Албанските власти предложиха на жертвите от Гердец настаняване в курортен комплекс за лятото
					02/06/2008
					 
						ТИРАНА, Албания -- С началото на летния туристически сезон правителството реши да премести семействата, изселени поради експлозиите в село Гердец, от техните временни убежища в държавен курорт в Дуръс. Около 3 000 души загубиха домовете си по време на смъртоносните взривове на 15 март в склад за боеприпаси в Гердец. 
						В понеделник (2 юни) кметството на Вльора, където е разположено село Гердец, започна разпределянето на месечни помощи от по 200 евро за всички изселени семейства. Миналата седмица албанските власти организираха среща с представители на международните институции в Тирана и поискаха помощ за възстановяването на района на Гердец. ЕС обеща помощ за образованието, здравеопазването, развитието на инфраструктурата и селското стопанство, но предупреди, че никое от семействата не трябва да се завръща, преди областта да бъде прочистена от неексплодирали боеприпаси. (Топ-Ченъл, Топ Нюз, BalkanWeb- 01/06/08)
