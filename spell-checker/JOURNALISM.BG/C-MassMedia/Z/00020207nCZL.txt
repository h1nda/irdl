САЩ похвалиха "успешните избори" в БиХ и призоваха за продължаване на реформите
					08/10/2006
					 
						САРАЕВО, Босна и Херцеговина (БиХ) -- Американският посланик в Сараево Дъглас Макелхани поздрави обществеността в петък (6 октомври) за успеха в провеждането на неотдавнашните общи избори и заяви, че те са доказателство, че демократичният процес действа в БиХ. Той също поздрави партиите, които спечелиха места в парламента и подчерта, че най-важната задача сега ще бъде продължаването на реформите, особено на конституционните реформи. Макелхани добави, че за Съединените щати БиХ "е важен приятел и съюзник" и че те ще останат активно ангажирани с процесите в страната. (Дневни аваз - 07/10/06; Фена - 06/10/06)
