Българският външен министър на посещение в Кувейт
02/05/2003
 
СОФИЯ, България -- Външният министър Соломон Паси започна двудневно официално посещение в Кувейт в петък (2 май). Той ще се срещне със своя колега Сабах ал-Ахмад ал-Джабир ал-Сабах, за да обсъди въпроси на двустранното сътрудничество и разкриващите се възможности от възстановяването на следвоенен Ирак. След Кувейт Паси ще посети Йордания по покана на крал Абдуллах. (БТА - 01/05/03)
