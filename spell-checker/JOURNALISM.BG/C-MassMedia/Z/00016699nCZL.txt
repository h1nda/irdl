Митрева обеща да ускори изпълнението на реформите в Македония
					22/11/2005
					 
						СКОПИЕ, Македония -- В понеделник (21 ноември), по време на среща с британския министър за Европа Дъглас Алекзандър в Брюксел, външният министър Илинка Митрева заяви, че страната й ще продължи "да изпълнява по-агресивно" предвидените реформи. Митрева запозна Алекзандър, чиято страна в момента държи председателството на ЕС, с мерките, които правителството й смята да предприеме, за да изпълни приоритетите, очертани в последния доклад на Европейската комисия за Македония. След това Алекзандър похвали постигнатия напредък, който е довел до одобряването на молбата на Македония да получи официален статут на страна кандидатка за ЕС. 
						Също в понеделник македонският парламент одобри изпращането на осмия контингент на страната в състава на международната коалиция в Ирак. Военната част ще замине през декември, за да смени войниците, които се прибират у дома. (Уеб-сайт на македонското парвителство, Макфакс - 22/11/05; A1 ТВ - 21/11/05)
