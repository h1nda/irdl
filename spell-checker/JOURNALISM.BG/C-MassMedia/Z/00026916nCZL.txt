Албания се присъединява към програма на ЕС за конкурентоспособност и иновации
					29/06/2008
					 
						БРЮКСЕЛ, Белгия -- Албания се присъедини към Програмата на ЕС за конкурентоспособност и иновации в петък (27 юни). Меморандумът за разбирателство, чрез който страната се присъедини към частта за предприемачество и иновации на програмата за 3,6 милиарда евро, бе подписан от заместник-председателя на Европейската комисия, който отговаря за предприемачеството и промишлеността Гюнтер Ферхойген и албанския министър на икономиката, търговията и енергетиката Генц Рули. Албания е петата страна от групата на страните-кандидатки и потенциални кандидатки за членство в ЕС, която се присъедини към програмата. (Уебсайт на ЕС, БТА - 27/06/08)
