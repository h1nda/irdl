Черногорската полиция арестува заподозрени в покушението над редактор
04/06/2004
 
ПОДГОРИЦА, Сърбия и Черна гора -- Полицията е арестувала няколко заподозрени във връзка с убийството на редактор на политически вестник на местната опозиция миналата седмица, заявиха длъжностни лица в четвъртък (3 юни). Сред задържаните е известният експерт по бойни изкуства Дамир Мандич. Според съобщения в местната преса Мандич и неговият брат са се обаждали на собственика на автомобила, използван от убийците. Междувременно опозиционните Социалистическа народна партия и Либерален алианс поискаха в четвъртък оставката на правителството. Шествие от близо 5 000 души излезе на демонстрация в столицата и скандира за свикване на предсрочни избори. Опозицията обвинява правителството за убийството на редактора.
Други новини: Международните медии съобщиха в четвъртък, че унгарската телекомуникационна компания има планове за закупуване на "Телеком Черна гора". Черногорският държавен монопол за стационарни линии вече разполага и с подразделение за мобилни телефони с 420 000 потребители. (Би Би Си, AФП, ФT, Блумбърг - 03/06/04)
