Турският премиер Ердоган пристига в САЩ за срещата на Г-8
09/06/2004
 
СИЙ АЙЛЪНД, САЩ -- Турският премиер Реджеп Тайип Ердоган пристигна в Сий Айлънд, Джорджия, във вторник (8 юни), за да вземе участие в Срещата на върха Г-8, чийто домакин е президентът Буш. Срещата на върха се фокусира върху инициативата на Буш за Големия близък изток, която призовава арабските и мюсюлмански лидери в Близкия изток и Северна Африка да предприемат демократични реформи.
Други новини: Турското правителство представи пред парламента проектозакон, в който се предлага премахването на съдилищата за Държавна сигурност. Те ще бъдат заменени със специализираните наказателни съдилища. Мярката е насочена към удовлетворяване на политическите критерии за членство в ЕС.
В сряда Европейският съд за човешки права изслуша жалбата на кюрдския бунтовнически лидер Абдулах Йоджалан. Арестуван през 1999 г. и осъден на смърт в Турция, неговата присъда бе впоследствие смекчена на доживотен затвор. През март 2003 г. съдът постанови, че Йоджалан не е бил обект на справедлив процес. (Хюрриет - 09/06/04; Анадолска агенция, НТВ, ТРТ 2, Ройтърс, АФП, Търкиш Дейли Нюз, АП - 08/06/04)
