Турция излъчи първите радио и телевизионни предавания на кюрдски език
					24/03/2006
					 
						АНКАРА, Турция -- Първите програми на кюрдски език бяха излъчени в четвъртък (23 март) по два регионални частни телевизионни канала и по радиостанция в югоизточния град Диарбекир, съобщават местни медии. По-рано този месец турският Висш съвет за радио и телевизия разреши на частни регионални медии да предават на кюрдски език. 
						Други новини -- Най-малко 19 души, десет от които полицаи, бяха ранени в сблъсъци между полицията и кюрдски демонстранти в югоизточния град Хакари. Кюрдите протестираха срещу арестуването на Себахатин Сувагджъ, регионален лидер на разформирована прокюрдска партия.
						Също в четвъртък държавният министър на Турция Али Бабаджан посети Стокхолм. След разговори с шведския министър на търговията Томас Йострос Бабаджан обяви желанието на Турция да засили политическото и икономическото си сътрудничество със скандинавските страни. (Фокус - 24/03/06; TurkishPress.com, Фокус, АФП - 23/03/06)
