ЕС ще изпрати в Хърватия наблюдаващ екип за оценка на сътрудничеството с МНСБЮ
					24/03/2005
					 
						БРЮКСЕЛ, Белгия -- По време на среща в Брюксел в сряда (23 март) министър-председателите на страните членки на ЕС решиха да сформират и изпратят в Хърватия наблюдаващ екип, който да направи оценка на сътрудничеството на Загреб с трибунала на ООН за военни престъпления. Миналата седмица външните министри от ЕС отложиха започването на преговорите за членство със Загреб, като се позоваха на незадоволителното сътрудничество на страната с трибунала. Доклад с оценка на сътрудничеството се очаква през май. Хърватският премиер Иво Санадер прие радушно решението и отново потвърди ангажимента на правителството си за подобряване на връзките с трибунала. 
						Други новини: В четвъртък Хърватия екстрадира в Хага бившият македонски вътрешен министър Любе Бошковски. Той бе задържан преди месеци в Хърватия, като срещу него има повдигнати обвинения във връзка с убийствата на етнически албански граждани по време на конфликта от 2001 г. в Македония. (Уеб-сайт на македонското правителство, A1 TВ, Макфакс, Вечерни лист - 24/03/05; ЕЮ обзървър, ХИНA, ХРT - 23/03/05)
