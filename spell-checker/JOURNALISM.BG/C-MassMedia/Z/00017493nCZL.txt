Македонски прокурори настояват за повторно разглеждане на делото "Растански лозя"
					06/02/2006
					 
						СКОПИЕ, Македония -- Прокурори настояват за повторно разглеждане на т. нар. случай "Растански лозя", при който шестима пакистанци и един индиец бяха убити край Скопие от македонската полиция през 2002 г. Прокурорите се явиха пред Апелативния съд в петък (3 февруари) с искания решението на съда от по-ниска инстанция от миналия април, което оневини четирима представители на службите за сигурност, обвинени по делото, да бъде отхвърлено поради допуснати процедурни грешки. Прокурорите настояват, че убийците са получили заповед от бившния вътрешен министър Любе Бошковски в опит Македония да бъде представена като страна, която активно се бори с ислямския тероризъм. Бошковски, срещу когото също бяха повдигнати обвинения по делото, в момента очаква процес в Хага по други обвинения. (Утрински весник, Дневник - 04/02/06; A1 TВ - 03/02/06)
