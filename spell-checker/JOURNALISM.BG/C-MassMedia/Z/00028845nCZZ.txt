Наука и технологии: Премиерът на Турция Ердоган гледа ЮТюб 
					29/12/2008
					Турският премиер признава, че гледа ЮТюб. Още от седмицата: "Маджар Телеком" спечели десетгодишен лиценз за опериране на 3G мобилна мрежа в Македония; достъпът до интернет нараства в домакинствата в Кипър. 
					 
						
Турският премиер Реджеп Тайип Ердоган. [Гети Имиджис]
						Броят на потребителите на ЮТюб в Tурция се е удвоил, след като премиерът Реджеп Тайип Ердоган заяви, че е посетил видео уебсайта, въпреки забраната, наложена от съдилищата за почти една година, съобщи всекидневникът "Хюриет" на 19 декември. Ердоган заяви, че е гледал по ЮТюб церемонията на забулени жени, които са станали членове на главната опозиционна Народна републиканска партия. След забележките на Ердокан ЮТюб се изкачи на девето място сред най-посещаваните уебсайтове в Турция. 
						*** 
						Унгарската компания "Маджар Телеком" спечели десетгодишен лиценз за опериране на широколентовата 3G мобилна мрежа в Maкедония, съобщи операторът във вторник (23 декември). Лицензът, за който компанията е платила 10 милиона евро, я задължава да започне да осигурява услугата след шест месеца и да я направи достъпна за 80% от домакинствата в рамките на три години. 
						*** 
						Правителството на Maкедония ще открие безплатни интернет клубове в 15 градове в Македония, съобщи министърът на информатиката Иво Ивановски на 20 декември. Новите клубове ще подобрят достъпа до информация за т.н. ел.-включване, каза Ивановски. Правителството ще отдели 324 000 евро за финансиране на инициативата. 
						*** 
						Нов уебсайт за създаване и подписване на петиции по различни въпроси започна да действа в Кипър на 19 декември. Програмите на уебсайта www.cypruspetitions.com се стремят да осигурят свободен ресурс за съчетаване на старата система на петиции с модерните технологии. На уебсайта сега има петиции за имуществените права и разточителния мениджмънт. 
						*** 
						Компанията "Игъл Мобил", която е клон на "Чалик Груп" на Tурция е любим мобилен телефонен оператор в Aлбания, съобщи на 19 декември Анадолската информационна агенция. Компанията навлезе на албанския пазар преди осем месеца и сега има повече от 130 000 потребители в Албания. Около 3 000 албанци ежедневно използват услугите на "Чалик Груп". 
						*** 
						Броят на кипърските домакинства с достъп до компютър нараства. Той достигна 56,3% през 2008 г. в сравнение с 53,1% през 2007 г., според ежегодно проучване на статистическото бюро на Кипър. Около 76,8% от домакинствата с достъп до интернет в Кипър имат широколентова връзка. Анализатори проведоха проучването, озаглавено "Използване на информационни и комуникационни технологии в домакинствата и от отделни лица през 2008 г." за пета поредна година във всички страни-членки на ЕС. 
						*** 
						Във факултета по машинно инженерство в Скопие бяха открити две нови лаборатории на 19 декември за докторанти по моделиране, симулации и индустриален дизайн. Програмата ТЕМПУС на Европейската комисия финансира проекта. Лабораториите са оборудвани с модерна апаратура, софтуер за моделиране и симулации, графични интерактивни инструменти и други съоръжения. 
						
						(Различни източници – 22/12/08-29/12/08)
