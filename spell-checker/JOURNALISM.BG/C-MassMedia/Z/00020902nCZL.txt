Хърватия продължава да действа за въвеждане на спорна риболовна зона
					08/12/2006
					 
						ЗАГРЕБ, Хърватия – Въпреки опозицията в чужбина министър-председателят Иво Санадер каза в четвъртък (7 декември), че кабинетът възнамерява да продължи с установяването на коригирана Екологична и риболовна защитена зона (ЕРЗЗ). Той каза още, че Хърватия няма двустранни споразумения с Италия и Словения, които биха й попречили да направи това. Европейската комисия (ЕК) реагира бурно, заявявайки, че Хърватия трябва да се въздържа от въвеждане на зоната, без да се консултира с другите две страни, които са членки на ЕС. (Вечерни Лист - 08/12/06; ХИНА - 07/12/06)
