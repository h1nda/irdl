Турски съд разпореди турски депутати да се явят на съдебни процеси
					30/09/2009
					 
						АНКАРА, Турция -- Във вторник (29 септември) съд в Анкара излезе с решение, че двама депутати от прокюрдската Партия на демократичното общество (ПДО) трябва принудително да бъдат доведени от полицията, за да дадат показания в два отделни процеса срещу тях. Депутатите Емине Айна и Селахатин Демирташ са заподозрени в пропаганда в полза на терористичната Кюрдска работническа партия (ПКК). Те отказаха да дадат показания, настоявайки, че съдебните процеси са нечестни, тъй като съдът не е предприел действия срещу други депутати, извършвали подобна дейност. Във вторник съдът реши, че ако двамата не се явят в съда на 29 декември, полицията трябва принудително да ги доведе.
						Други новини от вторник -- Говорителят на правителството Джемил Чичек съобщи, че кабинетът официално ще поиска от парламента да подкрепи едногодишно удължаване на операцията на армията срещу бойците от ПКК в Северен Ирак. Сегашният мандат изтича на 17 октомври. (Ватан - 30/09/09; Хюриет, АП, Ройтерс - 29/09/09)
