Гръцка терористична група пое отговорността за бомбени атентати
					23/03/2010
					 
						АТИНА, Гърция -- В понеделник (22 март) лявата терористична група "Заговор на огнените ядра" пое отговорността за три бомбени атентата в Атина миналата седмица, които причиниха малки щети, но пострадали хора нямаше. Два от взривовете станаха в събота и имаха за цел полицейски център за задържане и дома на виден член на пакистанската общност. В петък бомба нанесе щети на офис на ултранационалистическа група в центъра на Атина. Полицията разследва автентичността на твърденията на групата. 
						Други новини -- Профсъюзът на държавните служители АДЕДИ организира нова демонстрация във вторник в центъра на Атина срещу мерките на правителството за строги икономии. (Фокус - 23/02/10; Катимерини, Ройтерс, АП, ДПА - 22/03/10)
