Албанската опозиция настоява за уволнението на външния министър
					19/03/2006
					 
						ТИРАНА, Албания -- Главната опозиционна партия в страната - Социалистическата партия (СП) - отправи искане към премиера Сали Бериша в петък (17 март) да уволни външния министър Бесник Мустафай заради противоречивото му изявление по отношение на границите в Западните Балкани. Миналата седмица, Мустафай заяви в интервю, че разделянето на Косово, както предложи Сърбия, може да засегне границите на Албания и Македония с провинцията. Изявлението предизвика силна реакция от страна на Скопие и Белград. Бериша заяви, че изявлението на Мустафай е било извадено от контекста. (Албейниън нюз, Дневник, Утрински вестник - 18/03/06; A1 ТВ, Макфакс, Телма ТВ - 17/03/06)
