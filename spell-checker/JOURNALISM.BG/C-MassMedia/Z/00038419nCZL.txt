Косор заяви, че Хърватия ще продължи сътрудничеството си с МТБЮ
					05/05/2011
					 
						ЗАГРЕБ, Хърватия - Министър-председателят Ядранка Косор обеща в сряда (4 май) да бъде продължено сътрудничеството с Трибунала за военни престъпления в Хага. Тя се срещна в Загреб с главния прокурор на Трибунала Серж Брамерц преди представянето на неговия доклад в Съвета за сигурност на ООН идния месец. Оценката на Брамерц за сътрудничеството на Хърватия със съда ще има съществено значение за закриването на главата за съдебната власт в преговорите с ЕС.
						Около 30 ветерани от войната протестираха срещу визитата на Брамерц и разкритикуваха присъдите, произнесени миналия месец от МТБЮ срещу генералите Анте Готовина и Младен Маркач, за военни престъпления във връзка с военната операция „Буря” през 1995 г. Те бяха осъдени съответно на 24 и 18 години затвор.
						Други новини от сряда -- Полицията арестува 22-ма служители на граничната полиция и митниците по границата със Словения по подозрения в корупция. Службата за борба с корупцията УСКОК ги подозира, че са част от организирана група, която е вземала подкупи за пропускане на вносни стоки, без да се събират мита. (Национал, ХИНА, tportal.hr, Радио Свободна Европа, ХРТ, РТС - 04/05/11)
