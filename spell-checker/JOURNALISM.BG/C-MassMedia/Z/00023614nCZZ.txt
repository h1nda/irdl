Наука и технологии: Проверка на състоянието на река Дунав
					20/08/2007
					Учени от 8 страни проведоха проучване на втората по големина река в Европа. Още от седмицата: Македония съобщи за увеличаване на случаите на ХИВ/СПИН; турски сеизмолози прогнозират вероятност от земетресения в района на Истанбул.
					 
						
Река Дунав. [Гети Имиджис]
						Екип от европейски учени проведе шестдневна експедиция за проучване на река Дунав, която започна в четвъртък (14 август). В нея участваха осемнадесет учени от осем страни. Основната задача бе да се направи оценка на качеството на речните води. 
						*** 
						Броят на жертвите на СПИН се увеличава в Maкедония, съобщи националният координатор на страната за мерки за борба с болестта, Весна Велик Стефановска. Тя каза, че към юни 2007 г. в страната е имало общо 101 души с ХИВ или СПИН. Над две трети от тях са мъже, а две трети са на възраст от 20 до 30 години. 
						*** 
						Земетресения със степен 7 до 7,5 по скалата на Рихтер могат да засегнат района на Истанбул до 2029 г., смятат учени от Босфорския университет. Те са изчислили, че вероятността от силно земетресение в района е 65 %. 
						 *** 
						Фонд от 140 400 евро бе създаден за финансиране и насърчаване на професионалния обмен между хърватски учени в страната и от чужбина. Инициативата е на министерството на науката и образованието на страната. 
						*** 
						Общо 42 малки електроцентрали ще бъдат построени на реките Шкумбин и Девол в Елбасан в Централна Aлбания чрез частни инициативи. Очаква се те да удвоят електрозахранването в региона и да намалят хроничните енергийни кризи в Албания. 
						*** 
						
Румъния закупи 25 специално оборудвани коли, които ще позволят на местната полиция да открива шофьори, употребили наркотици. Колите струват 1,2 млн. евро, като средствата са предоставени от Европейската комисия и румънското правителство. 
						
(Различни източници - 13/08/07-20/08/07)
