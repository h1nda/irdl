Съд в София издаде присъда по дело за измами, свързани със САПАРД 
					01/07/2010
					 
						СОФИЯ, България -- В сряда (30 юни) Софийският градски съд осъди Марио Николов, местен бизнесмен и спонсор на Българската социалистическа партия, на 12 години затвор за организирането на престъпна група и измами с фондове от САПАРД. Делото е едно от следените от Европейската комисия (ЕК) с цел да бъде направена оценка на местната съдебна система. Общо седем души, включително Николов и съпругата му, бяха осъдени за източването на 7,5 милиона евро фондове от САПАРД. Съдружниците им в Германия вече са осъдени по делото. В края на март Николов беше осъден отделно и за пране на пари, а другият подсъдим по делото, Людмил Стойков, беше оправдан. (Би Би Си, Новините, София Ехо - 30/06/10)
