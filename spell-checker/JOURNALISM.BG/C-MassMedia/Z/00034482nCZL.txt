МВФ одобри пакет от помощи за 30 милиарда евро за Гърция 
					10/05/2010
					 
						АТИНА, Гърция -- МВФ одобри в неделя (9 май) тригодишен план за предоставяне на Гърция на 30 милиарда евро помощ за преодоляване на финансовата й криза. Решението бе взето, след като членовете на еврозоната обещаха на Атина помощ от 110 милиарда евро за период от три години. 
						Междувременно гръцкият финансов министър Георгиос Папаконстантину каза в неделя, че договорът с ЕС/МВФ може да се измени, ако мерките за строги икономии на правителството дадат резултат. "Ако... първоначалните резултати бъдат положителни, ще можем да се завърнем на масата на преговорите... [и] да спестим някои неща," каза Папаконстантину за всекидневника "Вима". (Имерисия - 10/05/10; AФП, Ройтерс - 09/05/10)
