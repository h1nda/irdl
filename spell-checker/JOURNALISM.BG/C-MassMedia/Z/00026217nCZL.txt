Хърватия направи още една крачка към членството в ЕС
					22/04/2008
					 
						БРЮКСЕЛ, Белгия -- В понеделник (21 април) Хърватия направи още една крачка в преговорите за присъединяване към ЕС след откриването на още две от 35-те преговорни глави, с което общият брой на отворените глави стана 18. Очаква се още няколко глави да бъдат отворени през юни, непосредствено преди изтичането на мандата на Словения като ротационен председател на ЕС. Франция поема тази роля от 1-ви юли и е поела ангажимент да подкрепи влизането на Загреб в ЕС.
						Също в понеделник новопоканената Хърватия приключи първия кръг от преговорите си с НАТО за присъединяване. "Обсъдихме политически и военни въпроси. Изразихме нашата готовност да участваме в колективната отбрана и да допринасяме за мира, стабилността и сигурността в евро-атлантическата общност", каза след срещата в Брюксел ръководителят на хърватския преговорен екип Бианка Маткович. На 7-и май се очаква страната да започне втория етап от преговорите, които ще се съсредоточат върху финансови и правни въпроси. (Вечерни Лист - 22/04/08; АФП, ХРТ - 21/04/08)
