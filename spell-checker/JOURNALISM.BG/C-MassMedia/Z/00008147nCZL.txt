Бунтовници освобождават двама македонски полицаи
28/08/2003
 
СКОПИЕ, Македония -- Прословутият лидер на Албанската национална армия (АНА) освободи в сряда (27 август) невредими двама полицейски служители, отвлечени часове по-рано край Куманово. Предполага се, че полицаите, етнически албанец и македонец, са били отвлечени от Авдил Джакупи, който след това е поискал да бъде освободен етнически албанец, обвинен в задействането на бомба близо до училище в Куманово. Джакупи е бил боец във вече разформированата Албанска освободителна армия през 2001 година и се счита за водеща фигура в АНА, съмнителна организация, която пое отговорност за няколко нападения в Косово, Македония и южна Сърбия през последните две години. (АФП, МИА, А1 ТВ, Макфакс - 27/08/03)
