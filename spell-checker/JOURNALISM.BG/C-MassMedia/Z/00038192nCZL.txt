Заместник-ръководителят на ЮЛЕКС Спаркс обяви завръщането на съдиите на север 
					15/04/2011
					
						ПРИЩИНА, Косово -- Заместник-ръководителят на ЮЛЕКС Анди Спаркс обяви в четвъртък (14 април), че чуждестранните съдии и прокурори скоро ще се завърнат в сградата на съда в Северна Митровица. Те фактически бяха принудени да го напуснат малко след декларацията за независимост на Косово през февруари 2008 г. Спаркс заяви пред сръбските медии, че завръщането на местните прокурори на север е деликатен проблем, който ще се реши по време на диалога между Прищина и Белград. Кръстимир Памтич, кмет на паралелната община Северна Митровица, обаче каза, че завръщането на албанските съдии в Северна Митровица е неприемливо за местните сърби, и предупреди, че те ще протестират, ако това се случи. (Косова Сот, Експрес, Коха Диторе, Зъри - 15/04/11)
