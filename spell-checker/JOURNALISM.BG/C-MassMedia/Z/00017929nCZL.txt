Новият премиер на Косово призова за обединение на етнически разделената Митровица
					16/03/2006
					 
						МИТРОВИЦА, Косово, Сърбия и Черна гора -- По време на посещение в Митровица в сряда (15 март) новият премиер на Косово Агим Чеку призова за обединение на етнически разделения град. Той насърчи съжителството на всички граждани и каза, че очаква местните власти да предприемат конкретни стъпки за интеграция. 
						Също в сряда Чеку каза, че е поискал от съответните министерства да изготвят и да му предадат доклад за състоянието на човешките права в провинцията. "Трябва да насърчаваме толерантността, съжителството, помирението и прошката, за да може всеки в Косово да се чувства равнопоставен и уважаван," каза той.
						Други новини -- Началникът на КФОР, генерал-лейтенант Джузепе Валото, се срещна в сряда в Ниш с началник-щаба на армията на Сърбия и Черна гора генерал Любиша Йокич. В декларация след срещата КФОР определи като добра общата ситуация на сигурност в провинцията. (KosovaLive, Танюг, Б92 - 15/03/06)
