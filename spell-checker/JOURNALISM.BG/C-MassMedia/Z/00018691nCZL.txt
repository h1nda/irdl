Папата изрази подкрепа за управляващата коалиция в България
					24/05/2006
					 
						СОФИЯ, България -- На среща с българска правителствена делегация във Ватикана във вторник (23 май) папа Бенедикт ХVІ изрази подкрепата си за управляващата коалиция, определяйки я като добър пример за сътрудничество между различни политически партии, които работят за постигането на стратегически цели като присъединяването към ЕС. Делегацията, оглавявана от премиера Сергей Станишев, е на посещение в Рим за тържествата по случай Деня на Светите братя Кирил и Методий. Според съобщение за печата от българското правителство, папата е дал висока оценка на България като пример за толерантност и мирно съжителство между различни религиозни и етнически групи. (БНР, Уеб-сайт на българското правителство - 23/05/06)
