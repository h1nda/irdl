Сърбия очаква МКИЛ да изиграе активна роля в разследването на трафика на органи
					18/02/2011
					 
						БЕЛГРАД, Сърбия -- Сърбия очаква Международната комисия за изчезналите лица (МКИЛ) да вземе дейно участие в разследването на обвиненията в трафик на човешки органи, каза в четвъртък (17 февруари) председателят на сръбската комисия за изчезналите лица Велко Одалович. Той се изказа на пресконференция след разговори с генералния директор на МКИЛ Катрин Бомбъргър. Одалович припомни, че около 14 000 души от региона продължават да се водят за изчезнали след войните от 90-те години на миналия век, и каза, че Сърбия предоставя всички документи и информация, с които разполага, а също така извършва или помага при ексхумации. (РТРС, Бета, Блиц - 17/02/11)
