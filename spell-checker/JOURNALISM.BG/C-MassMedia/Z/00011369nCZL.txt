Започва защитната фаза от процеса срещу Милошевич
05/07/2004
 
ХАГА, Холандия -- Защитната фаза от процеса срещу Слободан Милошевич трябваше да започне в Хага в понеделник (5 юли), но адвокат, който защитава бившия югославски лидер, посочи, че продължаващите здравословни проблеми на Милошевич, особено високото кръвно налягане, ще наложат нейното отлагане. Милошевич планира да призове повече от 1 000 свидетели, но съдиите вероятно ще съкратят техния брой, както това стана със свидетелите на обвинението през първата фаза. (АП, Би Би Си, АФП, Ройтърс, Индипендънт - 05/07/04)
