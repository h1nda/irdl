Съдът изслуша заключителните пледоарии по делото за убийството на Джинджич
					24/04/2007
					 
						БЕЛГРАД, Сърбия -- В понеделник (23 април) прокурорите и адвокатите на защитата произнесоха своите заключителни пледоарии по процеса срещу обвинените в убийството на сръбския министър-председател Зоран Джинджич. Той беше застрелян от снайперист в Белград през март 2003 г. Заключението на следствието е, че банда от подземния свят, включваща бивши служители от отряд за специални операции на вътрешното министерство, е организирала и осъществила убийството. По време на продължилия три години процес бяха изслушани повече от 300 свидетели. Съобщава се, че прокурорите са поискали максимални присъди. (Политика, Данас - 24/04/07; РТРС, Б92, Танюг - 23/04/07)
