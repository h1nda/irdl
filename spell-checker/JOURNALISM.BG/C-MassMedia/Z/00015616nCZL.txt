Британското посолство приветства неотдавнашния арест на заподозрян член на "Ал Кайда" в Турция
		17/08/2005
		 
			АНКАРА, Турция – Британското посолство в Анкара излезе във вторник (16 август) с изявление, в което приветства неотдавнашния арест на заподозрян член на "Ал Кайда", Луай Сакка, в Диарбекир, Турция. Сакка, който е сирийски гражданин, е заподозрян в планирането и финансирането на серията от бомбени атентати в Истанбул през 2003 г., насочени срещу "Ейч Ес Би Си банк", британското генерално консулство и две синагоги. В изявлението на британското посолство се изказва похвала за професионализма на турската полиция и се казва, че нейните усилия са подпомогнали глобалната война срещу тероризма. Сакка, наричан от турските медии Сакра, бе задържан в Диарбекир на 6 август и се яви пред турски съд в края на миналата седмица. (Britishembassy.gov.uk, TurkishPress.com - 16/08/05)
