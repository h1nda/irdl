Младшият партньор в македонския кабинет номинира нов министър на транспорта 
					14/12/2004
					 
						СКОПИЕ, Македония -- След оттеглянето на кандидатурата на Агрон Буксаку за поста министър на транспорта и комуникациите в новия кабинет, младшият партьнор в правителството Демократичният съюз за интеграция, предложи Джемаил Мехази за поста в понеделник (13 декември). Тридестет и деветгодишният Мехази изпълняваше длъжността държавен секретар във финансовото министерство. Предложението бе предадено на кандидат-премиера Владо Бучковски, който незабавно го внесе в парламента. 
						Други новини: Директорът за Балканите в НАТО Робърт Съри пристигна в Скопие, за да обсъди политическата ситуация и състоянието на сигурността в Македония. Основен въпрос в разговорите ще бъде проблемът с въоръжените екстремисти в Кондово, село разположено на запад от Скопие. Парламентарната комисия по сигурността обсъди ситуацията в понеделник, но не се съобщава, че е постигнато съгласие по възможна стратегия. (Дневник, Вест - 14/12/04; A1 TVВ Mкфакс - 13/12/04)
