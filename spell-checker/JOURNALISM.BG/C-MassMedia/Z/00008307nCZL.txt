САЩ дари на Албания оборудване за разминиране
11/09/2003
 
ТИРАНА, Албания -- Правителството обяви в сряда (10 септември), че Съединените щати са дарили машина на стойност 278 000 евро, която ще се използва за обезвреждане на противопехотните мини по границата на Албания с Косово. Поне 27 души са загинали и над 200 са ранени в злополуки, свързани с мините, поставени от югославските сили по време на конфликта в Косово.
Други новини: Началникът на Генералния щаб на албанската армия Пелумб Казими обяви в сряда, че няма спешна нужда от съкращаване на личния състав. Той заяви, че съкращаването на числеността на армията, свързано с военните реформи, ще бъде постепенен процес. (АФП, Албейниън Дейли Нюз - 10/09/03)
