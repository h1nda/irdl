Проливните дъждове в Истанбул продължават
					13/09/2009
					 
						AНКАРА, Tурция -- Проливните дъждове продължават в някои части на Турция в събота (12 септември), предизвиквайки нови наводнения. Река в Истанбул преля и наводни къщи и производствени съоръжения наблизо. Десет германски и руски туристи бяха ранени от торнадо в Алания на средиземноморския бряг.
						Междувременно губернаторът на Истанбул Муамер Гюлер съобщи в събота, че наводненията за обявени за природно бедствие. Досега са загинали 33 души, а щетите се оценяват на 700 милиона евро. Премиерът Реджеп Тайип Ердоган обеща, че ще бъдат построени нови къщи за онези, които са останали без дом вследствие на наводнението. (AФП, БТА, Aнадолска информационна агенция - 12/09/09; ДПА, Ройтерс - 11/09/09)
