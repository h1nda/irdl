Буш даде висока оценка на мерките за сигурност по време на Олимпиадата
30/03/2004
 
АТИНА, Гърция -- Премиерът Костас Караманлис получи писмо в понеделник (29 март) от американския президент Джордж Буш, в което се изразява подкрепа за усилията на Гърция да гарантира безопасността на предстоящите Олимпийски игри. Сигурността бе също така предмет на разговорите в понеделник между висши гръцки и американски представители в Атина. Разговорите отбелязаха края на двуседмични съвместни учения, в което участваха и около 400 американски военнослужещи от специалните части.
Във вторник Питър Райън, който отговаря за сигурността по време на Игрите, каза, че "няма пряка заплаха срещу Олимпийските игри или Гърция." Той допълни, че са мобилизирани четири пъти повече служители по сигурността отколкото по време на Лятната Олимпиада в Сидни през 2000 г. (Македонска информационна агенция - 30/03/04; АП, Дойче Веле - 29/03/04)
