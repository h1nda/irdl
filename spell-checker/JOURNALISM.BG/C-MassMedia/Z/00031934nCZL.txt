Албания завърши процеса на разчистване на мини 
					09/10/2009
					 
						ТИРАНА, Албания -- Заместник-министърът на отбраната Петрит Карабина обяви в четвъртък (8 октомври), че Албания е разчистила мините и други неизбухнали боеприпаси от своята територия. Той каза, че последните противопехотни мини са били премахнати в началото на октомври в североизточната част на страната. Повечето взривни устройства са били заложени по време на конфликта от 1998-1999 г. в Косово. През последното десетилетие в резултат на инциденти с мини и неизбухнали боеприпаси са загинали 34 души, а други 238 са били ранени. (Топ Чанъл, Радио Свободна Европа, АП - 08/10/09)
