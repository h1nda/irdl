Специалният представител на ООН Бутенхайм подчерта значението на гражданското общество в Кипър 
					08/05/2011
					
						НИКОЗИЯ, Кипър -- Специалнитя представител на Генералния секретар на ООН Бан Ки Мун в Кипър Лиса Бутенхайм подчерта в петък (6 май) значението на гражданското общество и на обществото при постигането на напредък в продължаващите усилия за помирение между гръцките и турските общности на острова. "Макар че Кипър продължава да е разделен днес, той е остров, чиито обитатели са обвързани с обща култура и история", каза Бутенхайм при откриването на междуобщностен център, целящ да ускори проучването и диалога в Кипър. 
						Така нареченият Дом за сътрудничество ще осигури институционална подкрепа на организации на гражданското общество, като предложи общо пространство за кипърските гръцки и турски изследователи и артисти. (Уебсайт на ООН, Уърълд Бюлетин, Сайпръс Мейл, Анадолска информационна агенция - 06/05/11)
