Черна гора се съгласи да позволи транзитното преминаване на войски на НАТО
					27/11/2007
					 
						ПОДГОРИЦА, Черна гора -- НАТО и Черна гора постигнаха в понеделник (26 ноември) споразумение, разрешаващо транзитното преминаване на части на Алианса през сухоземните и морски територии и въздушното пространство на малката адриатическа страна. Документът бе подписан в Подгорица от министъра на отбраната Боро Вучинич и гостуващият заместник-командващ на Обединеното командване на НАТО в Неапол генерал-лейтенант Питър Пиърсън. Черна гора се присъедини към програмата на НАТО "Партньорство за мир" през ноември 2006 г., което е първа стъпка към евентуално членство в Алианса. (AФП, Бета, Б92, Мина, РТЧГ - 26/11/07)
