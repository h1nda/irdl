Австрийски съд разреши екстрадирането на Санадер, адвокатите му ще обжалват
					09/05/2011
					
						ВИЕНА, Aвстрия -- Съд в Залцбург даде зелена светлина в понеделник (9 май) на екстрадирането на бившия хърватски премиер Иво Санадер в Загреб. Неговите адвокати обаче заявиха, че ще обжалват решението. Санадер е задържан в Австрия от декември, когато бе арестуван по подозрения в престъпни действия и злоупотреба с власт в Хърватия. Той отказва да бъде екстрадиран в родината си с твърденията, че там няма да получи справедлив съдебен процес. (ХРТ, Вечерни Лист, Нова ТВ - 09/05/11)
