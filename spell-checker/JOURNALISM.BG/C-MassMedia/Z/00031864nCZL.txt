Депутати на ФБиХ отказват да намалят придобивкита за ветераните
					04/10/2009
					 
						САРАЕВО, Босна и Херцеговина (БиХ) -- Парламентът на Федерация БиХ (БиХ) отхвърли в петък (2 октомври) мярка, за намаляване на придобивките за ветераните, макар че това се налага според условията на плана за съкращаване на бюджета, постигнати с МВФ и Световната банка. Няколкостотин ветерани от войните се събраха пред парламента за втори ден в петък, за да протестират срещу предложеното намаление от 10% на придобивките и отменянето на закон, който гарантира специални привилегии на наградените ветерани. Те също поискаха оставката на министъра по въпросите на ветераните на ФБиХ Захид Црънкич. Парламентът проведе извънредно заседание, след като протестиращи разрушиха част от желязна ограда, отделяща ги от сградата на парламента. Премиерът на ФБиХ Мустафа Муйезинович определи решението на парламента като "незаконно" и каза, че то нарушава стендбай споразумението от 1 милиард евро с МВФ. "Мисля, че е по-добре да се защитават интересите на 2,3 милиона души във Федерацията, отколкото да отстъпваме пред исканията на една група", добави той. (Дневни Аваз, Фена, Срна, Ройтерс - 02/10/09)
