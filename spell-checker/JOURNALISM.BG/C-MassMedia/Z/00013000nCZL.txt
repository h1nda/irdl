Отвличането на гръцкия автобус завършва без жертви 
					16/12/2004
					 
						АТИНА, Гърция -- Двамата въоръжени мъже, които отвлякоха автобус на обществения транспорт, освободиха и последните шестима заложници и се предадоха на гръцката полиция след 18-часова полицейска обсада край Атина рано в четвъртък (16 декември). Полицията съобщи, че двамата мъже са 24-годишни албанци, които живеят в Гърция от шест-седем години. Двамата поискали откуп от 1 млн. евро за 25-те заложници, като очевидно възнамерявали да откарат автобуса в родната си страна. Гръцкият министър на обществения ред Йоргос Вулгаракис заяви, че службите за сигурност са били добре подготвени да се справят с кризата благодарение на специалното си обучение за олимпийските игри през 2004 г. (Ройтерс, AП, AФП, Си Ен Ен, Блумбърг, ЮПИ, AНA, МПA, бТВ - 16/12/2004)
