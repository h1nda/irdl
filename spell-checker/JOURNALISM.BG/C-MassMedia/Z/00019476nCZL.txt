Председателят на Съвета на народите на РС каза, че не е възможно Съветът да бъде разпуснат
					03/08/2006
					 
						БАНЯ ЛУКА, Босна и Херцеговина (БиХ) -- В сряда (2 август) председателят на Съвета на народите на Република Сръбска (РС) Ремзия Кадрич категорично изключи възможността за разпускане на Съвета или за намаляване на правомощията му. Във вторник председателят на парламента на РС Игор Радойчич каза, че сръбският блок може да поиска промени в конституцията на РС с цел да се определят наново правомощията на Съвета на народите. Той смята, че босненските и хърватските представители вредят на интересите на автономната област, като използват механизма за защита на основни национални интереси, за да блокират приемането на важни закони. (Независне Новине - 03/08/06; РТРС - 02/08/06)
