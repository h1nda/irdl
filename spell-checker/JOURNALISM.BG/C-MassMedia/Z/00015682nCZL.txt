Турската полиция разби терористична клетка 
					23/08/2005
					 
						АНКАРА, Турция -- В понеделник (22 август) полицията съобщи, че заподозрян в тероризъм сирийски гражданин е бил убит, а друг заподозрян е бил арестуван след поредица от престрелки в гр. Мачка, Североизточна Турция. Трети мъж, описан като терорист, е избягал. Двама полицейски служители са били ранени. Полицията е конфискувала няколко автомата АК-47, боеприпаси, ръчни гранати и пластични експлозиви С-4. Не стана ясно дали тримата заподозрени са били членове на Кюрдската работническа партия или на "Ал Кайда" Полицията заяви, че е действала по сигнал. (AФП, НТВ, TurkishPress.com - 22/08/05)
