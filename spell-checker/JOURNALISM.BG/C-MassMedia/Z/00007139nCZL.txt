Турската и италианската полиции конфискуваха 189.5 кг хероин при съвместна операция
01/06/2003
 
АНКАРА, Турция -- В резултат на съвместна операция на турската и италианската гранични полиции бяха конфискувани 189.5 кг хероин и задържани 9 души. Операцията бе проведена, след като турската гранична полиция получи сигнал, че голямо количество хероин ще бъде изнесено от Турция. Местната полиция конфискува 59.8 кг хероин в два камиона и 38.1 кг хероин в един микробус в Истанбул, а италианската гранична полиция откри 91.5 кг хероин в два камиона в италианското пристанище Триест. Полицията съобщи, че хероинът, конфискуван в Турция, е бил предназначен за Германия и Холандия, а този, който бе открит в Италия, е идвал от Турция и е бил от афгански произход. (Анадолска агенция, АФП - 30/05/03)
