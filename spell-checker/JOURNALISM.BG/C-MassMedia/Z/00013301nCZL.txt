Райс призовава към по-нататъшна демократизация на Сърбия и към сътрудничество с МНТБЮ
					19/01/2005
					 
						ВАШИНГТОН, САЩ -- Номинираната за Държавен секретар на САЩ Кондолиза Райс призова към по-нататъшни усилия за демократизиране на Сърбия, както и към пълноценно сътрудничество на Белград с Трибунала на ООН за военни престъпления по време на изслушване пред сенатска комисия на Капитолийския хълм във вторник (18 януари). Райс даде висока оценка на избора на Борис Тадич за президент на Сърбия, изразявайки надежда, че сърбите ще използват тази възможност да продължат изграждането на демокрацията. 
						Други новини: Върховният представител на ЕС по въпросите на сигурността Хавиер Солана се очаква да посети Сърбия-Черна Гора в петък. Солана ще се срещне с представители на Държавния съюз и на двете съставни републики, както и ще присъства на заседание на Съвета по европейска интеграция на този съюз. 
						Също във вторник сръбското МВР заяви, че му е било възложено да проучи твърденията, че телата на етнически албанци са били тайно кремирани през 1999 г. Няколко НПО отправиха обвинения, че сръбската полиция се е опитала да унищожи доказателства за изстъпления, кремирайки жертвите в завод, разположен в сръбския град Сурдулица. (Политика - 19/01/05; Taнюг, Бета, AФП - 18/01/05)
