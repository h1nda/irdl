Македонското правосъдно министерство приключва с подготовката на избирателните списъци за референдума 
					20/10/2004
					 
						СКОПИЕ, Македония -- Правосъдното министерство съобщи във вторник (19 октомври), че е приключило с оформянето на списъците с правоимащи гласоподаватели за референдума, насрочен за 7 ноември, по новите закони за децентрализацията. Документацията е била представена на Държавната избирателна комисия, която следва да одобри списъците. Междувременно министърът на местното самоуправление Александър Гестаковски подчерта във вторник, че референдумът нанася директен удар срещу Охридското рамково споразумение. 
						Други новини: екип от хърватски следователи се намира в Скопие, за да изслуша свидетелски показания, касаещи убийствата през 2002 г. на седем имигранти от Пакистан и Индия. Основният обвиняем е бившият македонски вътрешен министър Любе Бошковски, който има двойно македонско и хърватско гражданство. Той ще бъде изправен пред съд в Хърватия, където бе арестуван въз основа на международна заповед за задържане. (Утрински вестник, Дневник - 20/10/04; A1 TV - 19/10/04)
