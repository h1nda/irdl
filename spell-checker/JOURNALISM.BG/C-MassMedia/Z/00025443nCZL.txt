Кипър отново подчерта, че е против независимостта на Косово
					12/02/2008
					 
						НИКОЗИЯ, Кипър -- Външният министър Ерато Козаку-Маркулис каза в понеделник (11 февруари), че Кипър никога няма да признае Косово и че други страни, членки на ЕС, също са съгласни с тази позиция. В неделя руският заместник министър-председател Сергей Иванов сравни кризата в Косово с международната изолация на Севернокипърската турска република. Иванов, който участваше в конференция по сигурността в Мюнхен, каза, че има прилики между двата въпроса, и предупреди представителите на ЕС на форума, че ако признаят Косово, ще трябва дя признаят и Северен Кипър. (Ройтерс, Си Ен Ей, Заман, Макфакс - 11/02/08)
