ЕП предложи компромисно решение за хърватската защитена риболовна зона
					27/02/2008
					 
						БРЮКСЕЛ, Белгия -- След разгорещен дебат относно напредъка на Хърватия в интеграцията й в ЕС във вторник (26 февруари) Комисията по външна политика на Европейския парламент излезе с компромисно решение по спора за защитената екологична риболовна зона (ЗЕРЗ) на Загреб в Адриатическо море. Зоната стана повод за охлаждане на отношенията между Италия, Словения, Хърватия и Европейската комисия. Съгласно новото предложение Хърватия на може да бъде позволено да запази екологичните условия -- т. е. да ограничава риболова само в случаи на екологични заплахи. Но страната няма да може да ограничава по никакъв друг начин достъпа на рибари от Италия и Словения. 
						Докладчикът на ЕП за Хърватия Ханес Свобода каза, че би било жалко, ако преговорите на Хърватия за присъединяване към ЕС бъдат възпрепятствани от един "относително маловажен въпрос", какъвто е ЗЕРЗ. (Ютарни Лист, Пословни Дневник - 27/02/08; ХРТ, Вечерни Лист - 26/02/08)
