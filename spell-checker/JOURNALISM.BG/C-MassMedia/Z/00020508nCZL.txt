Хърватия създава специална комисия за координация на усилията за членство в НАТО 
					03/11/2006
					 
						ЗАГРЕБ, Хърватия -- Президентът Стипе Месич, премиерът Иво Санадер и председателят на парламента Владимир Шекс решиха в четвъртък (2 ноември) да бъде създадена държавна комисия за членството на Хърватия в НАТО. В съобщение за пресата ръководителите заявяват, че това подчертава твърдия ангажимент на страната за присъединяване към Алианса. Освен Санадер, Месич и Шекс в комисията ще участват представители на министерствата на отбраната и вътрешните работи, съветници на президента, посланикът на Хърватия в НАТО и националният координатор за НАТО. (Весник - 03/11/06; ХИНА - 02/11/06)
