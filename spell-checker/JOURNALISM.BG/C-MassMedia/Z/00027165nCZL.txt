Христофиас ще предложи ротационно президентство в Кипър
					23/07/2008
					 
						НИКОЗИЯ, Кипър -- Президентът Деметрис Христофиас вероятно ще предложи ротационно президентство и вицепрезидентство на целия остров, когато се срещне в петък (25 юли) с кипърския турски лидер Мехмет Али Талят. Според съобщения в медиите от вторник, според плана на Христофиас бъдещата централна държавна власт ще има единен суверенитет, единно гражданство, единна икономика и единна международна идентичност, като при това двете общности ще имат политическо равенство. Христофиас ще настоява също така за демилитаризиране на острова, намаляване на броя на турските заселници и възстановяване на собствеността на кипърските гърци, които напуснаха северната част след пристигането на турските войски през 1974 г. Кипърските турци и Турция обаче настояват, че решението трябва да се основава на две равноправни държави и две равноправни общности, отбелязва всекидневникът "Сайпръс Мейл". (Хюриет, Сайпръс Мейл, Филелефтерос, Политис - 22/07/08)
