Москва отправи предупреждение към Румъния във връзка с експулсирането на дипломат
					19/08/2010
					 
						МОСКВА, Русия -- В сряда (18 август) външното министерство в Москва излезе с декларация, с която критикува реципрочното решение на Румъния да експулсира руски дипломат. "Изразяваме категоричен протест към румънската страна, която носи пълна отговорност за всякакви евентуални последици. Запазваме си правото да предприемем ответни мерки," се казва в декларацията, като се добавя, че за Москва този ход е "недружелюбна и непровокирана стъпка". Румъния съобщи във вторник, че е обявила руски дипломат за персона нон грата и му е наредила да напусне страната в рамките на 48 часа. Служителят е дипломат с ранг на първи секретар в руското посолство в Букурещ. Тази мярка бе предприета ден след като Федералната служба за сигурност в Москва съобщи за ареста на румънския дипломат Габриел Греку по подозрения в шпионаж. (АФП, АП, Hotnews.ro - 18/08/10)
