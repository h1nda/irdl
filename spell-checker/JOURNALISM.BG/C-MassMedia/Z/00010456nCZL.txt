В Македония е ден за размисъл преди президентския вот в сряда
13/04/2004
 
СКОПИЕ, Македония -- Във вторник (13 април) приключи кандидат-президентската кампания и започна частично подаване на гласове. Гласуването се провежда в казарми и затвори, докато вътрешно разселени лица ще пускат бюлетините си в центрове в Куманово и Скопие. Всички други регистрирани гласоподаватели ще се явят пред урните в сряда, за да изберат измежду четирима кандидати: премиерът Бранко Цървенковски, който е начело на социалдемократите; Сашко Кедев от опозиционната ВМРО-ДПМНЕ; Гезим Острени от Демократичния съюз за интеграция и Зуди Джелили от Демократичната партия на албанците.
Също във вторник македонската и турска армии провеждат съвместен семинар по въпросите на граничната сигурност. По време на четиридневния форум експертите ще обменят мнения по оптималната структура на армейските гранични подразделения и относно нови мерки за борба срещу трафика на наркотици и оръжие. (Макфакс, А1 ТВ - 13/04/04)
