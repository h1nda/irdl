Учителите в Румъния започват предупредителни стачки
					03/11/2008
					 
						БУКУРЕЩ, Румъния -- Около 75 000 учители, членове на Федерацията на профсъюзите в образованието "Спиру Харет", започнаха предупредителна стачка в понеделник (3 ноември) в знак на протест срещу отлагането от правителството на 50-процентното увеличение на заплатите, одобрено за тях. Другите три федерациии от сферата на образованието в страната ще започнат предупредителни стачки след една седмица.Всичките четири федерации ще започнат ефективна обща стачка на 18 ноември. Миналата седмица президентът Траян Бъсеску помоли профсъюзите да отложат протестите за след общите избори на 30 ноември.
						В неделя министърът на финансите Варужан Восганян отново повтори, че правителството няма да се огъне пред исканията на профсъюзите, и заяви, че никое правителство не би приложило спорното увеличение на заплатите в сегашния му вид, тъй като никоя партия не иска да поеме отговорност за отражението му върху бюджета. "Всяко правителство, което дойде на власт, би търсило начин за отлагане на прилагането му или за промяна", каза Восганян на семинар в централния град Синая. (Зиуа, Журналул Национал, Ромъния Либера, Гардианул, Котидианул - 03/11/08; Медиафакс, Хотнюз, Реалитатя ТВ - 02/11/08)
