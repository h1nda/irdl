Атина получава най-висока оценка при втория етап от пробните състезания
18/08/2003
 
АТИНА, Гърция -- След серия неблагополучия по време на първите изпитания на спортните съоръжения преди две седмици Атина получи висока оценка в неделя (17 август) след пробните състезания по колоездене, конни надбягвания с препятствия, стрелба с лък и кану. Тридневните изпитания преминаха добре, без да се констатират съществени проблеми. Организаторите бяха похвалени и от американския посланик Томас Милър. " През последните две години, откакто съм в Гърция, забелязах значителен прогрес по всички направления на подготовката на Олимпийските игри Атина-2004, " заяви той пред репортери. Милър допълни, че САЩ са се ангажирали да съдействат на Гърция при гарантиране на сигурността по време на игрите. Организаторите сега очакват пробните състезания по стрелба с лък, плажен волейбол и ветроходство в края на месеца. Според гръцки медии премиерът Костас Симитис се е ангажирал лично с контрола върху подготовката на Олимпиадата през оставащите 12 месеца. (Ройтърс, АФП - 17/08/03)
