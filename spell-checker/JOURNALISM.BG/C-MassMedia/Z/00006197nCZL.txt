Румънските земеделци подкрепят влизането в ЕС
06/03/2003
 
БУКУРЕЩ, Румъния -- Изследване на Фондация "Отворено общество" сочи, че при провеждане на референдум, 75 процента от всички земеделци ще гласуват за влизане в ЕС. Проучването "Провинциален евробарометър" бе проведено през декември. Интервюираните смятат, че членството в ЕС ще допринесе за развитието на селското стопанство, включително с по-големите инвестиции и по-добрия достъп до външните пазари. 44 процента обаче са заявили, че земеделската продукция все още не отговаря на стандартите на ЕС. (Ромпрес, Кепитъл уийкли - 06/03/03)
