ЕС призовава за бързо формиране на нов кабинет в България 
					28/06/2005
					 
						БРЮКСЕЛ, Белгия -- Говорителката на комисаря на ЕС по разширяването Оли Рен, Кристина Наги, призова в понеделник (27 юни) за бързо формиране на ново правителство в България, така че да няма забавяне в графика по присъединяването към ЕС. БСП зае първо място на парламентарните избори в събота, но без мнозинство, което е необходимо за самостоятелно управление. Заместник-председателят на БСП Румен Овчаров сигнализира в понеделник, че партията му може да покани НДСВ за обща коалиция. ДПС също може да бъде поканено за консултации във вторник. (Tруд, бТВ, Новинар, AП, Дневник - 28/06/05; Meдиапул - 27/06/05)
