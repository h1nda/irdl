Турският премиер Ердоган се срещна с германския канцлер Меркел в Анкара
					06/10/2006
					 
						АНКАРА, Турция -- При първото си официално посещение като германски канцлер Ангела Меркел се срещна в четвъртък (5 октомври) в Анкара с турския премиер Реджеп Тайип Ердоган. Макар да изрази подкрепа за кандидатурата на Турция за ЕС, Меркел подчерта, че ако страната не предостави търговски привилегии на Кипър като страна, членка на ЕС, това ще се отрази на преговорите за присъединяване, а може да стане и причина за преустановяването им. Ердоган отговори, че Анкара ще изпълни анагажимента си едва когато ЕС изпълни обещанието си да облекчи международната изолация на отделилата се Севернокипърска турска република. 
						Други новини -- В репортажи в местните медии се посочва, че първите турски миротворци ще бъдат изпратени в Ливан следващата седмица, с което те ще станат първата мюсюлманска част, присъединила се към ЮНИФИЛ. Турска фрегата ще се присъедини към международните вонноморски сили. (Заман, EU Observer - 06/10/06; Turkishpress.com, AФП, АФК - 05/10/06)
