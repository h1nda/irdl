Според сръбския вътрешен министър полицията издирва Хаджич
27/07/2004
 
БЕЛГРАД, Сърбия-Черна Гора -- Сръбският вътрешен министър Драган Йосич заяви в понеделник (26 юли), че полицията издирва Горан Хаджич, обвинен във военни престъпления, който бе заснет как напуска дома си само часове след като обвинителният акт на Хага бе предаден тайно на местните власти. Трибуналът за военни престъпления остро разкритикува Белград за изтичането на информацията по този обвинителен акт. Йосич отрече правителството да е източник на изтеклата информация. (Б92, ФоНет - 26/07/04)
