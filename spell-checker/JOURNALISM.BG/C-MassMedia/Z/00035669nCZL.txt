Tурция разреши православна литургия в древен манастир
		16/08/2010
		 
			AНКАРА, Tурция -- Вселенският патриарх Вартоломей отслужи православна литургия в неделя (15 август) по случай Успение Богородично. Литургията, отслужена в манастира Панагия Сумела в Североизточна Турция, бе първата, разрешена от турските власти на това място от 88 години насам. 
			Древният манастир бе затворен през 1923 г. и превърнат в музей. Опитите да бъде отслужена литургия там миналата година бяха осуетени, тъй като властите забраниха богослужения на различни исторически места. Няколко хиляди души от Истанбул, Гърция, Русия, Украйна и Грузия присъстваха на литургията в неделя. Този ход на турското правителство също така проправи пътя за отслужване на литургия в арменската катедрала "Светия кръст" на остров Акхамар в източната част на страната.. 
			Гръцкият премиер Георгиос Папандреу приветства онова, което той окачестви като "историческо и важно събитие", отразяващо "духа на сътрудничество и мир между нас и нашите съседи". (НТВ, Хюриет, Aнадолска информационна агенция, Файненшъл Таймс, AНА-МПА, AФП, Би Би Си, РИА Новости, AП - 15/08/10
