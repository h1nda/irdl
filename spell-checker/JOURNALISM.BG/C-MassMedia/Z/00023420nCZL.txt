Бившият македонски премиер бе обвинен в присвояване на парични средства
					02/08/2007
					 
						СКОПИЕ, Македония -- Финансовата полиция на страната обвини в сряда (1 август) премиера Владо Бучковски в присвояване на около 3 млн. евро. Смята се, че Бучковски, който тогава е бил министър на отбраната, е злоупотребил със служебното си положение във връзка със сделка от октомври 2001 г. за доставка на резервни части за танкове. Според обвинението парични средства на министерството, предназначени за компанията МЗП-ФОП, вместо това са се озовали в специална сметка за Бучковски и директора на компанията. Бучковски, който в момента не е в Македония, обеща да сътрудничи на следствието.
Бившият началник-щаб на армията генерал Методи Стамболиски бе арестуван във вторник във връзка със случая. Според съобщенията той е поръчал четири пъти повече резервни части от необходимото, като по този начин е причинил на държавата загуби от около 2 млн. евро. Той се пенсионира през март 2004 г. (AП, ДПA, Утрински весник, Дневник, A1, Фокус, Танюг, MИA, Макфакс, Фокус, БГНЕС - 01/08/07)
