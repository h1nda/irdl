Румънският и унгарският премиери се срещат на нов ГКПП
09/06/2003
 
БУКУРЕЩ, Румъния -- Премиерът Адриан Настасе и неговият унгарски колега Петер Меджеши се срещнаха в петък (6 юни) на новооткрития ГКПП Урзичени-Валай. Те обсъдиха въпроси на двустранното сътрудничество и характеризираха новия КПП като знак на добра воля за по-тясно и открито общуване.
Също в петък Овидиу Мусутеску, председател на румънската Агенция за приватизация АПАПС направи работно посещение в Унгария. Мусутеску се срещна с представители на правителството и бизнеса и ги покани да участват в приватизацията на 80 големи румънски компании. (АКТ Медиа, Ромпрес - 09/06/03)
