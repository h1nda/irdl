Илиеску защитава подкрепата на Румъния за американската позиция за Ирак
17/03/2003
 
БУКУРЕЩ, Румъния -- Президентът Йон Илиеску защити подкрепата на своята страна за позицията на САЩ за Ирак в понеделник (17 март) в статия в &lt;I&gt;Вашингтон пост&lt;/I&gt;. В нея той пише, че жаждата на неговия народ за демокрация и свобода налага правителството да бъде съюзник на САЩ. "Ние знаем разликата между доброто и злото, защото сме виждали лицето на злото", пише Илиеску във връзка с бившия румънски диктатор Николае Чаушеску. "Някои диктатури продължават десетилетия, други се разпадат за месеци. Някои диктатури могат да свършат за часове, когато хората са наясно с правото си да живеят свободни и когато искат техните гласове да бъдат чути". (Вашингтон пост - 17/03/03)
