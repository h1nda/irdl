Външният министър на Турция Бабаджан призова към диалог по спора за иранската ядрена програма
					30/07/2008
					 
						ТЕХЕРАН, Иран -- Във вторник (29 юли) турският външен министър Али Бабаджан проведе двустранни срещи в Техеран в кулоарите на 15-ата министерска конференция на Движението на необвързаните страни. Бабаджан обсъди двустранните отношения и иранската ядрена програма по време на срещите си с иранския президент Махмуд Ахмединеджад и външния министър Манушер Мотаки. Бабаджан призова за изполване на диалога за решаването на спора във връзка с иранската ядрена програма. Турция настоява, че продължаването на преговорите между Иран и западните страни е от голяма важност. (Търкиш Прес, Хюриет, Сабах, Заман, Анадолска информационна агенция - 29/07/08)
