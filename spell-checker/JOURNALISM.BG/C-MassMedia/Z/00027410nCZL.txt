Български земеделски производители протестират заради неплатени субсидии
					14/08/2008
					 
						СОФИЯ, България -- Стотици земеделски производители от цяла България организираха в сряда (13 август) митинг пред министерството на земеделието в София, като заплашиха да преместят животните си в съседна Гърция, ако правителството не заплати отдавна просрочените субсидии за мляко. Митингът бе кулминацията на продължилите една седмица протести в много части на страната, при които по улиците бе изливано мляко и бяха блокирани пътища. Протестиращите заявиха, че са преместили 2 000 овце и 150 крави на границата с Гърция и ако е необходимо, ще се включат в българо-гръцките съюзи за отглеждане на добитък. Те поискаха и оставката на министъра на земеделието Валери Цветанов. (Ройтерс, БГНЕС, Netinfo, БТА, Фокус, ЦМП - 13/08/08)
