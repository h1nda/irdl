Либия отлага окончателната присъда по делото срещу българските медици
					01/06/2005
					 
						ТРИПОЛИ, Либия -- С неочаквано решение във вторник (31 май) либийският върховен съд отложи за 15 ноември решението си по делото срещу петте български медицински сестри и палестинския лекар, които са обвинени в разпространяване на вируса на СПИН в Бенгази. Преди повече от 12 месеца съд от по-ниска инстанция осъди шестимата медици на смърт. Съдиите от върховния съд заявиха, че се нуждаят от повече време да се запознаят с доказателствата по делото. Съобщението дойде едва няколко дни след срещата на българския президент Георги Първанов с либийския лидер Кадафи. (Ройтерс - 31/05/05)
