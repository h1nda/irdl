Доклад на агенция за сигурност предизвика скандал в България
					26/10/2009
					 
						СОФИЯ, България -- Доклад отпреди година на Държавната агенция за национална сигурност за влиянието на престъпните организации в някои министерства и държавни агенции предизвика скандал в края на миналата седмица. Премиерът Бойко Борисов обяви в събота (24 октомври), че е получил доклада от Алексей Петров, бивш началник на специалните полицейски сили за борба с тероризма, който бе и съветник на Петко Сертов, бившия директор на агенцията. Според Борисов на изготвения преди година доклад било написано, че това е екземплярът, изпратен на премиера. Как се е озовал при Петров, не е ясно. Съгласно процедурите за сигурност всички екземпляри от поверителни доклади трябва да се връщат в агенцията за сигурност. Борисов каза, че е разпоредил на експерти да установят най-напред дали докладът е истински. Ако е така, това ще постави предшественика на Борисов, Сергей Станишев, председател на Българската социалистическа партия, в положението на пряк нарушител на закона. Борисов намекна, че вероятно Станишев е бил изнудван от лица, споменати в доклада, поради което той не е бил върнат в агенцията за сигурност. (БГНЕС, Дарик, Новинар, бТВ, Фокус - 24/10/09)
