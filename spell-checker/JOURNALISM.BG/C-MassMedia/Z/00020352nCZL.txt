Турски контингент замина за Ливан 
					20/10/2006
					 
						АНКАРА, Турция -- Първата група от 95 турски военни инженери бе изпратена в Ливан в четвъртък (19 октомври). Това е първият мюсюлмански мироподдържащ контингент, който ще участва във Временните сили на ООН (ЮНИФИЛ). Те бяха последвани от останалите мироподдържащи части в петък. Контингентът е съставен от 237 войници и 24 цивилни и е базиран край пристанищния град Тир. 
						Също в четвъртък Организацията за икономическо сътрудничество и развитие (ОИСР) посъветва Турция да да преразгледа програмата си за икономически реформи. ОИСР заяви, че високите данъчни ставки и бюрокрацията пречат на икономическия растеж. (Заман - 20/10/06; TurkishPress.com, Търкиш Дейли Нюз - 19/10/06)
