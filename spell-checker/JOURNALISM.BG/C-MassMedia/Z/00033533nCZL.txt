Трибуналът в Хага ще плаща на юридическия екип на Караджич
					23/02/2010
					 
						ХАГА, Холандия -- Председателят на Трибунала на ООН за военни престъпления Патрик Робинсън е одобрил искане на бившия босненски сръбски лидер Радован Караджич за допълнително финансиране на неговия юридически екип, съобщи съдът в понеделник (22 февруари). В съответствие с решението Трибуналът ще плаща на осем членове от екипа на Караджич преди започването на процеса на 1 март и на още пет след началото му. На 1 февруари Караджич поиска от Трибунала да отложи възобновяването на процеса срещу него с твърдението, че се нуждае от още време за подготовка и още пари за своите съветници. (Танюг, Бета, Б92 - 22/02/10)
