Македонската комисия за борба с корупцията критикува усилията на правителството
13/10/2003
 
СКОПИЕ, Македония -- В интервю за радио "Свободна Европа" в неделя (12 октомври) председателят на македонската комисия за борба срещу корупцията призова правителството да демонстрира по-голяма решителност при противодействието срещу корупцията. В отговор на неотдавнашни критики в пресата, адресирани към работата на нейната комисия, Сладжана Тасева заяви, че комисията работи в очертан от законите периметър и може да прави единствено предложения за решаване на отделни случаи. Компетентните институции трябва да предприемат конкретни действия, добави тя. Тасева призова и за подобряване на комуникацията между кабинета и комисията. (МИА, А1 ТВ - 13/10/03)
