Румънски сенатор беше арестуван
					01/04/2010
					 
						БУКУРЕЩ, Румъния -- Сенатор Каталин Войку от Социалдемократическата партия беше арестуван късно вечерта във вторник (30 март) по обвинения в корупция. Войку ще прекара 30 дена в ареста съгласно решение на Върховния съд. Прокуратурата твърди, че той е получил миналото лято от бизнесмен подкупи в размер на 250 000 евро, които е възнамерявал да използва за подкупване на съдии. Рано сутринта в сряда Войку, който отрече всички обвинения, беше приет в болница поради проблеми със сърцето. (АП, Hotnews.ro, Реалитатя, Котидианул, Гъндул - 31/03/10)
