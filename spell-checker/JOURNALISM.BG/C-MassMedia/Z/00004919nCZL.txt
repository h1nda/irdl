В Косово е убит кмет, етнически албанец
28/10/2002
 
ПРИЩИНА, Косово, Югославия -- Ук Бютючи, кмет на Сува Река и висш служител в Демократичния съюз на Косово (ДСК) на президента Ибрахим Ругова, е бил застрелян с двамата си бодигарда в неделя (27 октомври). Има заподозряно лице, задържано за разпит. Управляващият мисията на ООН в Косово, Михаел Щайнер нарече инцидента "ужасяващ акт на умишлено убийство". Наблюдателите са разтревожени за активизирането на насилие в политическата общност на етническите албанци. Преди две години представители на ДСК бяха обект на нападение.
Междувременно, според предварителните резултати от местните избори в събота ДСК е спечелила в 14 от 30те общини; ДПК е спечелила в четири. Етническите сърби са спечелили в четирите общини със силно присъствие на сръбско население. (AП, Ройтерс, AФП, Tанюг, Б92, Данас, ББС - 27/10/02)
