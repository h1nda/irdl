Kараджич ще даде показания на обжалването на Краишник
					19/10/2008
					 
						ХАГА, Холандия – Апелативната камара на Трибунала в Хага съобщи в петък (17 октомври) , че е удовлетворила молбата на бившия босненски сръбски лидер Момчило Краишник да призове бившия си съюзник Радован Караджич за свидетел на обжалването на присъдата му за военни престъпления. “Изслушването на Караджич ще стане по време на изслушването на доказателствата на 3 и 5 ноември”, се казва в изявление на съда. Краишник обжалва присъдата си от 27 години затвор заради преследване и други престъпления, извършени срещу несърби по време на войната в БиХ през 1992 г. Той бе оправдан по обвинения в геноцид. (Б92, Бета, Maкфакс, AП, Taнюг - 16/10/08)
