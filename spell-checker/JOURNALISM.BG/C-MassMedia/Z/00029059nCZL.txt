Албанската опозиция призова за спешен план във връзка с новите лични карти
					21/01/2009
					 
						ТИРАНА, Албания -- Във вторник (20 януари) опозиционното Социалистическо движение за интеграция (СДИ) призова правителството да подготви спешен план за подобряване на процедурата за издаване на новите електронни лични карти и биометричните паспорти. Регистрацията започна на 12 януари, но процесът се сблъска с големи организационни проблеми. Генералният секретар на СДИ Петрит Васили каза, че няма достатъчно време за издаване на лични карти на албанците, живеещи в чужбина. Той поиска също така разширяване на кампанията за обществена разгласа във връзка с процеса. Личните карти се смятат за изключително важни за провеждането на прозрачни парламентарни избори през юни. (BalkanWeb, Топ Ченъл, Клан, Алсат - 20/01/09)
