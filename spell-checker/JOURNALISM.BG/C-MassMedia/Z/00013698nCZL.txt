Дел Понте настоява, че Готовина е в Хърватия
					24/02/2005
					 
						ЗАГРЕБ, Хърватия -- Главният прокурор на Трибунала на ООН за военни престъпления Карла дел Понте повтори в изявление пред австрийската национална телевизия в сряда (23 февруари) убеждението си, че обвиняемият във военни престъпления генерал Анте Готовина продължава да се намира в Хърватия. Тя заяви, че определени кръгове там му помагат да се укрива от правосъдието. 
						Според съобщения в пресата хърватският президент Стипе Месич и премиерът Иво Санадер са изпратили в сряда писма до лидерите на Франция и Германия, в които отново заявяват, че хърватските власти полагат всички усилия да открият и задържат Готовина. Той трябва да бъде арестуван до 17 март, за да може ЕС да започне присъединителните преговори с Хърватия според предвидения график. (Вечерни лист - 24/02/05; ХИНA, Сърна, РТРС - 23/02/05)
