Албанският министър Баша отхвърли обвиненията в корупция
					12/12/2008
					 
						ТИРАНА, Албания – Външният министър Лулзим Баша отхвърли в четвъртък (11 декември) обвиненията в корупция и злоупотреба с власт, огласени в сряда от главната прокуратура. Обвиненията са свързани със събития през 2006 г., когато той бе министър на транспорта и съобщенията и отговаряше за търговете за строителството на участък от магистралата Дуръс-Кукеш. По време на парламентарно заседание в четвъртък, Баша настоя, че лидерът на Социалистическата партия Еди Рама стои зад обвиненията. Законодателите от опозицията не бяха убедени и призоваха за незабавната оставка на Баша.
						Правителството публикува в четвъртък изявление в защита на спорния инфраструктурен проект и в подкрепа за Баша. (Шекули, Топ Чанъл, Старт, Телеграфи - 12/12/08)
