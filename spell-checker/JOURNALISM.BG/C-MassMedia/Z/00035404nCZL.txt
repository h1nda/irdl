Хага разреши временното освобождаване на Симатович
					23/07/2010
					 
						ХАГА, Холандия -- Трибуналът на ООН за военни престъпления разреши в четвъртък (22 юли) временното освобождаване на Франко Симатович, бивш командир на специален отряд от Службата за държавна сигурност на Сърбия. Симатович ще бъде освободен по време на лятната ваканция и трябва да се върне в центъра за задържане "Схевенинген" в Хага до 23 август. Белград гарантира това завръщане. Трибуналът обаче отказа да разреши временното освобождаване на бившия сръбски шеф на сигурността Йовица Станишич, заявявайки, че дългогодишните му здравословни проблеми само ще се влошат, ако бъде освободен. Двамата са обвинени в обучаване, въоръжаване и ръководство на военизирани части, които са преследвали и убивали хора от несръбски произход по време на балканските конфликти от 1992-1995 г. Процесът срещу тях започна през 2007 г. (РТС, Танюг - 22/07/10)
