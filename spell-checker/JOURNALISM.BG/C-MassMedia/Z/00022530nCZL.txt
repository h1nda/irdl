Гръцките власти са в състояние на готовност заради възможно ново терористично нападение 
					11/05/2007
					 
						АТИНА, Гърция -- Властите са във висока степен на готовност да реагират на евентуално ново терористично нападение, предадоха в петък (11 май) най-големите вестници в страната. Повишената бдителност е в резултат на изявление, изпратено до втория по тираж вестник "Пондики", в което терористичната организация "Революционна борба" отправя смъртни заплахи към редица представители на властта, в т. ч. срещу външния министър Дора Бакоянис и министъра на обществения ред Вирон Полидорас. Организацията пое отговорност за нападението срещу полицейско управление в Атина на 30 април. (Катимерини, Пондики, Та Неа -- 11/05/07)
