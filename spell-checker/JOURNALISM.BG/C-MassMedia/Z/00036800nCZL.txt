Инцко призова лидерите на БиХ да "се захващат за работа"
					21/11/2010
					 
						САРАЕВО, Босна и Херцеговина (БиХ) -- Върховният представител на международната общност Валентин Инцко заяви в събота (20 ноември), че осъществяването на обвързаните с членство в ЕС икономически, социални и конституционни реформи пряко ще решат икономическите и институционални предизвикателства, пред които е изправена БиХ. В изявление в навечерието на 15-тата годишнина от Дейтънското мирно споразумение в неделя Инцко припомни, че гражданите на БиХ ясно за заявили какво желаят - "страна, която работи, укрепване на функционалността, страна, управлявана от върховенството на закона, страна, която позволява на своите граждани да живеят достойно". Според него това може да се постигне, ако партиите "сформират правителства без отлагане и се захванат с работата, за която са били избрани". (СВП, Радио "Свободна Европа - 20/11/10)
