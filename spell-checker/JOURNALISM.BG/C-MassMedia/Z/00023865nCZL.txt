Солана заяви, че окончателният статут на Косово няма да бъде коз за Сърбия
					12/09/2007
					 
						БРЮКСЕЛ, Белгия -- Окончателният статут на Косово не трябва да бъде използван като коз в контекста на кандидатурата на Сърбия за ЕС, каза върховният преставител на блока по сигурността пред вестник "Блиц" във вторник (12 септември). Хавиер Солана отклони редица въпроси за Косово, но каза, че постоянно решение трябва да бъде постигнато по пътя на преговорите. "Ние се надяваме ... че през декември ще можем да подкрепим едно решение, договорено между двете страни", каза Солана. Когато бе запитан за възможността Сърбия да стане страна, кандидатка за членство в ЕС, през 2008 г., Солана заяви, че единствената истинска пречка е пълното сътрудничество с Хагския трибунал на ООН за военни престъпления.
						Във вторник в Брюксел Солана се срещна с основния косовски опозиционен лидер Хашим Тачи, който е и член на преговарящия екип на Косово. Двамата са разговаряли за важността на една обща позиция на ЕС за Косово. 
						Междувременно в Прищина президентът Фатмир Сейдиу се срещна с други членове на преговарящия екип и заяви, че те подготвят стратегия за бъдещите приятелски отношения със Сърбия, която ще бъде приложена, по думите му, след като Косово придобие независимост. (Блиц - 12/09/07; Телеграфи, Топ-Ченъл, РТК, Танюг, Косовапрес, Косова Лайв - 11/09/07)
