Според комитет на СЕ албанската полиция е малтретирала задържани 
					03/05/2011
					 
						ТИРАНА, Албания -- Полицията е използвала несъразмерна сила срещу задържаните след събитията на 21 януари, когато четирима души загинаха, а много бяха ранени по време на антиправителствен протест. Полицейското насилие е било предмет на поверителен доклад на Комитета против изтезанията на Съвета на Европа (СЕ), цитиран от местните медии в понеделник (2 май). Задържаните, арестувани по време на протеста, са били систематично бити, се казва в доклада. Документът е бил съставен с помощта на показанията на известен брой задържани, които са потвърдили насилствените действия на полицията, извършени индивидуално или групово. Те са казали, че арестуваните са били принуждавани да подписват предварително подготвени показания, в които са били обявявани за виновни в извършването на определени действия, без да им бъде предоставено правото да разговарят с адвокат или с членове на семействата им. Комитетът на СЕ настоява да бъдат предприети конкретни действия и иска независима комисия да проведе разследване на насилието с измерими резултати в рамките на три месеца. (Шчип - 03/05/11; Топ Чанъл, Топ Нюз - 02/05/11)
