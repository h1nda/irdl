Турската кюрдска активистка: В Турция няма системен тормоз 
					15/10/2004
					 
						БРЮКСЕЛ, Белгия -- Кюрдската активистка за човешки права Лейла Зана заяви в четвъртък (14 октомври), че не вярва в Турция да се прилагат системно изтезания. Тя говори пред Европейския парламент в Брюксел, където получи наградата "Сахаров" за човешки права, девет години след като тази награда й бе присъдена. Зана призна, че в Турция са настъпили коренни промени. Същевременно тя призова за по-нататъшни усилия за мирното и демократично уреждане на кюрдския въпрос. През 1991 г. Зана стана първата жена от кюрдски произход, избрана в турския парламент. По-късно тя бе осъдена на лишаване от свобода заедно с други трима депутати заради връзки с Кюрдската работническа партия. Всички бяха освободени през м. юни. (ИЮ обзървър, НТВ - 14/10/04)
