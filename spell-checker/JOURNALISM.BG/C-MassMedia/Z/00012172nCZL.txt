Хърватия декларира готовността си да обсъди граничния проблем със Словения
					01/10/2004
					 
						ЗАГРЕБ, Хърватия -- Външното министерство заяви в четвъртък (30 септември), че е готово за разговори със словенските си колеги относно пътищата за разрешаване на граничните въпроси. Нов инцидент възникна на морската граница в залива Савудрия. Загреб твърди, че два кораба със словенски полицаи и морски инспектор на борда навлезли в хърватски териториални води в четвъртък и предупредили хърватски рибари, че се намират в словенски води. Съседните държави имат спор около граничните зони още от разцеплението на бившата Югославска федерация. 
						Други новини: В четвъртък Хърватия подписа споразумение с Мароко за взаимно стимулиране и защита на инвестициите. Хърватия планира също да подпише споразумение с Австрия за сътрудничество в културата и образованието. (ХИНA, ХРT - 30/09/04)
