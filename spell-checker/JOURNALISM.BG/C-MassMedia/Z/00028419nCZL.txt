Новият председател на Международният наказателен съд за бивша Югославия не вижда възможност за приключване на работата на съда преди арестуването на Младич и Хаджич
					18/11/2008
					 
						ХАГА, Холандия -- Трибуналът за военни престъпления в Хага не трябва да бъде закрит преди залавянето на оставащите двама известни бегълци - Ратко Младич и Горан Хаджич, заяви в понеделник (17 ноември) новият председател на Трибунала Патрик Робинсън при встъпването си в длъжност. Роденият в Ямайка Робинсън каза, че ще работи за изправянето пред правосъдието на укриващите се военнопрестъпници, като добави, че като съдия в Трибунала в продължение на десет години той е наясно както с неговите постижения, така и с основните му проблеми. Робинсън, на 64 г., замени на поста италианеца Фаусто Покар, който председателстваше Трибунала през изтеклото десетилетие.
						Междувременно главният прокурор на Трибунала Серж Брамерц се срещна в понеделник в Белград с висши официални представители. Той приключва своите разговори там във вторник. (Б92 - 18/11/08; ИТАР-ТАСС, Танюг - 17/11/08)
