Турция обеща да подкрепи кандидатурата на Албания за НАТО
					27/03/2008
					 
						ТИРАНА, Албания -- Турция решително ще подкрепи усилията на Албания за присъединяване към НАТО по време на срещата на върха на Алианса в Букурещ следващата седмица, каза в сряда (26 март) турският министър-председател Реджеп Тайип Ердоган по време на визита в Тирана. Албанският му колега Сали Бериша на свой ред каза, че ЕС няма да бъде цял без интегрирането на Турция. И двамата лидери заявиха, че искат да засилят двустранното културно и икономическо сътрудничество. През май се очаква да влезе в сила споразумение за свободна търговия, което би трябвало да увеличи турските инвестиции в Албания над настоящото им ниво от 620 млн. долара. (Коха Йоне, Панорама, Шекули, Шкип, РТК - 27/03/08; Топ-Ченъл, BalkanWeb, Уебсайт на албанския министър-председател - 26/03/08)
