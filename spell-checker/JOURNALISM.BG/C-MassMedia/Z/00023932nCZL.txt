СВП призова БиХ да възприеме професионален подход при избора на нов директор на ДАРО
					18/09/2007
					 
						САРАЕВО, Босна и Херцеговина (БиХ) -- Следващият директор на Държавната агенция за разследване и охрана (ДАРО) трябва да е от най-висок калибър и много честен, заяви в понеделник (17 септември) върховният представител Мирослав Лайчак. Той коментира неотдавнашните изявления на официални лица, съдържащи други предложения, като "напълно неуместни". Агенцията отговаря за борбата с организираната престъпност, военните престъпления, тероризма, сериозните финансови престъпления и трафика на хора. Успехът в която и да било от тези области ще бъде крачка напред в процеса на интеграция на БиХ в ЕС, каза специалният пратеник. 
						Коментарът на Лайчак е реакция на разгарящия се спор дали ръководителят на ДАРО трябва да е сърбин или бошнак. Предишният директор беше от Федерация БиХ, затова сърбите настояват, че сега е техен ред да изберат шеф на агенцията. Бошнаците твърдят, че агенцията няма да разследва военните престъпления, ако постът се поеме от сърбин. (Дневни Аваз - 18/09/07; Уебсайт на СВП, РТРС, СРНА - 17/09/07)
