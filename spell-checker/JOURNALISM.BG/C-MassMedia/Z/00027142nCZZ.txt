Наука и технологии: Експерти работят по първия списък на астрономическото наследство в Турция
					21/07/2008
					Турски учени съставят първия списък на астрономическото наследство на своята страна. Още в новините: хакери атакуват много уебсайтове в Черна гора и германски експерти откриха хиподрум в Гърция.
					 
						
Първото предсказано слънчево затъмнение бе наблюдавано в Птара, Турция. [Гети Имиджис]
						Учени от Университета Чанакале Онсекиз Март в Tурция работят върху първия списък на астрономическото наследство на своята страна, съобщи турската Национална комисия за ЮНЕСКО. Списък с турски културни обекти, свързани с астрономията, е част от инициативата на ООН да обяви 2009 г. за Международна година на астрономията. Списъкът вероятно ще включи древния град Птара, където астрономи са наблюдавали първото точно предсказано слънчево затъмнение през 585 г. пр. Хр. Други обекти са два обелиска от 9000 г. пр. Хр. и една обсерваторна кула, която е служела за астрономически и научен център в древните времена. 
						*** 
						Хакери атакуваха уебсайтовета на всекидневника "Виести" в Черна гора и на още няколко по-малки компании в сряда (16 юли), един ден след две подобни атаки срещу международната страница на националния въздушен превозвач "Монтенегро Еърлайнс". Хакерите, нападнали "Виести", се нарекоха "група на косоварските хакери". Властите смятат, че целта им е била да привлекат внимание. 
						*** 
						Микробиолози от Министерството на земеделието на Гърция провеждат епидемиологично изследване за откриване на възможно наличие на кримско-конгоанския хеморагичен вирус сред козите, овци и крави в северната част на страната. Те започнаха изследването след смъртата на жена от ухапване от кърлеж в Комотини на 4 юли. Те ще изледват около 840 глави добитък. 
						*** 
						Екип от германски археолози са открили древен хиподрум, където император Нерон може би се е състезавал за олимпийските лаври преди около 1600 години. Учените са открили хиподрума в Олимпия, Гърция, като са използвали геомагнитни и георадарни техники. Експертите твърдят, че мястото може да се превърна в спортна атракция, подобна на олимпийския стадион, открит преди 50 години. 
						 *** 
						
						Румънски археолози са открили некропол с около 350 гробове от 2-ри и 3-ти век след Христа близо до Алба Иулиа в Румъния. Неотдавнашното откритие може да се окаже ценно доказателство за румънско влияние в Дакия по време на първите векове след раждането на Христос. Експертите го наричат най-великото археологическо откритие досега в района на Алба Иулиа, което доказва съществуването на града от древни времена. 
						 *** 
						Екип от археолози от Босна и Херцеговина откри две древни славянски пещи за топене на желязна руда. Те са направили откритието, докато са извършвали разкопки в археологическия обект Кичели код Тузле. Пещите може да датират от 8-ми или 9-ти век след Христа. 
						
						(Различни източници – 14/07/08 - 21/07/08)
