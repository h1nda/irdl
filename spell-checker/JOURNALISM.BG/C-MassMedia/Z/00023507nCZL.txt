Американският посланик Макелхъни каза, че БиХ се нуждае от обединена държава 
					10/08/2007
					 
						МОСТАР, Босна и Херцеговина (БиХ) - Страната се нуждае от една-единствена обединена държава и оттам трябва да се започне с преговорите по конституционната реформа, каза в четвъртък (9 август) американският посланик в БиХ Дъглас Макелхъни по време на среща в Мостар с лидери на основните хръватски партии в БиХ. Изказването му бе в отговор на неотдавнашните инициативи на хърватските партии за приемане на единна позиция по конституционните изменения и на фона на нарастващата подкрепа за идеята за създаване на трета, хърватска автономна област в БиХ. 
						Макелхъни отбеляза, че макар Съединените щати да имат федерална структура, никой от щатите няма право да действа само в свой собствен интерес. (Независне Новине, Дневни Аваз - 10/08/07; РТРС, НТВ Хаят - 09/08/07)
