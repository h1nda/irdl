Унгария ще отвори отново горното въздушно пространство на Косово за граждански полети
					02/07/2012
					Унгария предприе уникалната стъпка да управлява горното въздушно пространство на несъседно Косово, което ще означава по-кратки полети.
					От Линда Карадаку за Southeast European Times в Прищина - 30/06/12
 
					 
						
Мярката се очаква да засегне потенциално милиони пътници. [Ройтерс]
						НАТО избра Унгария за отвори отново горното въздушно пространство на Косово за международен трафик от есента на 2013 г., при положение, че бъдат изълнени всички условия. Въздушното пространство е зона от 9600 м над морското равнище и повторното й отваряне за граждански трафик ще същрати въздушните маршрути, ще намали разходите на гориво и емисиите. Въздушните навигационни услуги в по-ниското въздушно пространство се осигуряват от контрола на въздушния трафик на Косово. 
						Дритан Гионбалай, генерален директор на Управление "Гражданска авиация" на Косово каза за SETimes, че "Това е дълъг процес, много внимателно ръководен от НАТО, и изисква консенсусно решение на всички държави членки на НАТО. Унгария, като приятел на Република Косово и членка на НАТО и на ЕС, е партньор, с когото ще си сътрудничим в осигуряването на безопасни и ефективни услуги в нашето горно въздушно пространство." 
						Унгарската компания за контрол на въздушния трафик "Унгароконтол" ще извършва тази услуга. Нейният генерален мениджър Корнел Шепеси, каза пред медиите, че компанията ща има 40 до 50 контрольори на полети, които ще насочват ежедневно 400 до 500 самолети във въздушното пространство на Косово. Според съобщения в унгарските медии, "Унгароконтрол" ще упражнява контрол от три до пет години, но Джонбалай каза, че Съветът на НАТО не е определил срок. 
						Агрон Деми, изпълнителен директор на Института за съвременни изследвания на Косово (ГАП) каза за SETimes, че НАТО е поискал от страните членки през декември да кандидатстват за контрол върху горното въздушно пространство на Косово. "Първият проблем, който възникна бе ... как да се определи държава, която е териториално близо до Косово и има техническата възможност да извършва ефективен контрол. Най-доброто решение се оказа Унгария." 
						Нормализирането на въздушното пространство на Балканите и особено отварянето на горното въздушно пространство на Косово се решава от 2003 г. насам на един специален форум, "Среща за нормализиране на въздушното пространство на Балканите", ръководена от НАТО. Целта е да се намери временно решение, което да бъде технически, практически и политически подходящо както за властите в Косово, така и за страните членки на НАТО, каза Гионбалай. 
						Той каза за "Файненшъл Таймс", че някои услуги ще бъдат осигурени от местния доставчик "Въздушна навигация", което означава, че Косово ще получава някакви приходи. Страната също ще инвестира в управлението на своето въздушно пространство, за да може да поеме контрола върху въздушния трафик, когато това стане възможно. 
						ГАП обясни, че понастоящем вместо пряк маршрут през бивша Югославия, полет от Виена до Прищина включва маршрут през Унгария, Румъния, България и Македония, преди да навлезе в Косово от юг. "Полетът е с 30 минути по-дълъг, по-скъп и по-замърсяващ околната среда", съобщи ГАП. 
						Преди 1990-те години Косово бе част от два важни въздушни коридора, включващи повече от 400 полети на ден. Според Споразумението от Куманово от 1999 г. между НАТО и бивша Югославия КФОР контролира и координира използването на въздушното пространство и създадената въздушна безопасна зона. Въздушният трафик до и от Прищина трябва да навлиза или да излиза от въздушното пространство на Косово от юг през Скопие. 
						Косово няма да бъде уникално в региона по отношение на това, че чуждестранна компания ще контролира горното му въздушно пространство. Горното въздушно пространство на Черна гора се контролира от Белград; горното въздушно пространство на Босна и Херцеговина се контролира от два оператора: един в Хърватия контролира западна БиХ, а друг в Сърбия контролира източната част. 
						"Причината за трансгранично осигуряване на услуги за въздушна навигация са различни: преди всичко целта е да се оптимизират операциите и да се увеличи ефективността на потока на въздушния трафик. В някои случаи има и политически и икономически причини, които налагат осигуряването на услуги от оператор от друга държава", обясни Гионбалай. 
					
				
			
					 
					
 
 
