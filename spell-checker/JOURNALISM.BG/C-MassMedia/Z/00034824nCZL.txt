Заместник държавният секретар на САЩ Стайнбърг посети София
					04/06/2010
					 
						СОФИЯ, България -- Заместник държавният секретар на САЩ Джеймс Стайнбърг се срещна с висши правителствени представители в четвъртък (3 юни), за да обсъди сътрудничеството и участието на България в НАТО. След разговори с българския премиер Бойко Борисов Стайнбърг изрази задоволство от партньорството с България и похвали приноса на страната към мисията на НАТО в Афганистан. Той похвали също усилията на София за прилагане на съдебните и икономически реформи, както и подкрепата й за евро-атлантическата интеграция на други страни от региона. Борисов отново потвърди евро-атлантическата ориентация на България, заявявайки, че "честите посещения на висши американски представители и гости подчертават подкрепата на САЩ за българското правителство и за нашата безкомпромисна борба срещу корупцията и организираната престъпност, както и за нашето намерение да се придържаме към строга фискална дисциплина." Стайнбърг бе в София седмица след посещението на Леон Панета, директорът на Централното разузнавателно управление на САЩ. Борисов и Стайнбърг обсъдиха също запланувания от САЩ противоракетен щит в Европа, каквато бе темата на разговора и между Стайнбърг и външния министър Николай Младенов. (ДПA, Новините, Фокус - 03/06/10)
