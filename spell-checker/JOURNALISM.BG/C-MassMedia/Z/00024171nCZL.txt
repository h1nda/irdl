Дикарло каза, че Македония постига напредък, и призова за повече усилия
					10/10/2007
					 
						СКОПИЕ, Македония -- Макар страната да е постигнала голям напредък през последната година в такива области, като трафика на хора, икономиката и законите за религиозните общности, необходими са още реформи, каза американският заместник помощник-секретар по европейските и евроазиатските въпроси Розмари Дикарло във вторник (9 октомври), след среща с премиера Никола Груевски в Скопие. "Трябва да се постигне политически консенсус между управляващите партии и опозицията ... Това ще е добре не само за НАТО, но и за бъдещето на Македония," каза Дикарло. 
						Тя добави, че макар Вашингтон да подкрепя стремежите на Македония за членство в НАТО, Скопие трябва да положи още усилия за сформиране на Съдебния съвет, да изпълни политическите реформи и да реши въпросите, свързани със споразумението, постигнато през май между лидерите на управляващата ВМРО-ДПМНЕ и партията на етническите албанци Демократичен съюз за интеграция. 
						В отговора Груевски каза, че се надява Македония да бъде поканена да стане член на НАТО догодина. Той каза, че 90 % от населението подкрепя членството в Алианса. (Вечер - 10/10/07; Макфакс, МИА, МРТ, АП - 09/10/07)
