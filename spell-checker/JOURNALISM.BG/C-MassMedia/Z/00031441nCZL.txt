Делото по обжалването на присъдата на Харадинай в Хага е насрочено за октомври
					27/08/2009
					 
						ПРИЩИНА, Косово -- Според съобщение от сряда (26 август) бившият министър-председател Рамуш Харадинай ще се яви пред Трибунала за военни престъпления в Хага на 28 октомври, тъй като прокуратурата обжалва предишната му оправдателна присъда. През април 2008 г. Харадинай беше признат за невинен по всички обвинения в престъпления, извършени в Косово между март и септември 1998 г. Той и други двама обвиняеми, също бивши членове на "Армията за освобождение на Косово", бяха подведени под отговорност за отвличане, изтезания, изнасилване и убийства на сърби, роми и свои сънародници албанци. Друг обвиняем по делото, Идриз Балай, беше също оправдан по обвиненията, а Лахи Брахимай беше признат за виновен и осъден на шест години затвор. Прокуратурата обжалва и трите присъди.
						Други новини -- Група косовски сръбски журналисти проведоха в сряда протест пред щаба на ЮЛЕКС в Прищина с искания за разследване на случаите с изчезнали журналисти в периода 1998-2000 г. Протестиращите носеха големи плакати на сръбски и албански език с надписи: "Върнете ни нашите колеги." (РТК, Телеграфи, Клан Косова, Б92 - 26/08/09)
