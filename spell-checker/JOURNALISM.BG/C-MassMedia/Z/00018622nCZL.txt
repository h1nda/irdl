Сърбия ще въведе високотехнологични документи за самоличност
					18/05/2006
					 
						БЕЛГРАД, Сърбия и Черна гора -- Сръбският парламент ще проведе дебати по нов закон, който ще упълномощи правителството да издава високотехнологични документи за самоличност на сръбските граждани. Според законопроекта, който бе официално представен на депутатите в сряда (17 май), новите лични карти ще имат микрочип, съдържащ биометрична информация, както и цифрова снимка, електронни отпечатъци на пръстите и подпис на притежателя. Правителството каза, че новите лични карти ще спомогнат за намаляване на престъпността, тъй като ще дават възможност за по-бърза идентификация. (ЮПИ, Бета, ЮПИ, Танюг - 17/05/06)
