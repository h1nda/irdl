Според съобщения либерализирането на визовия режим на ЕС спрямо Албания е отложено за 2010 г.
					24/11/2008
					 
						ТИРАНА, Албания -- Искането на страната за либерализиране на визовия режим с ЕС се очаква да претърпи ново отлагане, този път до 2010 г., според доклад, цитиран от местните медии в неделя (23 ноември). В доклада на Франция, заемаща понастоящем ротационното председателство на ЕС, са засегнати задълженията и отговорностите на страните, които са подписали Споразумението за стабилизация и асоцииране с ЕС. Докладът, който наблюдателите очакват да бъде публикуван следващата седмица, сочи неефективността на мерките срещу организираната престъпност и корупцията като основна пречка пред диалога за свободното придвижване на албанските граждани в границите на ЕС. 
						Други новини -- Местните медии предадоха, че полицията в гр. Шкодра е повдигнала обвинения срещу омбудсмана Ермир Добяни и институцията, която той ръководи, за препятстване на полицейско разследване. Полицията твърди, че той се е намесил, докато тя е разпитвала млад заподозрян за убийство, извършено преди 11 години. (Шекули. Нюз 24, Газета Шкиптаре, Топ Чанъл, Старт, Клан, Телеграфи - 23/11/08)
