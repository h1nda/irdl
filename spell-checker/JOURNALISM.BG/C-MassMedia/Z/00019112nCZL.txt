Председателството на БиХ пропусна крайния срок за гласуване на проектозакона за отбраната
					02/07/2006
					 
						САРАЕВО, Босна и Херцеговина (БиХ) -- Председателството на БиХ не успя да ратифицира ключов закон, свързан с реформите в сектора на отбраната до крайния срок събота (1 юли) въпреки предупрежденията, че забавянето може да застраши кандидатурата на БиХ за евроатлантическа интеграция. Законът, одобрен от Парламента на БиХ миналия декември, призова тристранното председателство да одобри план, разработен с помощта на НАТО за размера, структурата и разполагането на въоръжените сили на БиХ. Политическият съветник към щаба на НАТО в Сараево Рафи Грегорян окачестви неуспеха на председателството като голяма крачка назад. (Дневни аваз - 02/07/06; Независне новине, Източници на СВП - 01/07/06)
