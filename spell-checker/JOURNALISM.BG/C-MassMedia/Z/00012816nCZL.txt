Представители на СФОР претърсват къщи в РС 
					30/11/2004
					 
						САРАЕВО, Босна и Херцеговина (БиХ) -- Части на СФОР претърсиха къщи в понеделник (29 ноември), принадлежащи на роднини на босненския сърбин Вуядин Попович, който се издирва от Трибунала на ООН за военни престъпления. В съобщението се казва, че силите са претърсили дома на майката на Попович в община Суковичи, както и на брата на Попович в Зворник, Република Сръбска (РС). 
						Други новини: Ръководителят на съвета на РС за назначение и контрол върху полицейския състав Нусрета Сивач потвърди в понеделник, че вътрешният министър на РС Дарко Матияшич е поискал смяната на ръководителя на полицията в автономната област Радомир Ниегус. Основание за този акт е неспособността на полицията да предприеме действия за арестуване на лица, обвинени във военни престъпления. 
						Също в понеделник Върховният представител Пади Ашдаун обяви, че е решил да намали заплатите на съдиите в БиХ, за да съкрати прекомерните разходи и да формира здравословен бюджет в съдебния сектор. Заплатите ще бъдат намалени с 16 % във федерацията БиХ и с 4 % в РС. (Независне Новине - 30/11/04; ПБС БиХ, Pincom.info, Източници на СВП - 29/11/04)
