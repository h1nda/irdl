Законодателите в РС дават зелена светлина за възможен референдум за реформата в полицията на БиХ
					12/04/2007
					 
						БАНЯ ЛУКА, Босна и Херцеговина (БиХ) -- Парламентът на Република Сръбска (РС) прие в сряда (11 април) решение, съгласно което властите на автономната област могат да организират референдум за бъдещата реформа в полицията на БиХ. В резолюцията косвено се намеква и че РС ще се противопостави на всеки модел за реформа, който не е съобразен с конституциите на БиХ и РС. Процесът е блокиран вече почти две години и по този начин спъва процеса на интеграция в ЕС. (Дневни аваз, Независне новине - 12/04/07; РТРС - 11/04/07)
