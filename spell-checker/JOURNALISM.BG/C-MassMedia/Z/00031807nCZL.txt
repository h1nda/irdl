Правителството на Косово беше обвинено в "задушаване" на медиите
					29/09/2009
					 
						ПРИЩИНА, Косово -- В понеделник (28 септември) Алиансът за бъдещето на Косово (АБК) обвини министър-председателя Хашим Тачи и неговото правителство в застрашаване на свободата на медиите и свободата на словото. Депутатът от АБК Доника Када-Буюпи сравни сегашното правителство с комунистическия режим. Според нея намесите от страна на правителството поставят под риск демокрацията и подкопават напредъка, постигнат през изминалото десетилетие.
						Също в понеделник неправителствени организации отбелязаха Международния ден на правото да знам, като заявиха, че държавната прокуратура е най-непрозрачната институция в Косово. Полицията беше определена като най-прозрачната институция. (Зери, Коха Диторе, Лайм - 29/09/09; Кохавижън, Клан Косова - 28/09/09)
