Решението трябва да дойде от кипърския народ, заяви заместник помощник държавният секретар на САЩ Брайза
					15/01/2009
					 
						НИКОЗИЯ, Кипър -- Обединението на разделения остров "трябва да е кипърско решение", каза в сряда (14 януари) заместник помощник държавният секретар на САЩ Матю Брайза, след като се срещна с президента Деметрис Христофиас и кипърския турски лидер Мехмет Али Талят. "Решението ... трябва да бъде подготвено и взето изключително от хората, които живеят тук, в Кипър", подчерта той. Вашингтон, каза той, няма да се намесва пряко в продължаващите преговори между двете кипърски общности, но може да помогне на двете страни да намерят "правилното съчетание от идеи в подходящия момент". (Сайпръс Мейл, Си Ен Ей, Фамагуста Газет, Анадолска информационна агенция, Хюриет - 14/01/09)
