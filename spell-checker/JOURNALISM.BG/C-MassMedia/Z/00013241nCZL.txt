Командващият на ЕУФОР и членове на председателството на БиХ обсъждат сигурността и сътрудничеството
					13/01/2005
					 
						САРАЕВО, Босна и Херцеговина (БиХ) -- Командващият на ЕУФОР генерал-майор Дейвид Лийки и босненският и хърватският член на председателството на БиХ, Сюлейман Тихич и Драган Чович, се срещнаха в сряда (12 януари), за да обсъдят въпроси на сигурността и сътрудничеството. Те се споразумяха, че основните приоритети са ускоряване на реформите в отбраната и полицията, борбата с организираната престъпност и пълното сътрудничество с Трибунла на ООН за военни престъпления. 
						Други новини: ЕУФОР прехвърли контрола върху част от инфраструктурата на летището в Мостар на общинските власти. Провеждат се и преговори за прехвърляне на вместимостите за съхранение на гориво под контрола на общината.
						Също в сряда местният вестник "Глас сръпски" публикува статия, в която цитира върховния представител Пади Ашдаун. Той е предупредил, че от сега нататък лидерите на РС не трябва да допускат неизпълнение на обещанията си и по-специално на онези, свързани със сътрудничеството по въпросите на военните престъпления и реформите в отбраната. (Фена, ПБС БиХ, Pincom.info, Уеб-сайт на СВП, РТРС, НТВ Хаят - 12/01/05)
