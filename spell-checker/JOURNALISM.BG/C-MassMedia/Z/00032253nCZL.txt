Главният прокурор на Трибунала в Хага Брамерц е на посещение в Белград
					05/11/2009
					 
						БЕЛГРАД, Сърбия -- Главният прокурор на Трибунала в Хага Серж Брамерц и сръбският прокурор за военни престъпления Владимир Вукчевич обсъдиха в сряда (4 ноември) технически въпроси, свързани с провеждащите се в Белград и Хага процеси за военни престъпления. Те разговаряха също и за оставащите на свобода укриващи се военнопрестъпници и начините за засилване на регионалното сътрудничество в областта на правосъдието. Брамерц ще се срещне след това с президента Борис Тадич и с Расим Ляич, ръководител на сръбския съвет за сътрудничество с Хага.
						Други новини -- В сряда започна процесът срещу сърбина, заподозрян в съучастие в подпалването на посолството на САЩ в Белград миналата година. Милан Живанович признава, че е взел участие в размириците срещу независимостта на Косово и че е проникнал насилствено в посолството, но отрича всякакво участие в палежа на 21 февруари 2008 г. Живанович е студент във факултета по икономика в Белградския университет. (Б92, Танюг, Бета, РТС - 04/11/09)
