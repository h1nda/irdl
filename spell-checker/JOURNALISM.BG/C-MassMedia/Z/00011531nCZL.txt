Кощуница: Управляваща коалиция в Сърбия е отслабена
19/07/2004
 
Сузан Барбара Кълън Уорд, австралийската съпруга на Лека, албански престолонаследник, през май 2003 г. в Тирана. Тя почина на 63-годишна възраст в събота от сърдечни проблеми. [АФП]
БЕЛГРАД, Сърбия-Черна Гора -- Според сръбския премиер Воислав Кощуница фактът, че кандидатът на управляващата коалиция не спечели президентските избори, отслабва нейните позиции. "Правителството съществува, докато има парламентарно мнозинство, но то е отслабено в значителна степен," каза той в неделя (18 юли). Новоизбраният сръбски президент Борис Тадич е начело на Демократическата партия, която до този момент е изключена от състава на правителството.
Други новини от неделя: Деян Миленкович, един от главните заподозрени в убийството през март 2003 г. на сръбския премиер Зоран Джинджич, се яви пред магистрат в Солун, Гърция. Той ще остане в ареста на полицията в очакване на решение по искане за неговата екстрадиция в Сърбия. Миленкович, познат и с прякора Бъгси, бе арестуван в петък по силата на международна заповед. (Гардиън - 19/07/04; Б92, Бета, АФП - 18/07/04)
