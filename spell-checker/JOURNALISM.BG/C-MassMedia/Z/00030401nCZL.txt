Рен ще се срещне със словенския и с хърватския външен министър
					27/05/2009
					 
						БРЮКСЕЛ, Белгия -- Еврокомисарят по разширяването Оли Рен ще се срещне в сряда (27 май) със словенския външен министър Самуел Збогар и с неговия хърватски колега Гордан Яндрокович, каза говорителката на Рен Кристина Над. Това ще бъде тяхната първа среща, откакто Словения и Хърватия отговориха на предложението на Рен за решаване на техния отдавнашен граничен спор. Неговият план предвижда създаването на специален петчленен международен арбитражен трибунал по въпроса. Хърватия прие предложението, но Словения внесе предложение за някои промени в него. Хърватският министър-председател Иво Санадер каза в понеделник, че Загреб не би приел никоя от промените, предложени от Словения. Словенското външно министерство обаче настоява, че промените, внесени от Любляна, ще направят предложението на Рен "по-балансирано" и биха "отразили и интересите на словенската страна". (СТА, Явно, Вечерни Лист, ХИНА, Б92 - 26/05/09)
