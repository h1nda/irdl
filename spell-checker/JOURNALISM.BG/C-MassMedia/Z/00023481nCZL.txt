Освободеният палестински лекар ще внесе жалба срещу Либия в Комисията за човешки права на ООН
					08/08/2007
					 
						СОФИЯ, България -- Ашраф Ахмад Джума, палестинският лекар, който бе освободен на 24 юли заедно с петте български медицински сестри след осем години затвор в Либия, смята да внесе жалба срещу Либия в Комисията за човешки права на ООН, съобщи адвокатът му във вторник (7 август). Искът ще съдържа обвинения срещу Либия в изтезаване, бавене на съдебни процедури и злоупотреба с доказателства. Лекарят, който получи българско гражданство, смята също да съди полицейските служители, които са го измъчвали. 
						Междувременно една от медицинските сестри, Снежана Димитрова, се появи по бТВ във вторник, за да отрече съобщенията, че възнамерява да съди България и да търси компенсации за годините, прекарани в либийските затвори. Вместо това тя изказа благодарност на България, ЕС и Франция за усилията, положени за нейното освобождаване. (Ройтерс, БГНЕС, бТВ, БНР, Агенция София нюз - 07/08/08)
