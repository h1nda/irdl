Косовският премиер Тачи отбеляза нарастване на интереса към Северна Митровица
					02/10/2009
					 
						ПРИЩИНА, Косово -- Премиерът Хашим Тачи каза в четвъртък (1 октомври), че международната общност проявява нарастващ интерес към стабилизирането на ситуацията в Северно Косово с преобладаващо сръбско население. Изказването му бе направено след съобщения, че ЕС ще назначи италианския посланик в Прищина Микаел Джифони за свой специален пратеник в Северно Косово. "Важно е, че ще има по-голямо присъствие на международните власти, европейски и американски, както и присъствие на Република Косово в северната част на Митровица," каза Тачи. Белград упражнява значително влияние в северната част на разделения град Митровица и останалата част на Северно Косово. Европейската комисия обяви неотдавна, че ще изпрати своя мисия да наблюдава ситуацията по границата между Косово и Сърбия. (Косова Сот, Лайм, Експрес - 02/10/09; РТК, Клан Косова, Кохавижън - 01/10/09)
