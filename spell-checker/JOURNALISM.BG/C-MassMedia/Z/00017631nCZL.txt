При експлозия на газ в БиХ загина миньор
					17/02/2006
					 
						САРАЕВО, Босна и Херцеговина (БиХ) -- При експлозия на газ във въгледобивна мина близо до Травник в централната част на БиХ е загинал един миньор и са ранени други 22, съобщиха властите в четвъртък. Спасителните екипи евакуираха 25 миньори, 14 от които са в болницата в стабилно състояние. 
						Други новини -- Златко Милетич, директор на полицията на Федерация Босна и Херцеговина, каза пред репортери, че службите за сигурност наблюдават действията на около 250 араби мюсюлмани, които са се заселили във и около североизточното село Горня Маоча след конфликта в БиХ. Повечето от тях са се сражавали за мюсюлманската армия през 1992-1995 г. Правителството иска да се увери, че те не се занимават с тероризъм.
						Освен това Милетич съобщи в четвъртък, че прокуратурата има достатъчно доказателства да обвини в тероризъм петима души, двама от които чужденци. Той добави, че прокурорите от БиХ са работили в сътрудничество със свои колеги от Дания, Швеция, Великобритания, Сърбия и Черна гора и Турция. (Ройтерс, АП, Фена, ПБС БиХ - 16/02/06)
