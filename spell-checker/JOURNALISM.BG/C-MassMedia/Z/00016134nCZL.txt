Крайният срок за регистриране на кандидатите за кметове в България е понеделник
		03/10/2005
		 
			СОФИЯ, България -- Крайният срок за регистриране на кандидатите за извънредните кметски избори на 29 октомври в София и седем други български общини изтича в понеделник (3 октомври). Кампанията ще започне веднага. Кметската надпревара ще се проведе в градове, където бившите кметове спечелиха депутатски места в парламента в изборите през юли. Според анализатори, надпреварата в София ще бъде оспорвана: главните кандидати са Татяна Дончева от Българската социалистическа партия, Светослав Гаврийски, кандидат на Демократи за силна България и Бойко Борисов, популярният бивш главен секретар на МВР, който е независим кандидат. НДСВ се очаква официално да номинира бившия финансов министър Милен Велчев за свой кандидат в понеделник. (Meдиапул, бТВ - 03/10/05)
