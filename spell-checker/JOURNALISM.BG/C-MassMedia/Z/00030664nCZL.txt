Шефът на кипърската полиция подаде оставка
					21/06/2009
					 
						НИКОЗИЯ, Кипър -- Шефът на кипърската полиция Яковос Папакостас подаде оставка в четвъртък (18 юни) след приключване на разследване на бягството на известен престъпник миналата година. Разследването на държавната прокуратура заключи, че бягството е било улеснено от корумпирани полицаи. Антонис Китас, известен като "Ал Капоне", избяга от частна болница в Никозия през декември. Той излежаваше доживотна присъда за брутално изнасилване и убийство на две чужденки през 1994 г. В петък главният поркурор Петрос Клеридес заяви, че прокурорите ще повдигнат наказателни обвинения срещу шестима полицаи и надзиратели в затвора във връзка с бягството. (КНА, Фамагуста Газет - 20/06/09; КНА, AП, Ройтерс, AФП, Синхуа, Фамагуста Газет - 18/06/09)
