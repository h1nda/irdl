Рен заяви, че ЕС няма да приеме опитите на официалните представители на БиХ да диктуват пътя за интеграция
					20/03/2008
					 
						САРАЕВО, Босна и Херцеговина (БиХ) -- ЕС няма да приеме опитите на политиците на БиХ да диктуват правилата за интеграция, заяви еврокомисарят по разширяването Оли Рен в интервю за всекидневника в Сараево "Дневни Аваз" в сряда (19 март). Рен подчерта, че обществото заслужава пълноправно членство в ЕС, а не някакъв статут на специални взаимоотношения. Той потвърди, че Споразумението за стабилизация и асоцииране може да бъде подписано следващия месец при положение, че са изпълнени определени условия, а именно - мерките за реформи в полицията да бъдат одобрени от парламента. Според нов пакет за помощ за Западните Балкани БиХ ще има право да получи общо 440,1 милиона евро от ЕС за реформите през следващите четири до пет години. (Дневни Аваз, Бета, Б92, Макфакс - 19/03/08)
