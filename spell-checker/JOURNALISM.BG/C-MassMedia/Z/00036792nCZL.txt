Генералният секретар на ООН Бан се срещна с кипърските лидери
					19/11/2010
					 
						НЮ ЙОРК, Съединени щати -- Генералният секретар на ООН Бан Ки Мун се срещна в четвъртък (18 ноември) в Ню Йорк с кипърския президент Деметрис Христофиас и с лидера на кипърските турци Дервиш Ероглу. Той каза, че и двамата са се съгласили да работят "бързо и решително" за даване на нов старт на замрелите преговори за обединяване на разделения остров. "Току-що проведохме конструктивен обмен на мнения по основните въпроси, включително управлението и поделянето на властта, икономиката, въпросите, свързани с ЕС, собствеността, територията и сигурността," каза Бан. "Мирните преговори за Кипър бяха започнали да губят инерция и трябва да бъдат ускорени, ако двете страни искат да постигнат решение, докато все още има време и политическа възможност за това," добави той. Бан отбеляза също така, че "народът на Кипър и международната общност искат решение, а не безкрайни преговори." (Информационен център на ООН, СНА, Синхуа - 18/11/10)
