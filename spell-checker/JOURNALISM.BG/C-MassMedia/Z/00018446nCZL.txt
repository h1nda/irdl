Македонският политик Ахмети обсъжда в Прищина въпроса за определянето на границите
					03/05/2006
					 
						ПРИЩИНА, Косово, Сърбия и Черна гора -- Али Ахмети, лидер на основната етническа албанска партия в Македония, Демократичния съюз за интеграция, започна във вторник (2 май) посещение в Прищина, чийто основен акцент ще бъде определянето на границите и други въпроси от регионално значение. След разговорите си с косовския президент Фатмир Сейдиу и с председателя на парламента Коле Бериша Ахмети заяви, че смята определянето на границите за технически въпрос, който трябва да бъде разгледан в двустранни разговори. Това не би трябвало да бъде пречка за развитието на връзките между Скопие и Прищина, каза той. (Албейниън Нюз - 03/05/06; Телма ТВ, А1 ТВ - 02/05/06)
