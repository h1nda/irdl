Хърватия затвори още три преговорни глави по пътя си към членство в ЕС
					07/11/2010
					 
						БРЮКСЕЛ, Белгия -- Хърватия затвори още три преговорни глави в процеса на присъединяване към ЕС в петък (5 ноември) като затворените глави са 25 от общо 35. На междуправителствена конференция в Брюксел Загреб затвори главите за свободно движение на капитали, транспортна политика и институции. Главата за институциите регулира присъствието на Хърватия в институциите на ЕС. След като се присъедини към Съюза, страната ще има 12 евродепутати, седем гласа в Съвета, един съдия в Европейския съд и един преставител в Комисията. Хърватия се надява да приключи преговорите по присъединяването през първата половина на 2011 г. и да се присъедини към блока през 2012 г. (Хина, Пословни Дневник, ДПА - 05/11/10)
