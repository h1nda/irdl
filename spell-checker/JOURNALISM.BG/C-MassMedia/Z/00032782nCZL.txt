Бериша заяви, че Албания иска да произвежда зелена енергия
					18/12/2009
					 
						КОПЕНХАГЕН, Дания -- В реч по време на Конференцията на ООН за промените в климата в Копенхаген в четвъртък (17 декември) албанският премиер Сали Бериша заяви, че Тирана е поела ангажимент да зачита международните и европейските стандарти за климата и производството на зелена енергия. "Целите на моето правителство са да превърнат Албания в малка сила на зелената енергия в региона," каза Бериша. Той добави, че 95 % от енергията в Албания се произвежда от водноелектрически централи и призова международните институции да помогнат повече компании да инвестират в страната му. "Две трети от водния потенциал още не е оползотворен. Ние планираме да построим 440 водноелектрически централи, а 130 вече се строят," каза Бериша. (Алсат, Balkan Web, Топ Чанъл, Телеграфи - 17/12/09)
