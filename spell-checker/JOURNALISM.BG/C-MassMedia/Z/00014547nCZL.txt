Турският премиер Ердоган и министър Чичек призовават за спокойствие след решението на европейския съд за Йоджалан
					13/05/2005
					 
						АНКАРА, Турция -- Премиерът Реджеп Тайип Ердоган и министърът на правосъдието Джемил Чичек призоваха в четвъртък (12 май) за обществено спокойствие, след като Европейският съд по човешките права (ЕСЧП) реши, че лидерът на кюрдските терористи Абдула Йоджалан не е получил справедлив процес в Турция преди шест години. Йоджалан бе осъден за ролята си в сепаратистка кампания, отнела живота на 30000 души. Ердоган и Чичек заявиха, че никой не се съмнява във върховенството на закона в Турция и че решението на ЕСЧП не поставя под въпрос изхода на процеса, а по-скоро се изразява загриженост във връзка с процедурни нарушения. Решението идва в момент, когато Турция полага усилия да подобри имиджа си по отношение на човешките права преди насрочените за началото на октомври присъединителни преговори с ЕС. (НТВ - 12/05/05)
