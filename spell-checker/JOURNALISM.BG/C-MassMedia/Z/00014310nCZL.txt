Медицинска експертиза сочи, че Милошевич е застрашен от инфаркт
					21/04/2005
					 
						ХАГА, Холандия -- В медицинска експертиза, представена пред трибунала на ООН за военни престъпления в сряда (20 април), се посочва, че Милошевич има опасно високо кръвно налягане и е сериозно застрашен от инфаркт. Съдебното заседание бе отложено във вторник поради влошеното здраве на ответника. Говорител на трибунала заяви, че процесът може да продължи, тъй като съдиите могат да позволят на служебно назначените адвокати да разпитат свидетелите. 
						Други новини: Драго Николич, шеф на сигурността на босненско-сръбската бригада "Зворник", се яви пред трибунала на ООН в сряда, за да заяви, че е невинен по обвиненията в геноцид. Войници от неговата бригада са превозили стотици задържани мюсюлмани от с. Ораховац до нива в околността, където са ги екзекутирали. Николич се предаде миналия месец. (Ройтерс, AФП, Би Би Си, НТВ Хаят - 20/04/05)
