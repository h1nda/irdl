Посредникът на ООН посети Скопие и Атина
					08/07/2009
					 
						СКОПИЕ, Македония -- Модифицирана версия на предложението, направено през октомври, ще бъде основата за по-нататъшните преговори, имащи за цел решаване на спора за името между Македония и Гърция, заяви посредникът на ООН Матю Нимиц. "Срещата беше доста успешна и имам чувството, че ще намерим решение", каза Нимиц след среща в Скопие във вторник (7 юли) с външния министър Антонио Милошоски. Според това предложение конституционното име Република Македония ще бъде променено на "Република Северна Македония" за международна употреба. За страната то ще си остане Република Македония. Нимиц пристига в Атина в сряда за среща с външния министър Дора Бакоянис. (Макфакс, МИА, Нетпрес - 07/07/09)
