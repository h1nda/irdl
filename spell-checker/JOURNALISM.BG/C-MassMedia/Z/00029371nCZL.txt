Съд на ЕС премахна визовите изисквания за турски бизнесмени
					20/02/2009
					 
						ЛЮКСЕМБУРГ, Люксембург -- Европейският съд реши в четвъртък (19 февруари), че за турските бизнесмени отпада нуждата да кандидатстват за визи, ако пътуват в командировка до страни, членки на ЕС. Съдът отсъди в полза на двама турски граждани, завели дело срещу Германия през 2007 г. във връзка с визовите изисквания за турските шофьори на камиони, които влизат в страни от ЕС, за да предоставят услуги. Европейският съд посочи, че изискването нарушава Протокола от Анкара за митническия съюз между Турция и ЕС. Наблюдатели определиха решението на Съда като крачка напред към вдигането на много други ограничения, които страните от ЕС понастоящем налагат на турските граждани. (Хюриет, Милиет, Сабах, Ватан, Джумхуриет, Заман - 20/02/09)
