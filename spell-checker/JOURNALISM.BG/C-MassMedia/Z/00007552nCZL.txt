Комисарят Ферхойген е на посещение в София
07/07/2003
 
СОФИЯ, България -- Европейският комисар по въпросите на разширяването Гюнтер Ферхойген започва двудневно посещение в България в понеделник (7 юли). Според българското МВнР той ще се срещне с висши представители, ще посети черноморския град Варна и ще участва в кръгли маси по въпроси, свързани с ЕС. Ферхойген е посочил, че една от сегашните цели на Европейската комисия е да приключи преговорите по присъединяването с България до края на своя мандат през ноември 2004 година.
Други новини: вътрешното министерство съобщи в събота, че властите са конфискували фалшиви еврочекове на стойност 1.6 млн. щ.д. в почивен дом в Евксиноград край Варна. Задържани са трима души. Ден по-рано митничари в пристанищния град Бургас са конфискували контрабандни цигари на стойност 1.4 млн. щ.д. (Труд, 24 часа - 07/07/03; БТА, Нова ТВ - 05/07/03; БТА - 04/07/03)
