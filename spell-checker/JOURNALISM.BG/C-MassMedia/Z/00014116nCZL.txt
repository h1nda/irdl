СВП потвърждава, че последният от чуждестранните членове ще напусне избирателната комисия в БиХ 
					04/04/2005
					 
						САРАЕВО, Босна и Херцеговина -- Службата на Върховния представител (СВП) излезе с изявление в неделя (3 април), в което се посочва, че Върховният представител Пади Ашдаун е взел решение в полза на бъдещото оттегляне на последните трима чуждестранни члена на Избирателната комисия на БиХ. Тази мярка, която ще влезе в сила към края на юни, цели да финализира трансформацията на тази комисия в напълно национален орган и да подобри надеждността на БиХ като функционираща държава. 
						Други новини: Регионалната прокуратура в Баня Лука обяви в петък, че трима бивши члена на правителството на Република Србъска са били разпитани във връзка с разследване за присвояване на обществени средства. Те бяха идентифицирани като бившите вътрешни министри Зоран Джерич и Перица Бундало, както и бившия земеделски министър Родолюб Тръкуля. Разпитан е бил и Стойко Благоевич, бивш заместник-директор на Държавната лесничейска компания. Следователите проучват сделка от 2002 г., в която е замесена тази компания. Според външния министър на БиХ Младен Иванич проверката е политически мотивирана. (Фена, ПБС БиХ, РТРС - 03/04/05; Независне новине - 02/04/05; РТРС- 01/04/05)
