Международна конференция за контрабандата с наркотици започва в Турция
12/11/2002
 
АНТАЛИЯ, Турция -- Международна конференция за трансгранична борба срещу контрабандата с наркотици започна в морския курорт Анталия в понеделник (11 ноември). Председателят на турския Отдел за борба с контрабандата и организираната престъпност Коскюн Хаял призна, че страната се сблъсква със сериозен проблем с незаконния трафик на наркотици, особено на синтетични наркотици. Той отбеляза, че географското положение на Турция я излага на двоен натиск - от една страна на трафикантите от Средния изток и югозападна Азия и от друга - на производителите на синтетични наркотици от Европа, особено Русия. (Агенция Анадолу, БиБиСи - 11/11/02)
