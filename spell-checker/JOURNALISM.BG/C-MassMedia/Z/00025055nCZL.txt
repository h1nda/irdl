Румъния оспори решението на ЕС за емисиите на въглерод
					07/01/2008
					 
						БУКУРЕЩ, Румъния -- Правителството сезира Европейския съд с искане за анулиране на решението от миналата година на Европейската комисия (ЕК) за съкращаване на квотата на Румъния за 2008-2012 г. за емисиите на въглерод, бе съобщено в петък (4 януари). Това е първото подобно съдебно действие на страната, която се присъедини към ЕС преди една година, срещу решение на изпълнителния орган на ЕС. През октомври ЕК реши да ореже с 20,7 % годишната квота на Румъния за емисии на въглероден диоксид за периода 2008-2012 г. В същото време ЕК намали с 10 % нивото на емисиите на Румъния за 2007 г. в сравнение с националния план, изготвен от румънските власти. Това поставя Румъния в положение да бъде атакувана по съдебен път от местни компании, които са установили своите нива на емисии в съответствие с първоначалния таван. (РБК - 07/01/08; Ройтерс - 06/01/08; Котидианул, News In - 05/01/08; Hotnews.ro - 04/01/08)
