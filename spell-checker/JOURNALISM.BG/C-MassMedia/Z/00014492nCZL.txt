В Белград започва 5-тата международна среща на високо равнище, посветена на Сърбия-Черна гора 
					09/05/2005
					 
						БЕЛГРАД, Сърбия-Черна гора -- Петата международна среща на високо равнище, посветена на Сърбия-Черна гора, започва в Белград в понеделник (9 май). Двудневният форум, който се фокусира върху пътя на федералния съюз за присъединяване към ЕС и перспективите за икономическо развитие, се провежда с участието на представители на федералното правителство и двете републики, на дипломати и представители на деловите среди. В петък президентът на Сърбия-Черна гора Светозар Марович и сръбският президент Борис Тадич публикуваха отделни изявления, в които се призовава към политически и социален консенсус по изпълнение на задачите, свързани с присъединяването към ЕС. 
						Други новини: Ръководителят на Сръбския съвет за борба срещу корупцията Верица Барац заяви в неделя, че няма политическа воля за предотвратяване на корупцията в страната, тъй като все още не е приета основната законодателна рамка в тази област. Барац допълни, че местната съдебна система остава далеч от независимостта, компетентността и ефикасността. (Данас - 09/05/05; Taнюг, Б92 - 08/05/05)
