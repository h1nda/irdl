Румънското правителство одобри постепенно увеличаване на заплатите на учителите
					11/11/2008
					 
						БУКУРЕЩ, Румъния -- Правителството одобри 28% увеличение на заплатите на учителите, което ще се осъществи постепенно, съобщи премиерът Калин Попеску Търичану след среща на кабинета в понеделник (10 ноември). Увеличението ще се осъществи на два етапа следващата година през март и септември. "Това е най-доброто решение, с което може да се справи бюджетът на Румъния", заяви Търичану. Кабинетът отстъпи под натиска на профсъюзите, представляващи учителите, които организираха двучасова предупредителна стачка в понеделник. Те протестираха и срещу предишното решение на правителството да отложи до април 50% увеличение, одобрено от парламента. Търичану също обеща увеличение на заплатите на служители в други държавни сектори като здравеопазването. (Гандул, Зиуа, Евениментул Зилеи, Гардианул, Найн O'клок - 11/11/08; Meдиафакс, Агерпрес, Ройтерс, Зиаре - 10/11/08)
