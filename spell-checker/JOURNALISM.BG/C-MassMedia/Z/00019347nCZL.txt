Хърватски съд отхвърли искането за задържане на Главас, прокурорите обжалват
					23/07/2006
					 
						ЗАГРЕБ, Хърватия -- Съдът в Загреб отхвърли в петък (21 юли) искането на прокурорите да арестуват бившия лидер на Хърватския демократичен съюз Бранимир Главас, който в момента е разследван за военни престъпления. Прокурорите са представили искането си предишния ден, аргументирайки се с публичното разкриване на свидетелски показания от страна на Главас. Отхвърляйки искането, разследващият съдия Зденко Посавец заяви, че страните по делото вече са подписали декларации, с които се задължават да не разкриват никакви подробности от хода на делото пред обществото. Прокурорите заявиха, че ще обжалват. (Вечерни лист, ХРТ, Хина - 22/07/06)
