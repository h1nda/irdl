Гръцкият премиер приключи своята обиколка на новите държави-членки на ЕС
12/05/2003
 
АТИНА, Гърция -- Премиерът Костас Симитис, който е и ротационен председател на Европейския съвет, завърши своята обиколка на седемте нови страни-членки на ЕС в събота (10 май). Симитис посети Естония, Латвия, Литва, Полша, Унгария, Словакия и Чешката република. По време на своите визити той се срещна с президентите и ръководителите на правителствата и обсъди бъдещето на ЕС след неговото разширяване. "Те смятат, че малка страна като Гърция е успяла да се наложи в рамките на ЕС и по тази причина биха искали да почерпят опит и получат помощ от нас," каза Симитис при своето завръщане в Атина. ( АНА - 11/05/03)
