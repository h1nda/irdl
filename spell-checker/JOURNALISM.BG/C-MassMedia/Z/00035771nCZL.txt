Външният министър на Косово Хюсени заяви, че няма да бъде внесена контрарезолюция срещу изготвения от Сърбия документ
					24/08/2010
					 
						ПРИЩИНА, Косово -- Министърът на външните работи Скендер Хюсени заяви в понеделник (23 август), че Косово няма да предложи контрарезолюция в отговор на документа, който Сърбия внесе в Общото събрание на ООН за обсъждане следващия месец. Институциите в Косово не смятат за необходимо да представят ответна резолюция, каза Хюсени по време на лекция на 29-ия Международен семинар по албански език, литература и култура в Прищина. Той допълни, че основната цел на Косово и международните поддръжници на страната е резолюцията на Сърбия да не бъде приета. (Зери, Коха Диторе, Топ Нюз, Телеграфи - 24/08/10)
