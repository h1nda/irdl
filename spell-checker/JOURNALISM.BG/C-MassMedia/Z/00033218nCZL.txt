Инцко призова кандидатите в БиХ да водят кампания за реформите, свързани с ЕС
					29/01/2010
					 
						САРАЕВО, Босна и Херцеговина (БиХ) -- Върховният представител Валентин Инцко заяви в четвъртък (28 януари), че БиХ трябва да се възползва от общите избори тази година, за да ускори процеса на евроинтеграция. След среща с делегацията на Европейския парламент в Сараево Инцко заяви, че местните политически партии трябва да се съсредоточат върху програми, свързани с европейски теми, вместо върху националистически изказвания. Той разкритикува също така оспорването на Дейтънското мирно споразумение от 1995 г. и настоя, че основният приоритет би трябвало да бъде либерализирането на визовия режим. (РТРС, СРНА, Фена, БХРТ - 28/01/10)
