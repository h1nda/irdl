Горските пожари в Албания се разрастват
					25/08/2010
					 
						ТИРАНА, Албания – Горските пожари в Албания се разрастват, най-вече заради сухия сезон и силните ветрове. Местните медии съобщиха във вторник (24 август), че около 60 хектара лозя и маслинови насаждения са били унищожени от пламъците. Тежкият терен затруднява работата на огнеборците. В северния район Шкодра пожарите се превърнаха в заплаха за къщите в две села, което наложи населението да бъде евакуирано. Според Дирекция „Контрол на околната среда” на министерството на околната среда редица пожари са били предизвикани умишлено, за да се разчистят терени. (Шекули, Balkan Web, Телеграфи, Топ Чанъл - 24/08/10)
