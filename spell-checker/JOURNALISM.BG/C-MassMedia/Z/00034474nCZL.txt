Посланик: ратифицирането на ССА на Сърбия може да започне през юни
					09/05/2010
					 
						БЕЛГРАД, Сърбия -- Шведският посланик в Белград Кристер Брингеус очаква процесът на ратифициране на Споразумението за стабилизиране и асоцииране (ССА) между Сърбия и ЕС да започне през юни. В интервю за информационната агенция "Танюг" в събота (8 май). Брингеус заяви, че към средата на тази година се очаква позитивен сигнал в тази посока. Швеция подкрепя ратифицирането, заяви Брингеус и добави, че Сърбия си сътрудничи напълно с Хагския трибунал за военни престъпления (МНТБЮ) и прави всичко възможно да арестува оставащите на свобода военнопрестъпници. (Taнюг, Meждународно Радио Сърбия - 08/05/10)
