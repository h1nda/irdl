НАТО определи неделя за краен срок за назначаване на командващия на КСС
					19/12/2008
					 
						ПРИЩИНА, Косово -- Местните институции имат време до неделя (21 декември) да назначат комадващ на Косовските сили за сигурност (КСС), съобщиха местните медии в четвъртък, добавяйки, че комадващият на Южното крило на НАТО Марк Фицджералд е поставил този краен срок. "Ние сме готови; чакаме само правителството на Косово", е казал той според анонимен източник от НАТО. Според съобщенията Фицджералд е предал това съобщение на президента Фатмир Сейдиу и на министър-председателя Хашим Тачи по време на среща в щаба на КФОР в Прищина миналата седмица. КСС ще поемат задълженията на сегашния Корпус за защита на Косово.
						Други новини -- Португалският министър на отбраната Нуно Севериано Тейшейра посети Прищина в четвъртък и каза, че неговата страна планира да поддържа сегашното ниво на войските си в Косово. Той добави: "Португалия е също така ангажирана в ЮЛЕКС и ние наистина се надяваме, че ЮЛЕКС ще бъде разположена на цялата територия на Косово." (Коха Диторе, Зери, Експрес, Телеграфи, Кохавижън - 19/12/08; РТК, Кохавижън , Телеграфи, Топ Ченъл - 18/12/08)
