Македония изживява религиозно възраждане
04/11/2002
&lt;FONT size="1" color="gray" face="verdana"&gt;"Кръстът на хилядолетието", издигнат в планината Водно близо до Скопие е изграден от желязо и е висок 76 метра. Той вече се превърна в любим паметник само месец и половина след издигането му. [Томислав Георгиев]&lt;/font&gt;&lt;br&gt;&lt;br&gt;
Македония започва да изживява религиозен ренесанс, демонстриран от новите сгради и паметници и засиленото присъствие на религията в обществения живот. Това създава някои важни предизвикателства, с които новото правителство трябва да се справя.
От Слободанка Йовановска за Балкан таймс в Скопие - 04/11/02
 
 
Когато македонските граждани отидоха на изборите на 15 септември и гласуваха против управляващата коалиция на Любчо Георгиевски, те решиха да изпратят политическото наследство и стила на управление на страната в миналото. Но едно нещо винаги ще им напомня за религиозния романтизъм на първото македонско националистическо правителство, което дойде на власт след 50 години атеизъм - огромният кръст на най-близката до Скопие планина.
Изработен от желязо, висок 76 метра и отличаващ се със своите 650 отражателя, кръстът вече се превърна в любим паметник, само месец и половина след издигането си. Някои казват, че може да се види от разстояние 40 км и според специалистите е най-големият кръст в света. Той привлича хиляди македонски жители да предприемат пътуване до върха на планината Водно. Проектът "Кръст на хилядолетието" стартира като честване на два века християнство и на 35 години от създаването на македонската православна църква.
Кръстът обаче предизвиква безпокойство сред мюсюлманите в страната, които представляват една трета от населението на Македония. Македонският архиепископ Стефан каза, че кръстът ще бъде "планината на помирението и единството" и "мястото на нашето религиозно възраждане", но този духовен проект струва на македонските данъкоплатци - включително и на мюсюлманите - около 2 млн щатски долара. "Правителството забрави, че столицата Скопие е град с много религии и такъв трябва да остане", каза представителят на ислямската общност, Якуб Селимовски.
Бъдещето ще покаже дали новото правителство, съставено от министри от Македонския социалдемократически съюз и албанци от Демократичния съюз за интеграция ще продължат с това, което медиите определиха като "национален романтизъм".
&lt;table border="0" align="left" width="168" height="252"&gt;
 &lt;tr&gt;
 &lt;td&gt;&lt;img src="../../images/photos/plaosnik1.jpg" align="right" width="168" height="252"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Старата църква "Свети Пантелеймон" в Охрид беше възстановена от македонското малцинство от Мала Преспа, Албания.&lt;/font&gt;&lt;/td&gt;
 &lt;/tr&gt;
&lt;/table&gt;
Изправени срещу военни заплахи и непризнаване на името и езика на страната, православните македонци подкрепиха изграждането на кръста и на множеството църкви около него като средство да съхранят битието си. Част от усилията беше решението на правителството да включи часове по вероучение в началните училища и да върне на религиозните лидери църкви, джамии и други имоти.
Македонците са очаровани от възстановяването на старата църква Свети Пантелеймон в Охрид. Църквата е реконструирана от работници, принадлежащи към македонското малцинство в Мала Преспа, Албания, които десетки години са били изолирани от сталинисткия режим на Енвер Ходжа. Работниците са създали нов шедьовър в местността Плаошник.
Те са използвали останките от старите постройки. Това е важно, тъй като църквата е била построена преди десет века на същото място, където преди това са съществували византийска базилика и турска джамия. Правителството, компании, и частни дарители са спонсорирали проекта с 1.4 милиона долара. Работата по проекта ще продължи през следващите десет години и всички околни исторически обекти ще бъдат запазени, като се създаде огромен комплекс на хълма, откъдето се виждат езерото и града.
Иронията се състои в това, че тази впечатляваща нова църква е построена върху едно от най-ценените от македонците духовни местности - факт, който се използва в подкрепа на обвинението, отправяно от много критици, че правителството предпочита да строи нови паметници, отколкото да съхранява старите, оригинални сгради. В Македония съществуват около 640 църкви предимно от средновековието, 150 манастира и повече от 800 религиозни храма, много от които са защитени от ЮНЕСКО.
Тъй като религиозната толерантност е важна за македонското общество, до конфликта миналата година реакцията на албанците към по-малки подобни проекти беше само устна. През последните десетилетия в Македония също са построени много джамии, предизвикали и от двете страни отрицателни, но сдържани отношения.
Досега в Македония не е наблюдаван вандализъм по религиозните сгради, но такъв се появи по време на конфликта. В неотдавнашен доклад на Държавния департамент на САЩ се казва, че "религиозната свобода е подложена на трудно изпитание и продължава да се влошава в резултат на междуетническите напрежения". Това, което предизвиква най-голямо безпокойство, е нарастващото политизиране на религията в официалните събития - например, на церемония, в която архиепископ Стефан благослови специалните полицейски части и даде на всяка от тях религиозна значка.
Задачата на новото правителство ще бъде да покаже, че религиозната свобода, националната гордост, историческата принадлежност, религиозното наследство и етническото многообразие съществуват, и да наложи стандарт за религията в политиката.
