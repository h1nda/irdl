Албанският премиер Нано е в добро здраве след операция
04/09/2003
Педесет е еднгодишният албански премиер, който страда от камъни в жлъчката, претърпя операция в Истанбул миналия месец.
От Арди Пулай за Southeast European Times в Тирана -- 04/09/03
 
 
Неговият турски лекар Дурсун Бурга заяви, че албанския министър-председател Фатос Нано е претърпял успешна операция в Истанбулската международна болница на 17-и август. Бурга потвърди, че 51-годишният премиер, който е страдал от камъни в жлъчката, ще бъде в състояние да поднови работата си след едноседмичен престой в болницата.
"Министър-председателят Нано претърпя лапароскопия, която протече безпроблемно", заяви Бурга пред журналисти по време на пресконференция в Международната болница в Истанбул след операцията.
Служители от болницата споделиха, че Нано е получил диагноза през май, но се е наложило да отложи операцията заради натоварения си график. Посещението му в Истанбул бе по покана на турския премиер Реджеп Тайъп Ердоган.
"Много съм щастлив, че проведената в Истанбул операция премина успешно" заяви в писмо на подкрепа Ердоган. "Уверен съм, че много скоро ще оздравеете".
Нано получи съобщение и от албанския президент Алфред Мойсиу. Държавният глава се обади по телефона на министър-председателя и му пожела добро здраве.
Бившият турски президент Сюлейман Демирел и дипломати от турското посолство в Тирана бяха сред изпратилите писма.
В понеделник (1-и септември) Нано сложи начало на предизборната кампания, която започна с митинг на социалистическата партия в Тирана в очакване на местните избори през октомври.
