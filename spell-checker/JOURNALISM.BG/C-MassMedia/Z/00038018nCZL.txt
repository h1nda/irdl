Сърбия повдигна нови обвинения срещу Дарко Шарич 
					01/04/2011
					
						БЕЛГРАД, Сърбия -- Прокуратурата за борба с организираната престъпност повдигна още две обвинения срещу сочения за наркотрафикант Дарко Шарич и неговата група, съобщи в четвъртък (31 март) специалният прокурор Милко Радисавлевич. Първият обвинителен акт се отнася до контрабандата на 1,1 тона кокаин, конфискуван в Бразилия през 2008 г. Вторият е свързан с пране на пари и инвестиране на парите от наркотици в приватизационния процес в Сърбия. Срещу Шарич, който се укрива от правосъдието, и неговата група вече са подигнати обвинения за контрабанда на 2,5 тона кокаин от Южна Америка. (Танюг, Б92, РТС - 31/03/11)
