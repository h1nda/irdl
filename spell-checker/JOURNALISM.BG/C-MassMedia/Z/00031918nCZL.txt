Сърбин бе осъден заради заплахи срещу политик и журналист
					08/10/2009
					 
						БЕЛГРАД, Сърбия -- В сряда (7 октомври) активистът Синиша Вучинич получи шестмесечна условна присъда за отправяне на завоалирани заплахи със смърт срещу Зарко Корач, председател на опозиционната партия Социалдемократически съюз, и Милош Васич, журналист в седмичника "Време". Вучинич, самоопределящ се като председател на инициативния комитет на Сръбското четническо движение на Република Сръбска, беше заявил през юли пред босненска сръбска медия, че Корач и Васич могат да бъдат постигнати от същата съдба като техния приятел, бившия сръбски министър-председател Зоран Джинджич, който беше убит в Белград през март 2003 г. Малко след като направи изявлението, Вучинич каза, че не е искал да обиди или да заплашва никого и се извини и на Корач, и на Васич. (Танюг, Б92, Бета, РТС, АП - 07/10/09)
