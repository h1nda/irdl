Косовски депутати искат уволнението на шефа на полицията
					27/05/2009
					 
						ПРИЩИНА, Косово -- Във вторник (26 май) парламентарната комисия по вътрешни работи и сигурност поиска от правителството да уволни началника на полицията Шеремет Ахмети след кражбата от полицейското хранилище за веществени доказателства. Общо 47 кг хероин и около 3800 евро са изчезнали от централното управление на полицията в Прищина в края на миналия месец. Председателят на комисията Рустем Мустафа призова правителството и вътрешното министерство да гарантират прилагането на закона за полицията. (Коха Диторе, Косова Сот, Лайм, Експрес - 27/05/09)
