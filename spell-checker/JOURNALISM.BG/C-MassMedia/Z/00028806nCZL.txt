Кипър обвини петима души за самолетната катастрофа през 2005 г.
					24/12/2008
					 
						НИКОЗИЯ, Кипър -- Прокурорите повдигнаха обвинения срещу петима души във вторник (23 декември) заради самолетната катастрофа през 2005 г., при която загинаха 121 души. Заместник-главният прокурор Акис Папасавас заяви, че петимата, чиито имена той не спомена, са извършили убийство, причинявайки смърт поради небрежност. Самолетната катастрофа на самолет от кипърските авиолинии "Хелиос" се разби в планината близо до Атина на 14 август 2005 г. по време на полет от Ларнака до Прага, при което всички на борда загинаха. Според паралелно разследване на гръцки следователи катастрофата се дължи на човешка грешка. Разследването определи, че самолетът се е движел на автопилот почти два часа, преди да се разбие, като пилотите и всички на борда вероятно са били в безсъзнание поради рязък спад на налягането в самолета. (КНА, Фамагуста Газет, Филелефтерос, AП, Ройтерс, Би Би Си, Синхуа - 23/12/08)
