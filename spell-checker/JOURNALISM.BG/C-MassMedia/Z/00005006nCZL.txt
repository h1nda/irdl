Трибуналът иска да разпита хърватските заподозрени
06/11/2002
 
ЗАГРЕБ, Хърватска -- Министър-председателят Ивица Рачан съобщи във вторник (5 ноември), че неговото правителство е получило искане от Трибунала на ООН за военни престъпления да разпита тримата военни във връзка с престъпленията, извършени по време на конфликта от 1991-1995. Рачан e разпознал само един от заподозрените, генерала в оставка Давор Домазет. Той е заявил, че ще сътрудничи. Рачан каза, че неговото правителство ще подкрепи и тримата, както е постъпило в случая с генерала в оставка Янко Бобетко.
Относно Бобетко, Рачан потвърди във вторник, че правителството ще уважи разпореждането на Апелативната камара на трибунала по депозираните искове във връзка с обвинението. Всяко друго действие ще засегне позициите на Хърватска в международната общност, каза той. (AП, AФП, Ройтерс, ХИНА, Хинет, Хей - 05/11/02)
