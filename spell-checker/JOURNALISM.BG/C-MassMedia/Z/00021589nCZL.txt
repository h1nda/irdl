Задълбочава се скандалът между Хърватия и Италия
					14/02/2007
					 
						РИМ, Италия -- Премиерът Романо Проди се обади във вторник (13 февруари) на хърватския си колега Иво Санадер, за да изрази възмущението си от реакцията на Хърватия по повод на изявление на италианския президент Джорджо Наполитано. Италия отмени и посещение на министър от кабинета в Загреб. Скандалът се разрази в събота, когато Наполитано каза в своя реч, че партизаните на покойния комунистически лидер Тито са избили хиляди италианци в т. нар. от тях "славянски план за анексиране", подобен на "етническо прочистване". В понеделник президентът Стипе Месич обвини Наполитано в "открит расизъм, исторически ревизионизъм и политически реваншизъм". Той и Санадер призовават за създаване на съдебна комисия за проучване на предполагаемите актове на геноцид. 
						Според някои историци между 5000 и 15000 италианци са били избити в средата на 40-те години на 20-и век, когато югославските комунисти са установявали контрол върху граничните зони. Сегашният скандал може да създаде потенциални проблеми за канидатурата на Хърватия за членство в ЕС. До момента Европейската комисия се въздържа от коментар. (Весник, Вечерни лист, Файненшъл Таймс - 14/02/07; ХИНА, ХРТ, Index.hr - 13/02/07)
