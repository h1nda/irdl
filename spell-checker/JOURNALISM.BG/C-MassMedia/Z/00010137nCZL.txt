Граната, хвърлена по дома на Ругова в Прищина
14/03/2004
 
ПРИЩИНА, Косово, Сърбия-Черна Гора -- Ръчна граната експлодира пред дома на косовския президент Ибрахим Ругова рано сутринта в петък (12 март). Говорителят на полицията на ООН Малколм Ашби каза, че тя вероятно е хвърлена от минаващ автомобил. Ругова и семейството му не са пострадали, но един от охраната е бил леко ранен. Съобщава се също за известни щети на къщата. Полицията още не подозира никого. Ръководителят на ЮНМИК Хари Холкери и косовският премиер Байрам Реджепи излязоха с отделни заявления, в които осъдиха нападението. (Албейниън Нюз - 13/03/04; AФП, Танюг, AП, A1 ТВ - 12/03/04)
