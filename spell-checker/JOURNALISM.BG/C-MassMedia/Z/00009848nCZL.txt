Малцинствата в Хърватия избират свои представители в местните органи на управление
16/02/2004
 
ЗАГРЕБ, Хърватия -- Малцинствата ще се явят пред урните в неделя (15 февруари), за да изберат свои представители в общинските съвети. Около 220 000 души, представляващи общо 13 малцинства, избраха 100 съветника, които ще защитават интересите им на местно равнище. Сърбите, наброяващи над 200 000 души, представляват най-голямото малцинство. Останалите включват албанци, босненци, българи, чехи, германци, унгарци, италианци, македонци, черногорци, роми, словаци и словенци. Първият тур на изборите се провали преди няколко седмици поради липсата на кандидати.
Други новини от неделя: външното министерство съобщи, че Хърватия ще изпрати 110 тона храни и медикаменти за спешна помощ на оцелелите след катастрофалното земетресение през декември в Бам, Иран. Това е втората пратка от Хърватия. (АФП, ХИНА, ХРТ - 15/02/04)
