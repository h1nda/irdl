България ратифицира Лисабонския договор
					23/03/2008
					 
						СОФИЯ, България -- Парламентът ратифицира в петък (21 март) Лисабонския договор, който замени проекта за конституция на ЕС. Европейската комисия (ЕК) изрази задоволство от решението на България да одобри документа. В официално изявление председателят на ЕК Жозе Мануел Барозу каза, че той високо оценява своевременното одобряване на документа. Той трябва да пристигне в България следващата седмица, за да оцени напредъка на страната и начините да се подобри сътрудничеството с българските власти. (Tруд - 22/03/08; News.bg, AП, БТА, БНР - 21/03/08)
