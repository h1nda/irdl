Градският съвет на Белград потвърди мандатите на членовете си, но не успя да избере кмет
					15/07/2008
					 
						БЕЛГРАД, Сърбия -- В понеделник (14 юли) Градският съвет на Белград потвърди мандатите на всички свои 110 нови членове и прие дневния ред за своето първо заседание след два предходни неуспешни опита. Въреки това учредителната сесия приключи без избирането на кмет, секретар на съвета и заместници. Членовете на Сръбската радикална партия (СРП) и коалицията Демократическа партия на Сърбия-"Нова Сърбия" (ДПС-НС) напуснаха разгневени заседанието след спор по повод процедурата за гласуване и предложения дневен ред. Членът на Демократическата партия (ДП) Бранислав Белич, който председателстваше заседанието като най-възрастен член на съвета, прекрати заседанието, след като вече не бе налице необходимото мнозинство за избиране на следващия кмет на Белград. В неделя Социалистическата партия на Сърбия (СПС) обяви, че напуска коалицията със СРП и ДПС-НС в Белград, с което наруши споразумението, подписано след изборите на 11 май. ДПС и СРП призоваха за нови местни избори в Белград. (Данас - 15/07/08; РТС, Бета, Танюг, Б92 - 14/07/08)
