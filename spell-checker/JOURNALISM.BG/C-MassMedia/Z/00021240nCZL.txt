Турският министър Гюл приветства новия американски план за Ирак
					12/01/2007
					 
						АНКАРА, Турция -- Външният министър Абдула Гюл приветства новата стратегия за Ирак, обявена от американския президент Джордж Буш, и подчерта, че Анкара ще продължи конструктивния си диалог и сътрудничество с Вашингтон за гарантиране на стабилността и единството на съседен Ирак. Гюл направи изявлението си по време на обща пресконференция в четвъртък (11 януари) с гостуващия в страната негов египетски колега Ахмед Абул Геит. От своя страна Абул Геит заяви, че насилието и сблъсъците в Ирак трябва да бъдат овладени, добавяйки, че всички въоръжени групировски трябва да бъдат елиминирани, за да може иракската държавна администрация да функционира. Той добави, че Египет е готов да предостави пълна подкрепа, включително обучение на иракската армия. (Ню Анатолиън, Заман - 12/01/07; АФП, АП, Зинхуа - 11/01/07)
