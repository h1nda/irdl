Еврокомисарят Рен предупреди Франция да не приема спорен законопроект
					10/10/2006
					 
						БЕРЛИН, Германия -- В понеделник (9 октомври) еврокомисарят по разширяването Оли Рен предупреди, че приемането на спорен законопроект от Франция може да има негативни последици за връзките на ЕС с Турция. Френският Сенат смята по-късно тази седмица да обсъди закон, по силата на който ще е престъпление да се отрича, че е имало геноцид срещу арменците в Отоманската империя през 1915-1917 г. Анкара заплаши да замрази икономическите връзки с Париж, а Турската федерация на потребителите каза, че ще организира бойкот на стоки и продукти, внасяни от Франция.
						Други новини -- Във вторник местен съд в Трабзон, Турция, осъди младеж на 18 години затвор за убийството на римокатолически свещеник. Отец Андреа Санторо бе застрелян през феврурари пред църквата си. Прокурорите искаха доживотна присъда. (Хюриет, Милиет, Сабах, Джумхуриет- 10/10/06; Заман - 09/10/06)
