Гърция се бори с горските пожари
					18/08/2010
					 
						AТИНА, Гърция -- Властите съобщиха във вторник (17 август), че около 250 пожарникари се опитват да потушат големите пожари на няколко места в страната. Пламъците са се разпространили върху огромни площи на три западни острова - Закинтос, Кефалония и Лефкада, както и близо до село Зилефто в централната част на страната. Води се следствие за откриване на причините за пожарите.
						Други новини - Министерството на здравеопазването съобщи във вторник, че увеличава усилията си в борбата срещу западнонилския вирус, който уби трима души от началото на август. От понеделник има 47 души диагностицирани с вируса, включително 11 нови случаи през уикенда, съобщи Центърът за контрол на инфекциозните болести в страната. За да ограничат разпространението на вируса от комари, властите ще усилят пръскането с инсектицид в района между Лариса и Солун близо до реки и езера. Започва и кампания за информиране на обществото. (Kaтимерини - 18/08/10; AП, AНА-MПА, AФП - 17/08/10)
