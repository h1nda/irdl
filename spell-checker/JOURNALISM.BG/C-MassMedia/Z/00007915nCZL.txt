Началник в албанската полиция почина след въоръжено нападение
08/08/2003
 
ТИРАНА, Албания -- Гани Малуши, началник на полицията в Круя, почина в четъртък 7 август в резултат на нанесени му от стрелба рани. Малуши бе тежко ранен в сряда, когато две лица стреляха по неговия автомобил. Шофьорът му, за когото се смята, че е бил обект на покушението, бе убит. Убийците не са задържани или идентифицирани.
Междувременно косовският премиер Байрам Реджепи и ръководителят на Демократическата партия на Косово Хашим Тачи се срещнаха с бившия албански министър на външните работи Илир Мета в Саранда. Двете страни направиха общия извод, сигурността в региона трябва да бъде подобрена. (ATA, Албейниън Дейли Нюс, Би Би Си - 07/08/03)
