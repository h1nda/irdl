Гръцкият премиер Папандреу постави условие за кандидатурата на Скопие за ЕС
					10/11/2009
					 
						БЕРЛИН, Германия -- Гръцкият министър-председател Георгиос Папандреу каза в понеделник (9 ноември), че решаването на спора за името с Македония е предварително условие за присъединяването на Скопие към ЕС. На неформална среща в Берлин с държавния секретар на САЩ Хилари Клинтън - в кулоарите на проявите за отбелязване на 20-ата годишнина от падането на Берлинската стена - Папандреу каза, че "това е абсолютно ясно" послание.
						В своето обръщение към участниците в честванията Папандреу призова Европа да премахне последната стена в своите граници, "тази, която разделя Кипър на две". (Катимерини, АНА-МПА, Макфакс - 10/11/09)
