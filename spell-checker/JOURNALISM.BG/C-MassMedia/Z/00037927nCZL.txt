Албанският министър Баша ще се кандидатира за кмет на Тирана
					25/03/2011
					 
						ТИРАНА, Албания -- Вътрешният министър Лулзим Баша подаде оставка в четвъртък (24 март), за да може да се кандидатира за кмет на Тирана на местните избори на 8 май. Подобно уведомление бе изпратено и до парламента, където Баша представлява управляващата Демократическа партия. Албанската конституция забранява на кандидатите за кметски постове да заемат същевременно постове в парламента или правителството. Основен опонент на Баша е настоящият кмет Еди Рама, лидер на опозиционната Социалистическа партия. (Топ Чанъл, Balkan Web, Топ Нюз, Алсат - 24/03/11)
