Приключва кампанията за популяризиране на Американо-адриатическата Харта в Македония
12/04/2004
 
СКОПИЕ, Македония -- Кампанията, популяризираща принципите на Американо-адриатическата харта, приключи в петък (9 април) с международна конференция в Скопие с участието на външния министър Илинка Митрева, министъра на отбраната Владо Бучковски и американския посланик в Македония Лорънс Бътлър. Кампанията включва дискусионни кръгли маси из цялата страна, целящи да запознаят обществеността с целите на Хартата и да засилят обществената подкрепа за инициативата. Адриатическата харта е подписана от Македония, Албания, Хърватия и САЩ и е насочена към координиране на усилията, свързани с евентуално членство в НАТО.
Други новини: Държавната избирателна комисия заяви в събота, че не е получавала оплаквания относно президентските избори, които ще се проведат през тази седмица. Кандидатът на ВМРО-ДПМНЕ Сашко Кедев и кандидатът на ДПА Зуди Джелили отправиха обвинения, че избирателните списъци са били "раздути" с фалшиви имена. ( Утрински вестник, А1 ТВ - 10/04/04; Макфакс - 09/04/04)
