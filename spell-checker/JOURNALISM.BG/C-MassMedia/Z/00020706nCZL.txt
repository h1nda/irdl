Гръцки прокурори разследват твърденията за подкупи при възлагането на договора за системата за сигурност на олимпиадата
					21/11/2006
					 
						АТИНА, Гърция -- Прокурори разследват дали са били давани подкупи при възлагането на важен договор на немската компания "Сименс" по време на олимпиадата в Атина през 2004 г. Според съобщения в медиите от вторник (21 ноември) решението за започване на разследването е било взето след множество публикации в немските медии през последните няколко дни, в които се посочва, че няколко представители на "Сименс" вероятно са платили подкупи, за да получат договорите. Твърди се, че единият от договорите е бил за 250 млн. евро и се е отнасял за високотехнологичната система за сигурност на олимпиадата, чието изграждане бе възложено от предишното правителство на "Сименс" и на американската компания САИК. (Ta Неа, Катимерини - 21/11/06; AНA-MПA - 20/11/06)
