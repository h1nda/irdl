Върховният представител Лайчак призова ЕС да не отлага подписването на ССА с БиХ
					08/05/2008
					 
						САРАЕВО, Босна и Херцеговина (БиХ) -- Върховният представител Мирослав Лайчак призова страните-членки на ЕС в сряда (7 май) да подпишат Споразумението за стабилизация и асоцииране (ССА) с БиХ колкото се може по-скоро. На пресконференция в Сараево Лайчак заяви, че отлагането на подписването от края на април за края на май, за да се даде възможност да бъдат преведени документите, като същевременно се подпише ССА със Сърбия, е разгневило обществеността. Белград, отбеляза той, не е изпълнил всички ангажименти, изисквани от ЕС, най-главният от които е сътрудничество в областта на военните престъпления. Миналата седмица медиите съобщиха, че датата на подписването - 26 май - също е под въпрос. (Дневни Аваз, РТРС, СРНА - 07/05/08)
