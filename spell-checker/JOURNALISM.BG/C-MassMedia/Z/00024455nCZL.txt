Областите на БиХ предприемат общи усилия за възстановяването на Мостар
					05/11/2007
					 
						МОСТАР, Босна и Херцеговина (БиХ) -- Община Мостар, заедно с управляващите кантона Херцеговина-Неретва, Федерация БиХ и Република Сръбска и с подкрепата на Съвета на министрите на БиХ, подписа споразумение в петък (2 ноември) за осигуряването на 6 милиона евро за възстановяването на града през следващите три години. По-голямата част от парите ще бъде използвана за възстановяване на жилищния фонд, разрушен по време на конфликта през 1992-1995 г.. 
						Други новини - В петък длъжностни лица съобщиха, че експерти по съдебна медицина са открили останките на още 120 жертви на клането в Сребреница през 1995 г. Комисията за изчезналите лица заяви, че са били открити 16 цели и 113 части от скелети в село Каменица, близо до Зворник в 10-тия масов гроб, открит в района. (Уебсайт на СВП, РТРС, НТВ Хаят, AФП - 02/11/07)
