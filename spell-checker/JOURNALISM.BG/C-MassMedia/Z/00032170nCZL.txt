Започнаха заседанията за румънския кабинет
					29/10/2009
					 
						БУКУРЕЩ, Румъния -- В сряда (28 октомври) парламентарните комисии започнаха своите заседания по кандидатурите за новия кабинет, предложени от номинирания за министър-председател Лучан Кройтору. Бяха обсъдени кандидатурите на шестима от предложените министри, но само двама от тях получиха положителни резултати в гласуванията. Василе Блага, номиниран да остане на поста си като министър на регионалното развитие, спечели одобрението и подкрепата на Демократичния съюз на унгарците. Блага е близък приятел на президента Траян Бъсеску и отговаря за кампанията за преизбирането му. Дипломатът от кариерата Богдан Ауреску получи силна подкрепа за поемането на портфейла на външните работи.
						Заседанията на комисиите ще продължат в четвъртък и петък, ако е необходимо, преди гласуването по кандидатурите в парламента следващата седмица. Не се очаква кабинетът да получи одобрение. (Евениментул Зилеи, Ромъния Либера - 29/10/09; Медиафакс, Hotnews.ro - 28/10/09)
