Специалният пратеник на ЕС Фейт каза, че децентрализацията е от основно значение за осъществяването на плана на Ахтисаари за Косово
					16/04/2008
					 
						ПРИЩИНА, Косово -- Специалният пратеник на ЕС в Косово Питер Фейт каза във вторник (15 април), че активно ще подкрепя процеса на децентрализация в Косово, и настоя, че от него ще имат полза всички общности, включително косовските сърби. "Аз смятам децентрализацията за приоритет при осъществяването на плана за контролирана независимост на (бившия) специален пратеник на ООН Марти Ахтисаари и ние ще работим заедно", каза Фейт след среща с косовския министър на местното самоуправление Садри Ферати.
						Косово бе в дневния ред и на разговори във вторник във Вашингтон, където държавният секретар Кондолиза Райс се срещна със словенския външен министър Димитрий Рупел. Неговата страна е сегашният ротационен председател на ЕС. Той каза на Райс, че с прилагането на новата конституция на Косово местните власти могат да поемат компетенциите на ЮНМИК и да установят пълен контрол в новата държава, нещо, което мисията на ЕС в Косово желае да стане "колкото може по-скоро", каза Рупел. (Лайм, Коха Диторе, Експрес - 16/04/08; Бета, Б92, Ройтерс, РИА - Новости - 15/04/08)
