Янша заяви, че ЕС ще реши бъдещето на Косово без Русия или САЩ
					18/11/2007
					 
						ЛЮБЛЯНА, Словения -- ЕС ще бъде готов да действа по проблема на Косово веднага след приключването на преговорите на 10 декември, заяви премиерът на Словения Янез Янша в петък (16 ноември) в коментар, цитиран от "Файненшъл Таймс". Той каза, че блокът ще излезе с общо решение за бъдещето на Косово на срещата на върха на 14 декември и че проблемът ще бъде решен без помощта на Русия или Съединените щати. ЕС вероятно се одобри планове за условна независимист от Сърбия, при условие, че Прищина приеме международен контрол и гарантира сигурността на сръбското малцинство, заяви премиерът. Словения поема ротационното председателство на ЕС през януари.
						Също в петък говорителят на Държавния департамент на САЩ Шон Маккормак заяви, че Съединените щати ще бъдат готови да подкрепят плана за "неутрален статут", предложен от Волфганг Ишингер, представител на ЕС в международната "тройка", която е посредник в настоящите преговори. Според Маккормак предложението е съвместимо с американската политика. (Бета, Б92, Файненшъл Таймс, Фокус - 17/11/07)
