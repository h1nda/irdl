Страните-членки на ЕС подкрепят ЮЛЕКС
					02/09/2009
					 
						БРЮКСЕЛ, Белгия -- 27-те страни-членки на ЕС подкрепят работата на ЮЛЕКС и планираното подписване на протокол за полицейско сътрудничество със Сърбия. Те са единодушни, че консултациите по този въпрос трябва да продължат, за да се намери подходящото решение, съобщиха местните медии във вторник (1 септември). По време на среща с представители на страните-членки на ЕС, Комитетът за политика и сигурност на ЕС подкрепи подписването на документа с Белград, въпреки силната опозиция на Прищина. Говорителката на ЮЛЕКС Карин Лимдал описа техническото споразумение като "много важно за намиране на пътища за борба с организираната престъпност, което ще бъде добре за всички в Косово".
						В други новини от вторник се съобщава, че бившият пратеник на ООН за разговорите за статута на Косово Марти Ахтисаари е призовал ЕС да превърне признаването на независимостта на Косово в предварително условие за кандидатурата на Сърбия за членство в ЕС, съобщиха местните медии. Ахтисаари също призовава външните инвеститори да дойдат в Косово, имайки предвид залежите от въглища на страната. (Koха Диторе, Лайм, Eкспрес, Косова Сот - 02/09/09; ТВ 21, Кохавижън - 01/09/09)
