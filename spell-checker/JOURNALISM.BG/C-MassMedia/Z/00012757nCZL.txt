Българската прокуратура представя доклад за борбата с организираната престъпност
					24/11/2004
					 
						СОФИЯ, България -- Върховната касационна прокуратура (ВКП) представи във вторник (23 ноември) доклад за работата си срещу организираната престъпност през първите девет месеца на годината. Според данните на ВКП към края на септември общо срещу 308 души са повдигнати обвинения за участие в организирана престъпност, докато 123 са получили съдебни присъди. От началото на годината прокурорите са започнали 1138 разследвания по дела за организирана престъпност. В доклада се подчертава необходимостта от неотложно приемане на законопроекта за конфискация на имущество, придобито в резултат на незаконна дейност, за да се засилят институционните механизми за борба с престъпността. (Медиапул, Нова ТВ - 23/11/04)
