Словения отхвърли последното предложение за решение на спора с Хърватия
					19/08/2007
					 
						ЛЮБЛЯНА, Словения -- Премиерът Янез Янса се срещна в петък (17 август) с лидери на парламентарните партии, за да обсъдят двустранните спорове с Хърватия. Той заяви, че всички са били единодушни, че трета страна трябва да се присъедини към усилията за постигане на споразумение. Всички партии обаче отхвърлиха предложението на Хърватия споровете да се отнесат към Международния трибунал по морско право в Хамбург. Словения и Хърватия спорят за крайморски области и риболовни права след разпадането на бивша Югославия.
						Други новини - Сто и шейсетте словенски военнослужещи, които се присъединиха към КФОР през февруари, започнаха да се изтеглят от Косово в събота. Изтеглянето се очаква да продължи три седмици. (Index.hr, РИА-Новости, СТА, Данас - 18/08/07)
