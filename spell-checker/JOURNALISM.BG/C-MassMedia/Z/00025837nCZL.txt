Гръцки работници от службите за чистота нахлуха в сградата на Атинската община
					18/03/2008
					 
						АТИНА, Гърция -- В понеделник (17 март) работници от службите за чистота в Атина нахлуха в сградата на общината като част от протестите срещу правителствените реформи на пенсионната система. Полицията не се намеси, като се позова на "демократичния характер" на акцията. Кметът Никитас Какламанис каза, че неговите служители не могат да работят при създалите се обстоятелства и ги помоли да напуснат работа до края на протестите. Какламанис остана в сградата. Работниците са в стачка повече от седмица, като отказват да събират сметта от улиците на Атина, докато исканията им не бъдат удовлетворени. В резултат на това вече са се натрупали тонове отпадъци. 
						Работниците и служителите от метрото, железниците, енергетиката, банките и юридическия сектор в Атина се присъединиха към протестите във вторник с 24-часова стачка срещу предложените пенсионни реформи. (ЕРТ, ДПА - 18/03/08; ИТАР-ТАСС - 17/03/08)
