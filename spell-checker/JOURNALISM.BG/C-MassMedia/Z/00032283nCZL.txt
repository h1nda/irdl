Седем души се удавиха край турското крайбрежие
					08/11/2009
					 
						AНКАРА, Tурция -- Седем души се удавиха, след като лодката им потъна край турското крайбрежие близо до Бодрум, съобщиха местните медии в петък (6 ноември). Пет от жертвите са деца. Лодката е превозвала нелегални афганистански имигранти и двама турски контрабандисти. Единият турчин е загинал, а другият се смята, че е успял да избяга. Лошите атмосферни условия, както и претоварената лодка се смятат за причина за инцидента, който е станал късно в четвъртък. Тринайсет нелегални имигранти са били спасени от бреговата охрана и риболовни лодки. (AФП, Синхуа, Aнадолска информационна агенция - 06/11/09)
