Председателството на БиХ ще поднови консултациите за нов премиер 
					03/12/2007
					 
						САРАЕВО, Босна и Херцеговина (БиХ) -- Тристранното председателство на страната ще поднови тази седмица консултациите за избор на нов премиер и бъдещо правителство на държавно ниво, обяви в неделя (2 декември) пресслужбата на председателството. Председателят на Министерския съвет Никола Спирич подаде оставка на 1 ноември в знак на протест срещу изискванията за кворум, предложени от върховния представител Мирослав Лайчак. Правителството досега функционираше с временен мандат, което на практика доведе работатата на кабинета до застой. В събота премиерът на Република Сръбска (РС) Милорад Додик, лидер на основната партия в РС, Съюза на независимите социалдемократи, посочи, че партията може отново да предложи Спирич. Няколко други партии, включитлено босненски, изглежда подкрепят идеята. (РТРС, Фена, НТВ Хаят - 02/12/07)
