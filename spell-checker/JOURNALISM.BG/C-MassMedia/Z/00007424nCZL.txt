Американски представител призовава Турция да се придържа към целите, поставени от МВФ
25/06/2003
 
АМАН, Йордания -- Американският помощник-държавен секретар по икономическите и делови въпроси Алън Ларсън каза във вторник (24 юни), че е важно Турция да спазва графика в рамките на подкрепяната от МВФ програма. В изявление пред репортери, отразяващи Световния икономически форум в Йордания, Ларсън оцени високо напредъка на Турция по пътя на реформите, но добави, че страната трябва да изпълни всички изисквания в рамките на подкрепяната от МВФ програма преди САЩ да одобрят помощ в размер от 1 млрд. щ.д. (Анадолска агенция, Търкиш Дейли Нюз - 25/06/03)
