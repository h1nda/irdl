Главният прокурор на Румъния подаде оставка
					23/07/2006
					 
						БУКУРЕЩ, Румъния -- Главният прокурор на Румъния Илие Ботос подаде оставка, гласи съобщение от неговата канцелария от петък (21 юли). Местните медии съобщиха, че той вероятно е подал оставка поради изчезването на сирийския бизнесмен Омар Хайсам, обвинен в организирането на отвличането през 2005 г. на трима румънски журналисти в Ирак. Директорите на трите разузнавателни служби на Румъния подадоха оставки в началото на седмицата заради провала си в случая "Хайсам". Бизнесменът, който бе освобеден от ареста поради здравословни причини, е в неизвестност от края на юни и се смята, че е напуснал страната. (Гардиън, ЮПИ - 22/07/06; Ромпрес, Медиафакс, AФП - 21/07/06)
