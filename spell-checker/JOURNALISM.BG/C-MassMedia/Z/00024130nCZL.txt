Месич желае процесът срещу Готовина, Чермак и Маркач да се проведе в Хърватия
					07/10/2007
					 
						ЗАГРЕБ, Хърватия -- Президентът Стипе Месич заяви в петък (5 октомври), че трима хървати, обвинени военнопрестъпници - генералитте Анте Готовина, Иван Чермак и Младен Маркач, обвинени във военни престъпления, свързани с операция "Буря" от 1995 г. - трябва да бъдат съдени в собствената си страна. Изявлението му бе направено след обявяването на противоречивите присъди миналата седмица срещу т.н. "вуковарска тройка" - генералите от бившата югославска армия Миле Мъркшич, Веселин Сливанчанин и Мирослав Радич. Относително леките присъди предизвикаха силни протести сред хърватите.
						Месич настоява, че Хърватия има право да изисква процесът срещу генералите от операция "Буря" да се състои в Хърватия. Той заяви, че правната система на страната му е в състояние да реши "дори още по-сложни дела". Президентът също желае "вуковарската тройка" да бъде съдена в Хърватия. В петък съд във Вуковар издаде заповед за арестуването на един от тримата - Мирослав Радич, който бе оправдан от Трибунала. (Макфакс, Б92, Index.hr, ХРТ - 06/10/07; Javno.com, Танюг, Вечерни Лист, МИА, ХИНА - 05/10/07)
