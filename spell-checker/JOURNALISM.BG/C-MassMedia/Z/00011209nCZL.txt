ЕсФОР патрулира по границата със Сърбия-Черна гора
20/06/2004
 
САРАЕВО, Босна и Херцеговина (БиХ) -- Войските на ЕсФОР увеличиха патрулите си по границата на БиХ със Сърбия-Черна гора , заяви техният говорител Марк Хоуп в петък (18 юни). Той каза, че целта на увеличението е подпомагане на борбата с престъпността.
В други новини, председателят на министерския съвет на БиХ заяви, че неговата страна е постигнала значителен напредък в изпълнението на 16-те препоръки на докладите за 2004 г. на Европейската комисия за стабилизация и асоцииране за Западните Балкани. Аднан Терзич изрази вярата си в петък, че БиХ ще успее да извърши реформите, необходими за получаване на одобрение за започване на преговорите по споразумението за стабилизация и асоцииране с ЕС тази година. (ФЕНА, Макфакс - 18/06/04)
