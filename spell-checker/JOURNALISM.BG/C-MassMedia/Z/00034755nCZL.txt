Турският премиер Ердоган отмени посещението си в Аржентина 
					31/05/2010
					 
						АНКАРА, Турция - В неделя (30 май) министър-председателят Реджеп Тайип Ердоган отмени посещение в Аржентина, след като Буенос Айрес спря откриването на паметник на основателя на съвременна Турция Мустафа Кемал Ататюрк. Външното министерство обвини за това „враждебнa” намеса на арменски лобисти и заяви, че се надява аржентинските власти да работят за премахване на сянката, хвърлена върху двустранните отношения. Според съобщенията аржентинският президент Кристина Кирхнер е говорила по телефона с Ердоган, за да обясни, че централното правителство не може да отмени решение на градската управа. Изваждайки Аржентина от дневния ред на своята обиколка в Латинска Америка, в понеделник Ердоган е възнамерявал да отпътува от Бразилия директно за Чили, но вместо това се е завърнал у дома, за да се заеме с кризата с Израел. (Би Би Си, Ройтерс - 30/05/10)
