Файон от ЕП е песимистично настроена по отношение на премахването на визите за БиХ до месец юли
					11/04/2010
					 
						САРАЕВО, Босна и Херцеговина (БиХ) -- Докладчикът на Европейския парламент за либерализирането на визовия режим за Западните Балкани Таня Файон заяви в петък (9 април), че се съмнява, че БиХ ще бъде включена в безвизовия режим на ЕС през юли. В интервю за сараевския всекидневник "Независне новине" Файон подчерта, че БиХ не трябва да се обезкуражава от възможно забавяне и призова страната да се съсредоточи върху завършване на оставащите задачи. Испанският външен министър Мигел Анхел Моратинос, чиято страна в момента е ротационен председател на ЕС, изрази надежда по-рано през седмицата, че блокът ще включи БиХ в безвизовия си режим през юни. (Независне новине, РТРС, Dnevnik.ba, Б92 - 09/04/10)
