Секторът на образованието в Косово е поставен под въпрос
					08/10/2011
					Убийството на началника на общинския департамент за образование в Прищина Ремзи Салиху миналата седмица предизвика дебат за управлението на образователната система в Косово.
					От Мухамет Брайшори за Southeast European Times в Прищина - 08/10/11
 
					 
						
Началникът на общинския департамент за образование в Прищина Ремзи Салиху бе застрелян в офиса си. [Лаура Хасани/SETimes]
						Убийството на 3 октомври на началника на общинския департамент за образовиние Ремзи Салигу повдигна сериозни въпроси за образователната система в Косово и за процеса на повишаване и на наемане на служителите. 
						Предполага се, че Салиху е бил застрелян в офиса си от учителя по биология Гани Сахити, който е бил кандидат за директор на началното училище "Афердита". 
						Той не бил назначен на тази длъжност и на 3 октомври отишъл да се оплаче на Салиху.
						Линдита Косиму, експерт по образованието, каза за SETimes, че Министерството на образовението и всички общини трябва да осъвременят своите методи на назначаване на нови служители. 
						"Ясно е, че корупцията и непотизмът играят ключова роля за получаването на работа в образователния сектор в Прищина и всички други общини около Косово, така че Прищина не е единственият случай. Начинът, по който се обявява работното място, и критериите и селекцията се подозрителни", каза Косуми.. 
						Косуми каза, че тесните връзки или членството в политически партии, които управляват градовете, са важен фактор за получаването на работа като учител или директор на училище. 
						"Във всеки град политическата партия, която го управлява, назначава свои активисти за директори на училища и учители понякога съвсем произволно. Това води до липса на професионализъм и качество, което се отразява дългосрочно върху един слабо развит сектор на образованието и върху децата, които няма да получат качествено образование. Сега плащаме лихвите за това," каза Косуми. 
						Афердита Бахтири има две деца, които учат в началното училище "Емин Дураку" в Прищина. Тя твърди, че последните инциденти са я разтревожили заради сигурността на града и особено на училищата. 
						"Представете си, когато един от високопоставените представители на градската управа е убит в офиса си, каква сигурност ще имат нашите деца в училищата или всички ние в града", каза Бахтири за SETimes. 
						Изпълнителният директор на Съвета за защита на човешките права и свободи Беджет Шала каза за SETimes, че тази трагедия би могла да се предотврати, ако бе използван по-добър процес. 
						"Това убийство можеше да се избегне - [то показва] докъде е стигнала несигурността в Косово и че няма никакви превантивни механизми за тези престъпления," каза Шала. 
						Директорът на Агенцията за борба срещу корупцията в Косово Хасан Претени каза, че този акт показва колко несигурна е обстановката в Косово. 
						"Причините може да са различни. Това трябва да се отбележи в случай, че причините все още са неизвестни и предстои да бъдат разследнани," каза Претени за SETimes. 
						Националистическата партия "Ветевендосе" заклейми убийството и предупреди за дефектите в системата на образованието. 
						"Салиху е жертва на съществени недостатъци в образовението и на крайната поляризация от неуспехите на определени сегменти в държавата. В образованието в община Прищина, както и другаде в Косово, отдавна се забелязва низходяща тенденция, без да има стратегия за изход от това положение и от риска да се стигне до възможен провал", се казва в изявление на партията.
