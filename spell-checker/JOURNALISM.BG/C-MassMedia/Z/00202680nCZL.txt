Сърбия
		президентски избори
		13/06/2004
		Източник: setimes.com; electionguide.org
 
		
			Резюме на изборите
			Борис Тадич, лидер на реформистката Демократическа партия, бе избран за президент на Сърбия на 27 юни 2004 г. след балотаж. След първия кръг на изборите на 13 юни никой от кандидатите не получи повече от 50% от гласовете. В балотажа участваха Тадич и кандидатът на Сръбската радикална партия Томислав Николич. 
			Според Центъра за свободни избори и демокрация Тадич е получил 53.9% от гласовете. За Николич са гласували 46%. 
			По време на кампанията си Тадич се обяви за сътрудничество със Запада, мирно решение на косовския проблем, продължаване на реформите и присъединяване към ЕС колкото се може по-скоро. Резултатите от изборите се очаква да помогнат на Сърбия да продължи пътя си към асоцииране с ЕС, програмата Партньорство за мир и другите структури на Европа и НАТО. 
			Представителите на ЕС приветстваха новината за победата на Тадич. Ръководителят на мисията на ЕС в Белград Джефри Барет каза, че съюзът е “много доволен” от избирането на Тадич за президент.
