Съветът за национална сигурност на Хърватия обсъжда осъществяването на план за действие за арестуването на Готовина
		08/09/2005
		 
			ЗАГРЕБ, Хърватия -- Националният съвет за сигурност се събра в сряда (7 септември), за да обсъди осъществяването на правителствения план за действие за откриването и арестуването на Анте Готовина, който се укрива от трибунала на ООН за военни престъпления. Съветът, ръководен от президента Стипе Месич, реши, че всички служби по сигурността и разузнаването трябва да се обърнат към съответните международни служби и да потърсят съдействие в откриването на Готовина. През миналата седмица главният прокурор на Хагския трибунал Карла дел Понте отново разкритикува Хърватия за ниското равнище на сътрудничество в областта на военните престъпления.
			Също в сряда, Дания откри свое посолство в Загреб. По време на церемонията министърът на външните работи на Дания Фрииз Арне Петерсен обяви подкрепата на своята страна за кандидатурата на Хърватия за членство в ЕС, помрачена от случая с Готовина. (ХИНА - 07/09/05)
