Според Жужул Хърватия може да бъде поканена да се присъедини към НАТО следващото лято 
					19/10/2004
					 
						БРЮКСЕЛ, Белгия -- По време на своя визита в щабквартирата на НАТО в понеделник (18 октомври) хърватският външен министър Миомир Жужул прогнозира, че страната му може да бъде поканена да се присъедини към Пакта следващото лято. Жужул проведе разговори със заместник-генералния секретар на НАТО Алесандро Минуто Рицо, помощник-генералния секретар по политическите въпроси Гюнтер Алтенбург и американския посланик в НАТО Никълъс Бърнс. Според него тримата събеседници са дали висока оценка на напредъка, постигнат от Хърватия в прилагане на военните реформи. 
						Също в понеделник синдикатите в хърватския сектор на образованието предупредиха, че ще проведат още една обща стачка, ако правителството не се съгласи да преговаря по исканията им за 12-процентно увеличение на заплатите. Въпреки стачката преди един месец правителството отказва да обсъжда увеличение на заплатите. (Вечерни лист - 19/10/04; ХИНА, ХРТ - 18/10/04)
