БиХ е изправена пред три приоритета преди присъединяването си към програмата "Партньорство за мир"
05/02/2004
 
САРАЕВО, Босна и Херцеговина (БиХ) -- Гостуваща делегация на ЕС и НАТО заяви в сряда (4 февруари) пред членовете на председателството на БиХ Драган Чович и Борислав Паравац, че БиХ трябва да изпълни три предварителни условия, за да се присъедини към програмата на НАТО "Партньорство за мир": назначаване на държавен министър на отбраната, задържане на обвиняеми във военни престъпления и функционираща Агенция за сигурност и защита на информацията. Обсъдени бяха и мироопазващите сили в БиХ, както и бъдещият статут на въоръжените сили на БиХ. Босненският член на председателството Сюлейман Тихич бе в Брюксел, където проведе подобни дискусии с върховния представител на ЕС по въпросите на сигурността Хавиер Солана.
Други новини: Президентът на Федерация БиХ Нико Лозанчич заяви, че скоро не се очакват промени в правителството на автономната област, тъй като единият от двамата вицепрезиденти се противопоставя на реконструкции на кабинета. По закон президентът и двамата му заместници трябва да постигнат съгласие за всяко такова действие. (Източници на СВП - 05/02/04; ПБС БиХ, НТВ Хаят, СРНА, Би Би Си - 04/02/04)
