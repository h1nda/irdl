Хиляди турски работници протестираха срещу съкращенията в ТЕКЕЛ
					05/02/2010
					 
						АНКАРА, Турция -- Десетки хиляди работници и държавни служители от цялата страна организираха в четвъртък (4 февруари) еднодневна стачка в подкрепа на служителите на бившия държавен производител на цигари и алкохол ТЕКЕЛ и срещу съкращенията. Зад протеста застанаха шест профсъюза. Той засегна работата на държавните служби и особено транспорта. Тютюневата компания бе приватизирана и закупена от "Бритиш Америкън Табако" през 2008 г. Работниците загубиха работата си на 31 януари, когато правителството затвори неприватизираните звена на ТЕКЕЛ. Властите са предложили на служителите временна работа в други държавни институции, където според служителите те ще са по-ниско платени и ще получават по-малко придобивки. (Анадолска информационна агенция, АП, Синхуа, Хюриет - 04/02/10)
