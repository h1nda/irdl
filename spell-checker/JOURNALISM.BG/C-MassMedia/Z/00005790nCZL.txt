Държавният съд на БиХ отвори врати в понеделник
27/01/2003
 
САРАЕВО, Босна и Херцеговина (БиХ) -- В понеделник (27 януари) се очаква върховният представител на международната общност в БиХ Пади Ашдаун да присъства на официалната церемония по откриването на Държавния съд на БиХ. Съдът ще се помещава в бившите военни казарми "Рамиз Салчин" в Сараево. Ще бъде открит офис и на прокуратурата на БиХ. Осем новоназначени съдии и четирима прокурори ще положат клетва при встъпване в длъжност.
В други новини, новият външен министър на БиХ Младен Иванич, посочи интеграцията в ЕС и подобряването на сътрудничеството със съседните държави - особено Югославия и Хърватска - като приоритети на неговото министерство. Той направи изявлението в интервю за новинарската агенция Танюг. (Източници на СВП, НТВ Хаят - 27/01/03)
