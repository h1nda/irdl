Иракският лидер обещава да спре атаките на ПКК срещу Турция
					18/06/2007
					 
						БАГДАД, Ирак -- Министър-председателят Нури ал Малики каза на турския посланик в Багдад, че неговото правителство е обезпокоено от атаките на терористичната Кюрдска работническа партия (ПКК) и е решено да ги спре. Посланикът Дериа Канбай се срещна с Малики в неделя (17 юни), за да му предаде писмо от турския министър-председател Реджеп Тайип Ердоган с покана да посети Анкара. Все още не е определена датата на визитата. 
						Също в неделя иракският министър на външните работи Хошиар Зебари, кюрдски член на правителството, призова Турция да не започва никакви военни операции срещу ПКК в Северен Ирак. Той каза, че военната намеса ще дестабилизира единствения според думите му относително спокоен район на страната.
						Междувременно в интервю за „Гардиън”, публикувано в понеделник, висш командир от ПКК предупреди, че Турция я заплашва "политическа и военна катастрофа", ако започне офанзива срещу базите на терористичната група. Една подобна кампания ще се превърне в „в тресавище за тях и ще позволи намеса и на Иран в Ирак”, каза Байик от скривалище в планините Кандил. (АФП, Гардиън - 18/06/07)
