Германия осъди турци за заговор за терористични нападения
					05/03/2010
					 
						БЕРЛИН, Германия -- В четвъртък (4 март) съд в Дюселдорф осъди турчин и германски гражданин от турски произход, както и други двама германци, за участие в заговор за извършване на „втори 11 септември”, според думите на съдията. Турският гражданин Адем Йълмаз беше осъден на 11 години затвор, а Атила Селек, турчин с германски паспорт, получи пет години. Двамата германци, идентифицирани като Фриц Геловиц и Даниел Шнайдер, получиха по 12 години затвор. Според обвиненията през 2007 г. четиримата са набелязали като цели американски военни съоръжения в Германия, както и цивилни обекти. (Би Би С, Хюриет, Си Ен Ен Тюрк, Гласът на Америка - 04/03/10)
