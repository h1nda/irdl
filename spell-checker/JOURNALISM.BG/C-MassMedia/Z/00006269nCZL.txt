Две момчета убити при експлозия на граната в северна БиХ
13/03/2003
 
ШАМАЦ, Босна и Херцеговина (БиХ) -- Двама братя бяха убити в сряда (12 март) при избухване на граната в техния двор в Доня Слатина, близо до Шамац, северна БиХ. Все още не е ясно как 7-годишният Милош Йовичич и неговият 3-годишен брат Зоран са намерили и взривили гранатата. Два дни по-рано, пет-членно семейство беше убито от пехотна мина на нивата им в Бръвник в Република Сръбска (РС).
В други новини, в сряда Висшият съдебен съвет на РС назначи 13-те съдии във Върховния съд на РС. За председател на съда бе назначен съдията Барич Желимир. (Източници на СВП - 13/03/03; РТРС, ПБС БиХ, Федеративна ТВ, БиБиСи - 12/03/03)
