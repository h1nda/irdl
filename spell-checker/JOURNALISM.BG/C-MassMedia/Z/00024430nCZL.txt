Законопроектът за мажоритарна избирателна система бе автоматично одобрен в Румъния
					02/11/2007
					 
						БУКУРЕЩ, Румъния -- Законът за мажоритарна избирателна система, внесен от румънското правителство, се смята за приет, тъй като никоя от партиите в парламента не внесе искане за вот на недоверие срещу него. Кабинетът официално внесе закона в парламента в понеделник (29 октомври), а срокът за оспорването му изтече в четвъртък. 
						По-рано главните опозиционни партии - Демократическата партия и Социалдемократическата партия - обявиха, че няма да оспорват тази мярка с оглед на референдума на 25 ноември по същия въпрос. Законът сега трябва да бъде подписан от президента Траян Бъсеску, но той заяви, че ще изчака резултатите от референдума, преди да реши как да процедира по нататък. (Найн о'клок, Зиарул Финанчиар - 02/11/07)
