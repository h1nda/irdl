МКГ призова Сърбия да не блокира напредъка в Косово 
					06/04/2010
					 
						ПРИЩИНА, Косово -- В понеделник (5 април) директорът на Европейската програма на Международната кризисна група Сабин Фрейзър каза за Радио „Свободна Европа”, че би било добре Сърбия да засили положителните си връзки с Косово. Трябва да бъде намерено решение, което да даде възможност и на двете страни да вземат участие в регионални инициативи, добави тя. Фрейзър похвали Сърбия за осъждането на клането в Сребреница, но добави, че регионалното сътрудничество е невъзможно без участието на Сърбия. (Коха Диторе, Лайм, Експрес, Косова Сот - 06/04/10; Телеграфи, КТВ - 05/04/10)
