НАТО предложи на БиХ План за действие за членство
					23/04/2010
					 
						ТАЛИН, Естония -- Външните министри от НАТО се съгласиха в четвъртък (22 април) на неофициална среща в Талин да предложат на Босна и Херцеговина (БиХ) План за действие за членство (ПДЧ). Министрите обаче поставиха условия за прилагането на ПДЧ, включително решаване на въпроса на военната собственост. Министрите се съгласиха, че БиХ е отбелязала напредък в реформите от декември насам и похвалиха решението на страната да унищожи излишните оръжия и да изпрати сили в Афганистан. (Фена, БХРТ, Ройтерс, Би Би Си - 22/04/10)
