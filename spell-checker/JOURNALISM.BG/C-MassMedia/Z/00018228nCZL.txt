Месич призова за повече ирландски инвестиции в Хърватия
					12/04/2006
					 
						ДЪБЛИН, Ирландия -- В началото на двудневното си официално посещение в Дъблин във вторник (11 април) хърватският президент Стипе Месич призова за повече ирландски инвестиции в неговата страна. Месич се срещна с колегата си от Ирландия, Мери Макалийз, за обсъждане на двустранните отношения и сътрудничество.
						Други новини -- Във вторник Съединените щати дариха полицейско оборудване на стойност 72000 щатски долара на Хърватия. Дарението е в подкрепа на борбата с незаконния трафик на хора.
						Също във вторник парламентът отхвърли искането на основната опозиционна Социалдемократическа партия за вот на недоверие срещу заместник-премиера Дамир Поланчец, който отговаря за преструктурирането и приватизацията на държавните предприятия. Причина за искането са предполагаеми нарушения при приватизацията на хотелската верига "Либурния Ривиера" в Опатия. (Вечерни Лист - 12/04/06; ХРТ, ХИНА - 11/04/06)
