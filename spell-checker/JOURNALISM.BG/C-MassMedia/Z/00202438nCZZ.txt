Бизнес: Турция пуска на вода първия си боен кораб по проекта "Лендинг Крафт Танк"
					14/03/2012
					Турция пуска на вода първия си кораб по проекта "Лендинг Крафт Танк". Други бизнес новини: "Фич" има добри новини за Гърция, а цената на яйцата в България скача повече от двойно. 
					 
						
Турция използва апаратура за червен дим, за да ознаменува изграждането на новите кораби C-151. [Reuters]
						В петък (9 март) Турция пусна на вода първия от осемте бързи бойни кораби амфибия, които планира да построи като част от проекта "Лендинг Крафт Танк". Корабите C-151 отговарят на стандартите на НАТО. 
						*** 
						Международната агенция "Фич Рейтингс" стана първата рейтингова агенция, която изкара Гърция извън дифолт зоната. Във вторник (13 март) "Фич" даде на Гърция спекулативен клас B-, след като Атина извърши преструктуриране на дълга, което се очаква да намали дълговете на страната от 60% от БВП до по-малко под 120% от БВП.
						*** 
						Миналата седмица цената на яйцата в България скочи повече от два пъти, като надхвърли 0,20 евро по-малко от месец преди Великден. Полша обеща да увеличи вноса, за да спомогне за намаляването на цената. През последните 20 дни яйцата в Сърбия също поскъпнаха с 20%. Експерти отдават покачването на минусувите температури на Балканите през февруари, които рязко намалиха производството. 
						*** 
						
						Румънската управляваща коалиция обяви в понеделник (12 март) решение да увеличи заплащането в публичния сектор през юни, малко преди местните избори в страната. През юни 2010 г. заплатите в този сектор бяха намалени с 25%, като част от изискване по споразумение с МВФ, Световната банка и ЕС на стойност 20 милиарда евро. 
						*** 
						Във вторник (13 март) рейтинговата агенция "Мудис" намали националния рейтинг на Кипър до ниво на висок кредитен риск поради силната зависимост на местната банкова система от Гърция. Рейтингът беше свален с една степен до "Ba1" от "Baa3". 
						*** 
						
						Косово е балканската държава с най-ниска средна месечна заплата според доклад, публикуван в прищинския всекидневник "Коха Диторе" във вторник (13 март). Средната заплата е 290 евро на месец, като за сравнение тя е 330 евро в Сърбия, 380 евро в Албания и Македония, 390 евро в България, 450 евро в Босна и Херцеговина, 480 евро в Румъния, 530 евро в Черна гора и 800 евро в Хърватия. 
						*** 
						В понеделник (12 март) в Белград се проведе третият сръбско-турски бизнес форум. Турският посланик в Сърбия Али Ръза Чолак каза, че страната му има силен интерес към изграждането на хотели и други туристически съоръжения по протежението на сръбската част от Коридор 10. 
						
						(Различни източници -- 07/03/12-14/03/12)
					
					
				
			
					 
					
 
 
