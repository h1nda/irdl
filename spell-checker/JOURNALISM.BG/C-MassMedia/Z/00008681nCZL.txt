Франция ще обучава гръцки полицаи и брегова охрана за Олимпиада - 2004
13/10/2003
 
АТИНА, Гърция -- Франция ще обучи две групи гръцки специалисти за гарантиране на сигурността по време на Олимпийските игри в Атина през 2004 година, гласи съобщение от петък (10 октомври) на френското посолство в Атина. През първата фаза френските експерти ще обучават 15 полицейски служители; през втория етап курс на подготовка ще преминат водолази от бреговата охрана. Обсъжда се осъществяването на трета фаза, която ще обхване и дейността на пожарникарите. И в трите фази ще се използват специални методи, приложими в случай на терористично нападение.
Други новини: в петък вторият министър на външните работи на Гърция Тасос Яницис отпътува за София, където се срещна с министъра по европейските въпроси Меглена Кунева. Кунева награди Яницис със "Златна лаврова клонка" като акт на признателност за подкрепа, оказана на България по време на гръцкото ротационно председателство на ЕС по-рано тази година. (АНА - 11/10/03; МПА, БТА - 10/10/03)
