САЩ призовават към засилена контакти между Белгад и Прищина
13/05/2003
Стефан Миникис, посланик на САЩ в ОССЕ, смята, че диалогът би подпомогнал " намаляването на напрежението и укрепването на продължаващите усилия за гарантиране на значимо сръбско участие" в институциите на Косово.
(Вашингтон Файл - 12/05/03)
 
 
Изграждане на на многоетническо, демократично общесто в Косово, което зачита върховенството на закона както заради собствения народ, така и в името на по-голямата стабилност на целия регион, заяви американският посланик пред представителите на 55-членната организация. В изказването си пред Постоянния съвет на ОССЕ Стефан Миникис призова също към засилен диалог между Белград и Прищина.
"Ситуацията в Косово, а и на Балканите като цяло, продължава да бъде от голямо значение за САЩ," посочи Миникис във Виена в четвъртък (8 май), като изтъкна неотдавнашните визити на държавния секретар Колин Пауъл в Белград и Тирана и предстоящото му посещение в София.
В речта си след представянето на доклад от ръководителя на УНМИК Михаел Щайнер посланикът изрази подкрепата на Вашингтон за усилията, " насочени към засилване и поддържане" на диалога по технически въпроси между Белград и Прищина. Миникис каза, че чрез своите мисии "на терена" ОССЕ може също да играе роля в този процес.
Интензифицираните контакти биха съдействали за "намаляване на напрежението и за укрепване на продължаващите усилия за осигуряване на значимо сръбско участие " във временните институции на Косово, посочи представителят на САЩ. Като изрази подкрепата за сегашните усилия за прехвърляне на правомощия, които не са запазени за международни организации, към временните институции за самоуправление до края на 2003 година, Миникис каза, че дейността в тази област трябва да се осъществява в тясно сътрудничество с местните ръководители.
"Ефективното прилагане на резолюция 1244 на Съвета за сигурност на ООН изисква продуктивен диалог между УНМИК и международната общност. Това включва повече консултации с Белград," заяви Миникис.
Той освен това отбеляза нуждата от подобрение в редица области като създаването на благоприятна среда за устойчиво завръщане на бежанците. Той каза, че за тази цел " е абсолютно необходимо да се зачитат правата на малцинствата."
Миникис подчерта ангажимента на Вашингтон за осигуряване на повече от 14 млн.долара през тази година за запазване на устойчивия темп на завръщане на бежанците в Косово и призова международните донори " да изпълнят своите обещания колкото е възможно по-скоро, така че 2003-а година да се превърне в действителен вододел по отношение на завръщането на представители на малцинствата."
Други области, които се нуждаят от подобрение според посланика, включват законодателството и спазването на върховенството на закона. Призовавайки местните лидери и законодатели да съсредоточат вниманието си върху закони, насочени към решаване на "практически въпроси" и съвместими с техния мандат, Миникис каза, че УНМИК трябва да гарантира, че цялото законодателство е в хармония с конституционните разпоредби и може бързо да бъде приложено.
Като подчерта приноса на САЩ и другите международни донори в борбата срещу организираната престъпност на Балканите, Миникис каза, че актове на насилие и терор няма да бъдат толерирани. " Ето защо ние призоваваме всички местни лидери в Косово да издигнат глас и да заемат позиция срещу всяко насилие и акт на терор."
