Новото черногорско правителство встъпи в длъжност
					14/11/2006
					 
						ПОДГОРИЦА, Черна гора -- Новото правителство, ръководено от премиера Желко Щуранович, официално встъпи в длъжност след учредителната сесия на парламента в Подгорица в понеделник (13 ноември). Първият кабинет на Черна гора, след провъзгласяването на независимостта й през май, обеща да продължи процеса на осъществяване на стратегическите интереси на страната по пътя към евроатлантическа интеграция.
						Също в понеделник Черна гора и Полша обявиха плановете си скоро да открият посолства съответно във Варшава и в Подгорица. Това бе договорено по време на посещението на черногорския президент Филип Вуянович във Варшава и разговорите му с полския президент Лех Качински. (Победа, Виести - 14/11/06; Мина, Черногорска ТВ - 13/11/06)
