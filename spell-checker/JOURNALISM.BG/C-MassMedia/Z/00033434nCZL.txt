Караджич поиска документи, свързани с контрабандата на оръжие в БиХ
					16/02/2010
					 
						ХАГА, Холандия -- В понеделник (15 февруари) бившият босненски сръбски лидер Радован Караджич поиска Трибуналът на ООН за военни престъпления да принуди Германия, Франция, Хърватия и Иран да му предоставят документите, свързани с въоръжаването на босненските мюсюлмани по време на босненския конфликт от 1992-1995 г. Представители на тези страни заявиха, че вече се предоставили исканата документация, въпреки че част от нея няма връзка с процеса или има отношение към националната сигурност. По време на пресконференция в Хага Караджич настоя, че тези страни и Съединените щати са снабдявали бошнаците с оръжие в нарушение на ембаргото на ООН. Съдът ще обсъди искането на Караджич и ще реши дали да разпореди на тези страни да предадат документите. (Бета, Б92, Танюг, СРНА, Дневни Аваз - 15/02/10)
