Висшият съдебен орган в България отне имунитета на още двама прокурори
					02/11/2006
					 
						СОФИЯ, България -- В сряда (1 ноември) Висшият съдебен съвет реши да свали имунитета на още двама районни прокурори, Карен Бейлерян и Тони Томов от Варна, които са обвинени в опити да влияят на криминални разследвания. Миналия месец главният прокурор Борис Велчев поиска сваляне на имунитета им. 
						Също в сряда Велчев съобщи за началото на пилотен проект, с който се създава длъжността "разследващ прокурор" - изискване по силата на новия наказателен кодекс. По време на пробния срок петима прокурори от София ще работят заедно със следователи по дела от голям обществен интерес. България иска да въведе система, подобна на структурите за борба с мафията в Италия и Румъния. (Монитор - 02/11/06; Дарик - 01/11/06)
