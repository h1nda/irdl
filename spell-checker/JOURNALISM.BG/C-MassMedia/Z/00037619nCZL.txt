Словения изрази подкрепа за кандидатурата на БиХ за ЕС 
					01/03/2011
					 
						ЛЮБЛЯНА, Словения - Президентът Данило Тюрк изрази подкрепата на своята страна за интеграцията в ЕС на Босна и Херцеговина (БиХ) по време на среща в понеделник (28 февруари) с членовете на тристранното председателство на БиХ в Бърдо при Краню. Той каза, че либерализирането на визите се е отразило положително на политическите отношения в БиХ и добави, че членството в ЕС ще допринесе за стабилността на страната. Председателят на председателството на БиХ Небойша Радманович потвърди, че първостепенен приоритет на Сараево остава интеграцията в ЕС, и в същото време призова за бързо сформиране на правителства на всички нива. (СРНА, Независне Новине, РТРС, БХРТ - 28/02/11)
