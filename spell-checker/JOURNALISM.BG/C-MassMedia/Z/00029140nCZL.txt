Телата на петима нелегални имигранти бяха открити на турски бряг 
					29/01/2009
					 
						АНКАРА, Турция -- Телата на петима предполагаеми бъдещи нелегални имигранти в Европа се появиха в сряда (28 януари) на два плажа по югоизточното крайбрежие на Турция, недалече от курорта Бодрум. Полицията предполага, че във водата може да има още имигранти, и е започнала спасителна операция за откриването им. Петимата, които са на възраст от 25 до 30 години, остават неидентифицирани. Десетки хиляди хора от Азия и Африка се опитват да прекосят нелегално Турция всяка година в опит да достигнат до страните от ЕС. (Ройтерс, Си Ен Ен Търк - 28/01/09)
