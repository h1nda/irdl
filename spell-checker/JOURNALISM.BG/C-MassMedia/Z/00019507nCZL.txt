Сръбският прокурор Вукчевич подкрепи твърденията на Дел Понте относно Младич
					07/08/2006
					 
						БЕЛГРАД, София -- Сръбският прокурор за военни престъпления Владимир Вукчевич заяви, че твърденията на Карла дел Понте, главен прокурор на Трибунала на ООН, относно това, че обвиняемият Ратко Младич се укрива в Сърбия, са основателни. В ексклузивно интервю за белградския ежедневник "Блиц", публикувано в понеделник, Вукчевич добавя, че Младич многократно е избягвал залавяне поради липсата на координация между службите в страната. Вукчевич и Расим Ляич, председател на националния съвет за сътрудничество с Трибунала, неотдавна бяха назначени да контролират изпълнението на правителствения план за действие за арестуването на Младич. Координацията вече е значително подобрена, каза Вукчевич. (Блиц - 07/08/06)
