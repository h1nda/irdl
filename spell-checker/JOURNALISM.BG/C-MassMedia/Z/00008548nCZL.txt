Според ОССЕ състоянието на сръбските затвори се подобрява
01/10/2003
 
БЕЛГРАД, Сърбия-Черна Гора -- Според Дейвид Диаз Йогейкс, ръководител на отдела за човешките права към мисията на ОССЕ в Сърбия-Черна Гора, положението в сръбските затвори се подобрява. В изказване по време на среща в Белград във вторник (30 септември), Йогейкс призова да се осигури допълнително обучение за персонала в затворите. Той предложи да се направи повече за засилване на сътрудничеството между правосъдната система и организациите с идеална цел.
Други новини: във вторник официални представители заявиха, че полицейски служител от Сърбия е открил безразборна стрелба в Ниш, убивайки четирима от своите колеги и ранявайки други трима, преди да бъде задържан от свои колеги. Убиецът бе идентифициран като Владимир Ровчанин. (Бета, Танюг, Би Би Си, АП, АФП - 30/09/03)
