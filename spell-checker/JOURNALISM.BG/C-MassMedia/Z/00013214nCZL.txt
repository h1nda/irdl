Албания търси американска помощ при унищожаването на запаси от химически оръжия 
					11/01/2005
					 
						ТИРАНА, Албания -- Албания е поискала от САЩ съдействие за унищожаване на запасите си от химически оръжия, обяви американският Държавен департамент в понеделник (10 януари). Според заместник-говорителя Адам Ерели Тирана "сътрудничи пълноценно с Организацията за забрана на химическите оръжия при идентифициране на запасите от химически оръжия, при изготвяне на пълноценна декларация за запасите, както и за гарантиране на безопасността на запасите и за възможно най-бързо придвижване към унищожаването им." През 70-те години на миналия век дългогодишният марксистки лидер Енвер Ходжа очевидно е започнал да трупа запаси от химическо оръжие и да изгражда бетонни бункери, опасявайки се от нападения от чужбина. Други новини от понеделник: Мисията на ОССЕ в Албания приветства приемането на изменения в избирателния закон, посочвайки, че приемането на ключови поправки демонстрира воля за прилагане на демократични стандарти преди следващите парламентарни избори. (Албейниън нюз - 11/01/05; Вашингтон пост, ЮПИ, АТА - 10/01/05)
