Хърватският премиер Санадер опроверга интервю във всекидневник
					10/02/2008
					 
						ЗАГРЕБ, Хърватия -- Съботното издание (9 февруари) на "Ютарни Лист" в Загреб цитира интервю с премиера Иво Санадер, в който той е заявил, че подкрепата, която е получил кандидатът за президент на Сърбия Томислав Николич в балотажа през миналия уикенд, е още една причина да се подкрепи присъединяването на Хърватия в НАТО. Според всекидневника Санадер е заявил, че броят гласове, спечелени от Николич трябва да бъдат източник на загриженост не само в Сърбия, но и в цяла Европа. Противоречивите коментари по-късно бяха отхвърлени от хърватското правителство. Санадер "не е имал абсолютно никакъв контакт с автора на интервюто, редактора на "Ютарни Лист" Давор Буткович, и следователно не е възможно да е дал това интервю", са казва в съобщението на правителството, а изфабрикуваното интервю се критикува като твърде непрофесионално и неетично. Правителството също предупреди, че то може да има отрицателни последици за демократичния напредък в Хърватия. (Макфакс, ХРТ, Ютарни Лист, Вечерни Лист, ХИНА, Бета - 09/02/08)
