Бан и Ероглу обсъдиха кипърския въпрос 
					29/06/2010
					 
						НЮ ЙОРК, Съединени щати -- В понеделник (28 юни) генералният секретар на ООН Бан Ки Мун призова турския кипърски лидер Дервиш Ероглу да „се възползва от сегашната политическа възможност за намиране на решение” след продължаващите вече години усилия за обединение на разделения остров. Това беше първата среща на Ероглу с Бан от избирането му за лидер на доминирания от турците Северен Кипър през април. Според изявление на ООН Бан е изразил надежда, че Ероглу и кипърският президент Деметрис Христофиас „ще постигнат сериозен напредък в идните месеци, разбирайки, че това ще изисква компромиси и от двете страни”. Ероглу отново подчерта своя ангажимент към намирането на решение, по възможност до края на тази година. (Уебсайт на ООН, Анадолска информационна агенция - 28/06/10)
