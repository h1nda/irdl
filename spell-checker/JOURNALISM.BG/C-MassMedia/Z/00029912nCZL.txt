Два нови масови гроба бяха открити в БиХ
					12/04/2009
					 
						САРАЕВО, Босна и Херцеговина (БиХ) -- Два нови масови гроба бяха открити в източната част на страната, съобщи Институтът за изчезнали лица (ИИЛ) в събота (11 април). Гробовете съдържат останките на мюсюлмани, убити в началото на войната през 1992-1995 г. Институтът съобщи, че гробовете са били открити в четвъртък и петък близо до селата Соколач и Сековичи. Властите все още не знаят точния брой на убитите. (Хина, Явно, БТА - 11/04/09)
