Българското правителство ще ограничи достъпа на граждани от страни, нечленуващи в ЕС, до трудовия си пазар
					30/03/2009
					 
						СОФИЯ, България -- Министърът на труда Емилия Масларова обяви в неделя (29 март), че повереното й министерство смята да ограничи достъпа на граждани от страни, нечленуващи в ЕС, до вътрешния си трудов пазар с оглед на намаляване на безработицата, която наблюдатели очакват да нарасне силно, предвид на признаците за много по-малък икономически растеж. Мярката ще засегне най-вече секторните квоти за професионалисти в областите, които страдат от недостатъчно търсене. Най-засегнати ще бъдат съседна Македония, Украйна и Молдова, както и Виетнам, който миналата година бе в преговори за внасяне на работна ръка за строителството поради недостиг на местен персонал. (Сега - 30/03/09; Медиапул, Класа - 29/03/09)
