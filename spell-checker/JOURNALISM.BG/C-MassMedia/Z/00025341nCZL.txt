Хиляди се събраха на демонстрация в Анкара, за да протестират срещу вдигането на забраната за забрадките
					03/02/2008
					 
						АНКАРА, Турция -- Хиляди секуларисти се събраха в Анкара в събота (2 февруари), за да протестират срещу плановете на правителството да премахне конституционната забрана за носене на забрадки в университетите. Около 40 000 души се събраха пред мавзолея на Мустафа Кемал Ататюрк - основателят на съвременна Турция - и поеха към центъра на Анкара, скандирайки лозунги. Протестиращите смятат, че вдигането на забраната, която съществува повече от две десетилетия, ще доведе до по-строга форма на исляма в Турция и ще застраши секуларизма. С подкрепата на управляващата Партия на справедливостта и развитието и на главната опозиционна Републиканска народна партия, Парламентъ се очаква да одобри спорната конституционна поправка тази седмица.
						Деканите на университетите в Турция отхвърлиха плана. Те предупреждават, че вдигането на забраната ще превърне Турция в религиозна държава. (Заман - 03/02/08; Ройтерс, AП, Би Би Си, Си Ен Ен Търк, НТВ - 02/02/08)
