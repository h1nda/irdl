В доклад на ООН се предупреждава за продължаващ риск от детска бедност в Сърбия
					12/02/2007
					 
						БЕЛГРАД, Сърбия -- В нов доклад на УНИЦЕФ се предупреждава за продължаващия риск от детска бедност в Сърбия, като се констатира, че над 155 000 деца в балканската страна са бедни, а други 155 000 рискуват да попаднат под прага на бедността. Документът бе официално представен на пресконференция в Белград в петък (9 февруари). В него се предупреждава, че независимо от важните стъпки, предприети в тази област от края на 90-те години, продължава да има хиляди деца, които поради материални, социални и културни лишения са ограничени в правата си и в достъпа до образование, здравеопазване и закрила. (Уеб сайт на ООН - 09/02/07)
