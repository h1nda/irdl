Македонският министър на отбраната е уверен в получаването на покана за членство в НАТО през 2008 г. 
					28/03/2007
					 
						СКОПИЕ, Македония -- Министърът на отбраната Лазар Еленовски каза във вторник (27 март), че е уверен, че страната му ще получи покана да се присъедини към НАТО през следващата година. Той направи това изявление по време на посещение в казармите в Тетово, където наблюдаваше подготовката на войниците, които трябва да се присъединят към мироопазващия контингент на страната в Афганистан. 
						Други новини -- Заместник държавният секретар на САЩ по политическите въпроси Никълъс Бърнс каза пред радио "Дойче Веле", че Съединените щати биха желали да предложат на Македония и Албания същата степен на подкрепа на кандидатурите им за НАТО като тази, която предлагат на Хърватия, но двете страни трябва да я заслужат. Въпреки че той не даде повече подробности, македонски дипломат каза, че това предполага страните да ускорят реформите. (Вечер - 28/03/07; Макфакс, МИА, A1 ТВ, Фокус - 27/03/07)
