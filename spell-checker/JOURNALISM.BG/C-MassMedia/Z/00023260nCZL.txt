Процесът срещу Гудел се очаква да започне в Осиек в края на септември
					17/07/2007
					 
						ОСИЕК, Хърватия -- Процесът срещу Антун Гудел, обвинен в тройно убийство в началото на сръбско-хърватската война през юли 1991 г., се очаква да започне в Окръжния съд в Осиек в края на септември, съобщи местният съдия Дамир Крахулец в понеделник (16 юли). Гудел, който има двойно хърватско и австралийско гражданство, бе екстрадиран от Австралия в Хърватия в края на миналата седмица. Той е обвинен в убийството на полицейски началник и двамата му помощници, които са се опитвали да посредничат между хърватите и сърбите в опит да намалят напрежението, което в крайна сметка доведе до въоръжения конфликт. (Пословни дневник, Весник - 17/07/07)
