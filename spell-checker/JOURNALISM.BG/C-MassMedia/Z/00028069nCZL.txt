Сръбското правителство отбеляза първите си 100 дни на власт
					15/10/2008
					 
						БЕЛГРАД, Сърбия -- Във вторник (14 октомври) правителството отбеляза своите първи 100 дни на власт с пресконференция на министър-председателя Мирко Цветкович. В списъка с най-големите постижения, който той представи, бяха включени ратификацията на Споразумението за стабилизация и асоцииране с ЕС, подписването на сделката за газ с Русия и привличането на финансови средства за изграждане на Коридор 10, както и неотдавнашния успех на Белград в поставянето на въпроса за независимостта на Косово пред Международния съд. Цветкович обаче призна, че първите 100 дни са били посветени главно на "консолидиране на дейността" и заздравяване на отношенията в рамките на управляващата коалиция. Той обеща, че истинските резултати все още предстоят. Опозицията обрисува съвсем различна картина, като оцени правителството с 1,5 по скала от 1 до 20 точки. (Политика, Данас - 15/10/08; Б92, ФоНет, РТС, Танюг - 14/10/08)
