Нова хърватска военно-полицейска част се отправя за Афганистан
12/08/2003
 
ЗАГРЕБ, Хърватия -- Дванадесет полицейски служители са отпътували за Афганистан в понеделник (11 август), за да заменят хърватската част, разположена там по-рано тази година. Взводът ще действа като част от международните сили за сигурност ИСАФ.
Също в понеделник Външното министерство съобщи, че Хърватия е изпратила самолет за борба с пожарите в Черна Гора, за да се подпомогне овладяването на голям пожар, избухнал в борова гора. Черногорският външен министър Драгиша Бурзан благодари на Загреб за помощта и за продължаващото сътрудничество в пограничните райони. (ХИНА, ХРТ - 11/08/03)
