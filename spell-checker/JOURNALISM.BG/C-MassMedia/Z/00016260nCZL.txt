НАТО обискира магазин, за който се твърди, че е собственост на член на семейството на Караджич 
					14/10/2005
					 
						ПАЛЕ, Босна и Херцеговина (BiH) -- В четвъртък (13 октомври) части на НАТО извършиха нов обиск в опит да разбият мрежата, подпомагаща обвинения във военни престъпления Радован Караджич. Магазин, за който се твърди, че е собственост на зетя на Караджич, бе претърсен, като бяха конфискувани оборудване и документи с надежда да се открие информация за мрежата, закриляща беглеца. Акцията бе проведена в Пале, където живее по-голяма част от семейството на Караджич. (Независне новине - 14/10/05; Фена, ПБС БиХ, РТРС - 13/10/05)
