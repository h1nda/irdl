Австрия ще екстрадира бивш служител на хърватското министерство на отбраната
					24/10/2007
					 
						ВИЕНА, Австрия -- Съдебно решение от вторник (23 октомври) разчисти пътя пред Австрия за екстрадирането на бившия заместник-министър на отбраната на Хърватия Владимир Загорец в Загреб. Върховният провинциален съд във Виена подкрепи решението на съд от по-ниска инстанция и разпореди депортирането му в Хърватия, където Загорец ще има възможност да докаже невинността си. Близък помощник на бившия хърватски президент Франьо Туджман, Загорец бе обвинен в кражба на 5 млн. евро държавни средства и злоупотреба със служебно положение. Той е заподозрян и в присвояване на диаманти, които е трябвало да послужат като гаранция за незаконна сделка с оръжие по време на конфликта от 1992-1995 г. (Ютарни Лист - 24/10/07; Javno.com, ХРТ, Ройтерс, АПА, ХИНА, ДПА - 23/10/07)
