МНСБЮ даде висока оценка на отказа на хърватския кабинет да изпълни решението за подпомагане на обвиняемите
30/10/2003
 
ЗАГРЕБ, Хърватия -- Флорънс Хартман, говорителка на прокуратурата на Трибунала на ООН за военни престъпления, приветства в сряда (29 октомври) решението на хърватския кабинет да не приведе в изпълнение решението на парламента за предоставяне на правна помощ на заподозрени или обвиняеми във военни престъпления. Това означава също, че няма да се предоставя достъп до свързани с трибунала документи на адвокатите на укриващи се заподозрени и в частност на тези, които представляват ген. Анте Готовина. Хартман каза за местната новинарска агенция ХИНА, че позицията на правителството демонстрира спазване на поетите от него задължения към Хагския трибунал. (Медиаскан - 30/10/03; ХИНА, Хърватско радио, Би Би Си - 29/10/03)
