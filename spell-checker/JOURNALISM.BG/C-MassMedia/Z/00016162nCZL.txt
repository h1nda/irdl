Съветът за национална сигурност на България обсъжда въвеждането на по-строги мерки срещу тероризма
		05/10/2005
		 
			СОФИЯ, България -- Консултативният съвет за национална сигурност обсъди във вторник (4 октомври) проблеми, свързани с въвеждането на по-строги мерки срещи тероризма и престъпността. Това бе първата среща на Съвета след избора на ново правителство. Министър-председателят Сергей Станишев поиска от специалните служби да направят доклад за неконвенционалните терористични заплахи, подчертавайки обаче, че няма информация за преки заплахи срещу страната. Той също призова за допълнителни усилия, за да се чувстват гражданите по-защитени. Участниците в срещата одобриха редица конкретни мерки, включително засилено полицейско присъствие по улиците. Съветът се очаква да заседава отново през следващия месец. (Монитор, Сега - 05/10/05; Медиапул - 04/10/05)
