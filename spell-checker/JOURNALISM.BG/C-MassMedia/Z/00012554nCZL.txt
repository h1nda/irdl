ЕсФОР провеждат операция в Република Сръбска
					07/11/2004
					 
						САРАЕВО, Босна и Херцеговина (БиХ) -- Ръководените от НАТО миротворци проведоха операция в босненско-сръбския град Пале в петък (5 ноември). Говорител на ЕсФОР каза, че войниците са търсили лица, които може да помагат на Радован Караджич да избягва правосъдието. Местните медии идентифицираха лицата като Ранко Чичович - шофьор на Караджич по време на войната, и Радомир Коич - военновременен командир на босненско сръбските сили в Пале, сега бизнесмен. 
						В други новини, специалистите по съдебна медицина завършиха разкопките на втория най-голям масов гроб в БиХ в петък. Открити бяха телата на 456 души в района близо до село Кевлияни. Експертите опредилиха, че повечето от жертвите са босненски мюсюлмани и хървати от областта Приедор. (AП, АФП, Ройтерс, НТВ Хаят, ПБС БиХ - 05/11/04)
