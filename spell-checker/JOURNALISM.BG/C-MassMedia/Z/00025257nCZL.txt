Съюзниците на ДП призоваха за промени в правителството на Албания
					25/01/2008
					 
						ТИРАНА, Албания -- В отделни изявления в четвъртък (24 януари) по-малките съюзници в правителството, оглавявано от Демократическата партия (ДП), отново призоваха за промени в правителството. Вангел Дуле, лидер на Партията "Съюз за човешки права", отново призова премиера Сали Бериша да направи преглед на своя екип, като настоя, че е необходимо да се извършат министерски промени през следващите два до три месеца. Фатмир Медиу, министър на отбраната и председател на Републиканската партия, се изказа в същия дух и предложи партньорите от управляващата коалиция да проведат среща около кръглата маса за решаване на проблема. (Газета Шкиптаре, Шекули, Шкип - 25/01/08; Balkanweb, Топ-Чанъл - 24/01/08)
