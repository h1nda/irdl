Държавният секретар на САЩ ще се срещне с турския външен министър
13/02/2003
 
ВАШИНГТОН, САЩ -- Държавният секретар на САЩ Колин Пауъл ще се срещне с турския си колега - външния министър Яшар Якъш, и други официални лица в четвъртък (13 февруари), за да обсъдят ситуацията в Ирак и последиците за Турция. Според медиите в Анкара разговорите ще се фокусират върху помощта, която САЩ може да предостави за турската икономика в случай на война с Багдад.
Междувременно в Париж, френският президент Жак Ширак заяви пред турския си колега Ахмед Сезер, че неговото правителство е решено да помогне на Турция, ако тя наистина е застрашена от Ирак. Изявлението беше направено в момент, в който НАТО се опитва да изглади различията в организацията относно изпращането на разузнавателни самолети и ракети "Патриот" за защита на Турция при военен конфликт. (АП, АФП, СиЕнЕн, Анадолска агенция, БиБиСи - 12/02/03)
