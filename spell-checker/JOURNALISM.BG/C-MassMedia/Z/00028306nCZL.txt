Еврокомисарят Баро заяви, че Балканите трябва да се справят с корупцията и организираната престъпност
					07/11/2008
					 
						ЗАГРЕБ, Хърватия - Еврокомисарят по въпросите на правосъдието Жак Баро заяви в четвъртък (6 ноември), че ако Албания, Босна и Херцеговина (БиХ), Хърватия, Македония, Черна гора, Сърбия и Косово искат да се присъединят към ЕС, те трябва да преодолеят най-сериозните си проблеми – организираната престъпност и корупцията. Баро направи изказването си по време на среща в Загреб на министрите на вътрешните работи и правосъдието на страни от Югоизточна Европа и представители на ЕС. Той подчерта, че тези страни трябва да направят по-ефективни своите съдебни системи и работата на полицията, като обеща, че ЕС ще отчете тези усилия. (AФП, Javno.com, Дневник, ХИНА - 06/11/08)
