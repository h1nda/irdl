Бомба нанесе щети в Атина
					02/01/2011
					 
						АТИНА, Гърция - Бомба експлодира пред затворен нощен клуб в Атина рано в петък (31 декември) и нанесе сериозни щети, но ранени нямаше. Полицията смята, че взривът е акт на сплашване на престъпна банда. В четвъртък малка бомба експлодира пред гръцкото посолство в Аржентина и предизвика паника, но не нанесе щети. По-рано през този ден бомба, заложена в паркиран мотоциклет близо до сградата на съд в Атина, нанесе щети на сгради и автомобили. Полицията предупреди в петък, че екстремистки групировки може да организират още атентати преди съдебния процес по-късно този месец срещу заподозрени членове на анархистката група "Заговор на огнените ядра". (Би Би Си, ДПА, AП, AФП - 31/12/10)
