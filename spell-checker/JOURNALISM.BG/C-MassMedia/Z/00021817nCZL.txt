Турция отхвърля обвиненията в отравяне на лидера на ПКК Йоджалан
					06/03/2007
					 
						АНКАРА, Турция – Министърът на правосъдието Джемил Чичек отхвърли в понеделник (5 март) неотдавнашните обвинения, че излежаващия присъда лидер на терористичната Кюрдска работническа партия (ПКК) Абдула Йоджалан системно е бил тровен. Чичек определи обвиненията, отправени от адвокатите на Йоджалан, като „пълни лъжи” и каза, че правителството е изпратило тричленен медицински екип, включващ токсиколог, който да го подложи на преглед. Йоджалан излежава доживотна присъда на остров Имрали край Истанбул за ролята си във въоръжената съпротива на ПКК срещу управлението на Анкара. (Хюриет, Милиет - 06/03/07; Ройтерс, АП, Синхуа, ДПА - 05/03/07)
