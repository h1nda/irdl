ФИФА предприе дисциплинарни мерки срещу Хърватия заради нацистки поздрави на фенове
					20/08/2006
					 
						ЗАГРЕБ, Хърватия -- ФИФА съобщи в петък (18 август), че е предприела дисциплинарни мерки срещу Хърватската футболна федерация (ХНС) след действията на някои хърватски фенове по време на приятелския мач срещу Италия, който се игра в Ливорно в сряда (16 август). Около 200 фенове образували свастика от тела на стадиона и мнозина отправяли нацисткия поздрав. Шефът на ХНС Влатко Маркович окачестви поведението като "шокиращо" и "разочароващо". Високопоставени служители изразиха тревогата си, че инцидентът може да навреди на кандидатурата на Хърватия да бъде домакин на Европейското първенство през 2012 г. (ХИНА, AП - 18/08/06)
