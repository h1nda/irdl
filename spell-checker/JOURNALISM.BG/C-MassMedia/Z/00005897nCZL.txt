Лидер на терористична групировка арестуван в Гърция
05/02/2003
 
АТИНА, Гърция -- Във вторник (4 февруари) атинската полиция арестува 64-годишния Христос Цигаридис по обвинение в организирането на терористична дейност в Гърция. Цигаридис пое пълната отговорност за действията на групировката Революционна народна борба (ЕЛА) до 1991 г., признавайки, че е бил начело на организацията преди заминаването му в началото на 1990те години. Цигарис отказа да съобщи имена на други членове на ЕЛА, но полицията арестува също Ирен Атанасики, Агелатос Канас и Костас Агапиу, които бяха разпитани в сряда. И тримата са обвинени в участие в терористични дейности. Цигаридис ще даде показания в четвъртък. Групировката ЕЛА беше една от най-големите терористични организации в Гърция след военния режим в края на 1970те години. (Македонска новинарска агенция, ЕРТ - 04/02/03)
