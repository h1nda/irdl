Посланикът на Обединеното кралство каза, че ООН може да изпрати проучвателна мисия в Косово и Сърбия
					05/04/2007
					 
						НЮ ЙОРК, Съединени щати -- Посланикът на Обединеното кралство в ООН каза в сряда (4 април), че в Съвета за сигурност са започнали консултации за изпращането на проучвателна мисия в Прищина и Белград, което най-вероятно ще стане до края на месеца. Емир Джоунс Пери, който в момента председателства заседанията на Съвета, призна, че някои членове искат допълнителна информация, преди да обсъждат бъдещето на Косово. Руският посланик Виталий Чуркин призова за подобна мисия миналата седмица. 
						Други новини - Общинските власти в Дечани обявиха награда от 2000 евро за всеки, който предостави достоверна информация за обстрелването с минохвъргачка миналата седмица на градения през XIV век сръбски православен манастир, който е включен в списъка на ЮНЕСКО на световното културно наследство. Кметът Назми Селманай осъди извършителите. (Албейниън Нюз, Блиц, Данас - 05/04/07; AП, KosovaLive, РТК, Б92, Бета, Танюг, Ройтерс - 04/04/07)
