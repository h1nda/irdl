Секуите в Румъния ще проведат референдум за автономия 
					09/10/2006
					 
						БУКУРЕЩ, Румъния -- Организация, представляваща етническата група секуи, които са една трета от унгарското малцинство в Румъния, заяви, че ще проведе референдум за автономия. Чапо Йозеф, председател на Националния съвет на секуите, каза, че неофициалното допитване ще се проведе, за да се насочи вниманието на ЕС и румънското правителство към исканията на унгарското малцинство. Правителството твърди, че унгарците се радват на пълни малцинствени права и отхвърля всякакви искания за автономия. 
						Още не е ясно дали другите две организации на етническите унгарци, по-малкият партньор в правителството ДСУР и Унгарският граждански съюз, ще подкрепят идеята. (Найн О'Клок - 09/10/06; Ройтерс - 08/10/06; Медиафакс - 07/10/06)
