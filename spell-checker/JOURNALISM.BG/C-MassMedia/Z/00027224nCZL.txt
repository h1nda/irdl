ООН и ЕС продължават с разполагането на мисията ЮЛЕКС в Косово
					29/07/2008
					 
						ПРИЩИНА, Косово -- ООН и ЕС проведоха технически разговори за разполагането на полицейската и съдебна мисия ЮЛЕКС в Косово. Местните медии съобщиха във вторник (29 юли), че отделът на ООН за мироподържащите операции в Ню Йорк е одобрил плана за значителното намаляване на числеността на ЮНМИК до края на годината и за пълното разполагане на ЮЛЕКС.
						Други новини от понеделник -- Директорът на Митническата служба на ЮНМИК Наим Хуруглица и постоянният секретар на минитерството на околната среда Мухамет Алиу са били временно отстранени от длъжност, защото са разрешили влизането в Косово на опасни отровни химикали. Полицията в Централно Косово е задържала камиони, носещи опасни химикали, предназначени за местна компания, след като митническата служба на ЮНМИК им е разрешила да навлязат на територията на страната през Македония. Камионите понастоящем са паркирани в Митровица, което предизвика протести от страна на местните жители. (Коха Диторе, Експрес, Лайм - 29/07/08; РТК - 28/07/08)
