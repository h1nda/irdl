Заместник-директорът на Албанската разузнавателна служба освободен от длъжност
06/01/2003
 
ТИРАНА, Албания -- Президенът Алфред Моисиу съобщи в неделя (5 януари), че заместник-директорът на Националната разузнавателна служба Петрит Муфтари е освободен от длъжност. Уволнението е по искане на министър-председателя Фатос Нано, който е предложил Муфтари да бъде заменен с Илли Алуши. Все още липсва информация за мотивите за смяната.
Също в неделя, министерството на външните работи на Албания официално осъди убийствата на Тахир Земай и двамата му синове, извършени в Косово в събота. Министерството нарече акта "престъпно деяние, което заплашва сигурността и имиджа на Косово".(АТА - 05/01/03)
