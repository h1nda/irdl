Хърватското министерство на правосъдието представи нова стратегия за борба с корупцията
					03/11/2005
					 
						ЗАГРЕБ, Хърватия -- В сряда (2 ноември) министерството на правосъдието представи нова национална стратегия за борба с корупцията за 2006-2008 г. Документът включва законодателни предложения и 82 конкретни мерки в най-проблемните сектори: съдебна власт, здравеопазване, местно управление и политически партии. Той предвижда също създаването на специален съвет, който да контролира изпълнението на програмата. Министърът на правосъдието Весна Скаре-Озболт каза, че проектостратегията ще бъде внесена за разглеждане от правителството следващата седмица. (ХИНА, ХРТ - 02/11/05)
