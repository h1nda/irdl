Сръбският лидер Тадич очаква посещението му в Брюксел да очертае насоките на взаимоотношенията с ЕС
					05/03/2007
					 
						БЕЛГРАД, Сърбия – Президентът Борис Тадич заяви, че очаква посещението му в Брюксел във вторник (6 март) да се съсредоточи върху очертаването на насоките за развитие на двустранните отношения с ЕС в близките месеци. В събота Тадич заяви, че очаква този кръг от редовните политически разговори да се занимае главно със замразените преговори по Споразумението за стабилизация и асоцииране (САА) с ЕС, формирането на новото сръбско правителство, процеса на определяне на статута на Косово и нивото на сътрудничество на Сърбия с Трибунала на ООН за военни престъпления. Тадич подчерта, че всеки укриващ се от правосъдието обвиняем защитава своите собствени интереси и вреди на интересите на Сърбия. 
						Главният прокурор на ООН Карла Дел Понте писа на германския канцлер Ангела Меркел, призовавайки германското председателство на ЕС да продължи натиска върху Сърбия за арестуване на обвинените във военни престъпления. Дел Понте каза, че е призовала Меркел да не възобновява преговорите по ССА, докато Ратко Младич и другите укриващи се от провосъдието не бъдат арестувани и предадени на Съда на ООН в Хага.(Глас явности - 05/03/07; Политика, АФП - 04/03/07; ТАНЮГ - 03/03/07)
