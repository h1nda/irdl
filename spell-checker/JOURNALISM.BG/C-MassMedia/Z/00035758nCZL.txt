Според съобщения Нимиц ще даде ново предложение в македоно-гръцкия спор
					23/08/2010
					 
						СКОПИЕ, Македония -- Очаква се идния месец посредникът на ООН Матю Нимиц да предложи ново компромисно предложение в спора за името между Македония и Гърция, предаде в неделя (22 август) местната А1 ТВ. Представители на правителството казват, че Нимиц е във връзка със Скопие и Атина. Гръцкият всекидневник "Катимерини" предаде в края на седмицата, че Македония и Гърция са подложени на натиск да решат дългогодишния си спор преди срещата на върха на НАТО през ноември в Лисабон. Според медиите спорът за името ще се обсъжда от външните министри от Алианса по време на срещата им в Ню Йорк следващия месец. (A1 - 22/08/10; Aлсат М, МИА - 21/08/10)
