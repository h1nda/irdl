Хърватският премиер Косор оцеля след вот на недоверие 
					28/10/2010
					 
						ЗАГРЕБ, Хърватия -- Министър-председателят Ядранка Косор оцеля след вот на недоверие, проведен рано сутринта в четвъртък (28 октомври) след 14-часово обсъждане в парламента. Искането, внесено от опозицията, беше отхвърлено от 79 от депутатите в 153-местния парламент. Само 62-ма депутати гласуваха „за”, с което показаха, че опозицията все още е далеч от мобилизирането на подкрепата, от която се нуждае за сваляне на правителството. Бившият министър-председател Иво Санадер, който неотдавна се завърна в парламента като депутат, не участва в гласуването. Местните медии спекулираха, че той ще работи за свалянето на кабинета. (ХРТ, ХИНА, Пословни Дневник, Вечерни Лист - 28/10/10)
