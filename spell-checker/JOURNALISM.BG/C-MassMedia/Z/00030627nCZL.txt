Турция настоява за пълноправно членство в ЕС
					17/06/2009
					 
						БЕРЛИН, Германия -- Турция не е готова да направи никакви отстъпки в своите преговори за членство в ЕС, каза във вторник (16 юни) турският външен министър Ахмет Давутоглу след преговори със своя германски колега Франк-Валтер Щайнмайер в Берлин. "Нашата цел е пълното членство. Турция не обмисля никаква друга алтернатива", каза той на пресконференция след срещата. Двамата министри обсъдиха пътищата за укрепване на двустранните връзки и плановете за създаване на Германско-турски университет в Истанбул. Германският канцлер Ангела Меркел и френският президент Никола Саркози неотдавна отхвърлиха идеята за пълноправно членство на Турция, като вместо това призоваха за "привилегировано партньорство". (Анадолска информационна агенция, Заман, ДПА - 16/06/09)
