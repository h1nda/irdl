Определена е дата за референдума за турската конституционна реформа 
					14/05/2010
					 
						АНКАРА, Турция -- Върховният избирателен съвет обяви в четвъртък (13 май), че на 12 септември ще се проведе референдум по конституционната реформа. Решението дойде, след като президентът Абдула Гюл одобри в сряда пакета от изменения. Периодът от време между одобрението и референдума бе ябълката на раздора между опозицията и управляващата партия. Правителството прокара закон за намаляване на периода от 120 дни на 60 дни, но Върховният избирателен съвет реши, че законът все още не може да бъде приложен. Правителството искаше референдумът да се проведе през юли. Междувременно основната опозиционна Републиканска народна партия смята да внесе в петък в Конституционния съд петиция срещу измененията, настоявайки, че те е трябвало да бъдат анулирани на процедурни основания. (Хюриет, Милиет, Сабах - 14/05/10; Синхуа, Файненшъл Таймс - 13/05/10)
