ДСИ призова етническите албанци да гласуват на президентския балотаж в сряда
26/04/2004
 
СКОПИЕ, Македония -- Гезим Острени, който имаше неуспешно участие на надпреварата за президент по-рано този месец, призова избирателите от етническа албански произход да се явят пред урните в сряда (28 април). Миналата седмица Демократическият съюз за интеграция официално даде подкрепата си за премиера Бранко Цървенковски от управляващия СДСМ. Според Острени една голяма избирателна активност от страна на етническите албанци ще неутрализира обвиненията, че те се опитват да препятстват мирния процес.
Други новини: македонската прокуратура обяви в неделя, че е създала специален отдел за борба срещу организираната престъпност. Звеното ще включва осем до десет прокурори, които ще са пряко подчинени на главния прокурор. (Вест - 26/04/04; А1 ТВ - 25/04/04)
