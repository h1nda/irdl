Хърватският премиер Санадер отхвърли възможността за референдум за членството в НАТО 
					07/08/2007
					 
						ЗАГРЕБ, Хърватия -- Премиерът Иво Санадер отхвърли възможността за провеждане на национален референдум за влизането в НАТО, като подчерта в понеделник (6 август), че подобен ход не се предвижда по конституция и би бил излишен. Санадер отговаряше на изявления на основната опозиционна Социалдемократическа партия, която обеща да организира референдум за членството на страната в НАТО, ако дойде на власт след общите избори през ноември. "Това е евтин предизборен трик и демагогия," каза Санадер. 
						Хърватия и другите две членки на "Адриатическата харта" - Албания и Македония - се надяват да получат покана за членство в Алианса на срещата на върха на НАТО в Букурещ през април 2008 г. (ХИНА, Javno.com - 06/08/07)
