СВП поиска полицията на ЕС да помогне в издирването на Станкович 
					01/06/2007
					 
						САРАЕВО, Босна и Херцеговина (БиХ) -- В четвъртък (31 май) Службата на върховния представител (СВП) съобщи, че е поискала от Полицейската мисия на ЕС (ПМЕС) да помогне в издирването на осъдения за военни престъпления Радован Станкович, който избяга от затвора във Фоча миналата седмица. В съобщението на СВП се обяснява, че с оглед на продължаващото „скандално объркване” във връзка с инцидента ще бъде добре ПМЕС да помогне за установяване на истината. Деветима надзиратели са придружавали Станкович от затвора до местна болница за провеждане на зъболечение, когато той е избягал, по всяка вероятност в съседна Черна гора. (Уебсайт на СВП, РТРС, НТВ Хаят - 31/05/07)
