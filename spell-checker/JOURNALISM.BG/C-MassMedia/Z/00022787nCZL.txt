Семействата на жертвите от Сребреница ще заведат дело
					04/06/2007
					 
						САРАЕВО, Босна и Херцеговина (БиХ) -- Семействата на жертвите на клането в Сребреница през 1995 г., в което повече от 8 000 мъже бяха избити от босненските сръбски сили, възнамеряват да заведат дело срещу ООН и Холандия в понеделник (4 юни), както заяви холандската юридическа фирма "Ван Дипен Ван дер Кройф". Фирмата, която представлява около 6 000 семейства по иска, заяви че те ще настояват ООН и холандското правителство да поемат отговорността за това, че не са предотвратили геноцида в Сребреница, която бе обявена за безопасна за цивилни граждани област под закрилата на ООН. ООН и холандското правителство отказаха коментар по темата, като заявиха, че ще изчакат да се запознаят с подробностите по жалбата. (Ройтерс, АП - 03/06/07; РТРС, ПБС - 02/06/07)
