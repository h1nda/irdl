КФОР премахва барикадите по моста, разделящ Митровица 
					24/01/2005
					 
						МИТРОВИЦА, Косово, Сърбия-Черна Гора -- Представители на КФОР премахнаха барикадите по основния мост над река Ибар на етнически разделения град Митровица в края на миналата седмица, предадоха местни медии в неделя (23 януари), цитирайки официално съобщение на КФОР. Барикадите бяха издигнати миналия март след етническите вълнения в Митровица. Според КФОР сигурността на моста е сега в ръцете на местната и международна полиция в района. 
						Други новини: премиерът на Косово Рамуш Харадинай изтъкна, че очаква въпросите, касаещи демаркацията на косовско-македонската граница, да бъдат решени в скоро време. В интервю за скопската Telma TV петък (21 януари) Харадинай каза, че временното правителство на Косово е открито за приятелски диалог с Македония по всеки въпрос от общ интерес. (Данас, Дневник, Утрински вестник - 24/01/05; Танюг, Бета, Б92 - 23/01/05; Макфакс - 21/01/05)
