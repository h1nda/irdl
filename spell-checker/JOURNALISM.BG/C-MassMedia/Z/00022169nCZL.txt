Прищина открива неофициална служба за свръзка в Ню Йорк
					09/04/2007
					 
						ПРИЩИНА, Косово, Сърбия -- Преговарящият екип на косовските албанци създаде неофициална служба за свръзка в Ню Йорк, според координатора на екипа Блерим Шала. В петък (6 април) той обясни, че тъй като това е временна дипломатическа служба, Прищина не се нуждае от разрешение от ЮНМИК. Резолюция 1244 на ООН забранява временни косовски институции да откриват дипломатически служби. Според съобщения в местните медии, службата ще лобира и доставя информация на Съвета за сигурност на ООН, докато той обсъжда бъдещия статут на провинцията. (Б92, Танюг - 08/04/07; Глас явности - 07/04/07)
