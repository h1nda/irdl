Американският вицепрезидент отново потвърди подкрепата за борбата на Турция срещу ПКК
					25/03/2008
					 
						АНКАРА, Турция -- В понеделник (24 март) американският вицепрезидент Дик Чейни изрази подкрепа за борбата на Турция срещу терористичната Кюрдска работническа партия (ПКК) в Северен Ирак. Както съобщава "Ройтерс", позовавайки се на анонимен американски представител, той е призовал също така проблемът с ПКК да бъде решаван по начин, който няма да увеличи политическото напрежение в Ирак.
						Чейни, който спря в Анкара за шест часа след приключването на обикалката си в Близкия изток, се е срещнал с президента Абдула Гюл, министър-председателя Реджеп Тайип Ердоган и генерал Яшар Буюканът, началник на генералния щаб на турската армия. Турски представители заявиха, че преговорите са обхванали редица въпроси, включително ПКК, обмена на разузнавателна информация между Анкара и Вашингтон, положението в Афганистан, иранската ядрена криза и енергийни въпроси. Според съобщенията засега Анкара е изключила възможността за изпращане на още войски в Афганистан. (Ройтерс, АП, Си Ен Ен Търк, Анадолска информационна агенция, Милиет, Хюриет, Сабах - 24/03/08)
