Генералният секретар на НАТО оценява високо приноса на България в борбата с тероризма
18/02/2003
 
СОФИЯ, България -- По време на посещението си в понеделник (17 февруари), генералният секретар на НАТО Джордж Робъртсън оцени високо ролята на България в борбата на международната общност срещу тероризма. В речта си пред Народното събрание той изрази оптимизъм по отношение на перспективите на страната за членство в НАТО. По-късно същия ден, лорд Робъртсън се срещна с президента Георги Първанов, премиера Симеон Сакскобургготски и други официални лица.
Междувременно, трети контингент от 23 български военнослужещи замина в понеделник за Афганистан, за да продължи участието на страната в Международните сили за поддържане на сигурността. (Стандарт, Труд, 24 часа - 18/02/03; БТА, Медиапул, Дневник, бТВ, БНТ, БНР - 17/02/03)
