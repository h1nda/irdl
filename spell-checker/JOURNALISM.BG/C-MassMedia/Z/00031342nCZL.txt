Собственици на кафенета протестират срещу забраната за тютюнопушене в Турция
					19/08/2009
					 
						АНКАРА, Турция -- Около 1 000 души, повечето от които собственици на кафенета, протестираха във вторник (18 август) пред сградата на министерството на здравеопазването в Анкара срещу наскоро въведената забрана за тютюнопушене в кафенета, барове и ресторанти. Разгневените собственици от различни провинции твърдят, че забраната вреди на бизнеса, който и без това вече работи в трудни икономически условия. Със забраната Турция хармонизира законодателството си с правилата в повечето държави, членки на ЕС. По данни на Съюза на камарите и фондовите пазари в Турция обаче клиентите в кафенетата са намалели с 20 % след въвеждането на забраната миналия месец. (Заман - 19/08/09; АФП - 18/08/09)
