Босненец, обвинил представители на властите в корупция, бе взривен в колата си 
					08/11/2007
					 
						БАНЯ ЛУКА, Босна и Херцеговина (БиХ) -- Гражданин, който обвини държавни служители от Република Сръбска в корупция, загина при взривяването на колата му в сряда (7 ноември). Милан Вукелич, служител в градската служба по планиране, обвини своя началник във вземане на подкупи, а полицията - в отправяне на заплахи срещу него. Полицията отказа да коментира обвиненията, но съобщи, че разследва бомбен атентат срещу друга кола, собственост на загиналия, както и умишлен палеж на дома на неговата майка. Двама души са били сериозно ранени при взрива на колата на Вукелич на главната улица в Баня Лука в близост до сградата на вътрешното министерство. (АФП, Фена, Бета, Б92, Студио Б - 07/11/07)
