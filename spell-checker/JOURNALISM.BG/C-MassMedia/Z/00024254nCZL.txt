Трибуналът на ООН потвърди оправдателната присъда на босненски генерал
					17/10/2007
					 
						ХАГА, Холандия -- Апелативната камара на Трибунала на ООН за военни престъпления потвърди във вторник (16 октомври) оправдателната присъда на босненски мюсюлмански генерал, чиито войски убиха 62-ма хърватски цивилни граждани в Мостар през 1993 г. Съдиите решиха, че няма доказателства, че Сефер Халилович е имал ефективен контрол над войниците, които са извършили убийствата. Той е бил началник-щаб на мюсюлманската армия по време на убийствата. Халилович, на 55 г., бе обвинен от прокурорите на ООН през 2001 г. и незабавно се предаде на Трибунала. Той бе оправдан по всички обвинения през 2005 г., но прокуратурата обжалва присъдата. (Ройтерс, ДПА - 16/10/07)
