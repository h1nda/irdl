Турция пусна на свобода заподозрения в трафик на човешки органи в Косово 
					13/01/2011
					 
						ИСТАНБУЛ, Турция -- В сряда (12 януари) съд в Истанбул пусна на свобода под гаранция турски хирург, заподозрян за участие в мрежа за трафик на човешки органи в Косово. Доктор Юсуф Сьонмез беше освободен ден след като беше арестуван въз основа на заповед за арест, издадена от Косово. Той бе обвинен заедно с други осем лица от прокуратурата на ЮЛЕКС във връзка с косовско дело в края на миналата година. Турция не екстрадира свои граждани в чужбина, но предава свидетелските им показания на други държави, ако сметне за необходимо. Ако бъдат осъдени, турските граждани излежават присъдите си в Турция. Прокуратурата твърди, че Сьонмез е бил „ключов участник хирург” в операциите, извършвани в частната клиника „Медикус” непосредствено до Прищина. (Коха Диторе, Експрес, Лайм, Косова Сот - 13/01/11)
