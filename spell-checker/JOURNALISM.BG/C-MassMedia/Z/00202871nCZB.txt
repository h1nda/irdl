Бивши врагове се съюзяват, за да почистят река Сава за възобновяване на търговското корабоплаване.
					04/06/2012
					Правителствата на Босна и Херцеговина, Сърбия и Хърватия решиха, че е време да заработят заедно за съживяването на река Сава.
					От Ивана Йованович за Southeast European Times в Белград - 04/06/12 
 
					 
						
Бизнесът по крайбрежието на река Сава пострада през годините, тъй като боевете ограничиха плавателните възможности по реката. [Нада Божич/SETimes]
						Река Сава бе най-дългата национална река в Титова Югославия и минаваше през днешна Словения, Хърватия, Босна и Херцеговина и Сърбия и през три столици - Любляна, Загреб и Белград. 
						Три от четирите страни воюваха една срещу друга през 1990-те години, а реката, която е естествена обща граница за трите страни, все още носи белезите от боевете. 
						Годините на конфликт спряха транспортирането на стоки. Реката бе осеяна с мини, някои от които остават там и до днес. Остатъци от разрушени мостове и други отпадъци задръстват водния път. Река Сава престана да бъде плавателна и когато спря корабоплаването, пристанищата също бяха затворени. Верижният ефект бе много силен и засегна десетки икономически дейности, свързани с корабоплаването и с живота по реката и в трите страни. 
						Днес, 13 години след конфликтите, трите страни, покрай бреговете на река Сава се опитват да решат тези проблеми, като най-важният от тях е пълното отваряне на реката за корабоплаване. През м. май страните подписаха споразумения за корабоплаване и техническо поддържане на водните пътища по реката като основа за съвместна работа и официално сътрудничество. 
						При сегашното икономическо положение и трите страни, които работят за съживяването на реката, са зависими от помощта от различни еврофондове, поддържани от Световната банка. 
						Занета Остоич Баряктаревич, директор на най-старата институция в тази област, специализираща в навигация по водните пътища - Дирекция за речни пътища в Белград - казва, че вниманието трябва незабавно да се насочи към въздействието върху икономиката. 
						"Имаме фантастични водни пътища, но те са нищо без пристанища, транспорт, иномически инвестиции в тази област и инфраструктура. Транспортът на всякакъв вид стоки по вода е най-доходоносен, но пристанищата за складиране на стоки също са много важни. Без пристанища ще останем само транзитен маршрут. Корабите плават тук, но не спират," каза Баряктаревич за SETimes. 
						Пристанищата, които останаха отворени, се използват много под капацитета им, което вреди на местното и регионално икономическо развитие. Пристанището в Бръчко, БиХ, е един от примерите за това. Сегашният му капацитет е същият, какъвто е бил и преди войната според неотдавнашно проучване, финансирано от Световната банка, което води до престой на товари в пристанищата на Хърватия.
						
						Мустафа Нукович, директор на пристанището в Бръчко, каза за SETimes: "Не можем да обслужваме всички тези товари, защото река Сава все още не е почистена. Процесът продължава и това е много важно за района на Бръчко и за целия регион, тъй като разходите за този вид транспорт са възможно най-ниските. Но е важно също така да се каже, че сътрудничеството между всички страни по бреговете на река Сава играе ключова роля в подобни процеси, за да се получи финансиране за тях." 
						Това сътрудничество между страните, през които минава река Сава, е от голямо значение и за пристанищните власти в Славонски брод в Хърватия. "Необходимо е да се направят допълнителни инвестиции за развитието на транспортните комуникации, за да се актуализират отново транспортните коридори. Поради войната в тези обрасти ... те [остават] забравени от чуждите инвеститори и транспортната общност," каза за SETimes Векослав Янкович, адвокат за пристанищните власти в Славонски брод. 
						Той също подчерта значението на дейностите, свързани с хармонизирането, целящи да върнат на река Сава предишния й статут на естествен транспортен коридор. 
						В крайна сметка реката е най-ефективният начин за придвижване на стоки между БиХ, Хърватия и Сърбия. Понастоящем големи обеми на течни товари, включително нафта и дизел, както и значително количества насипни товари като въглища, торове и метални продукти се транспортират по реката. 
						Въпреки че количествата транспортирани стоки непрекъснато се увеличават, капацитетът за транспортиране на товари е недостатъчен. Съществуват много компании, които имат общата цел да увеличат този капацитет. Една от тях е "Ейджънт Плюс", която специализира в организирането на транспорт по речните пътища и по море, управлението на кораби, както и обработката на документация за митнически одит. 
						Зоран Неткович, директор на "Ейджънт Плюс", смята, че подобряването на политическите отношения между трите страни е допринесло за по-добри икономически връзки, което на свой ред е допринесло за увеличаване на значението на река Сава за търговията. Той също смята, че сегашният капацитет на реката се уползотворява както трябва. 
						
Река Сава е почти 950 км дълга и тече през Словения, Хърватия, по границата на Босна и Херцеговина и през Сърбия. [SETimes]
						"Главният проблем е навигацията през по-голямата част от годината, [при] ниски водни нива, които често са трудно предсказуеми. Другият проблем е наличието на пясъчни наноси, които не могат да бъдат отстранени с регулаторни мерки. Но съществуват елементи, по които обективно е възможно да се окаже влияние, като работното време на митниците и граничните власти, за да се извършат одити" навреме, като се има предвид, че те не работят през уикендите," каза той за SETimes. 
						За да се използва целия природен и географски капацитет на реката за различни цели - и за да се подобри икономическото сътрудничество между страните - 17 търговски камари от този район подписаха Протокол за регионално сътрудничество. Това бе символично напомняне за разширяването на проекта "Икономически регион в басейна на река Сава", включващ пазар от около 6,9 милиона души и приблизително 140 000 компании. 
						"Целите на този проект и на регионалното сътрудничество са развитието на икономическите отношения, инфраструктурата, защитата на околната среда, туризмът и сливането на науката и практиката с крайните резултати от укрепването на трансграничното сътрудничество, устойчивото развитие и по-бързата евроинтеграция. Реката, която сближава хората чрез целия свой потенциал, е гръбнакът на сътрудничеството, насочено към постигането на тези цели," каза за SETimes Драган Стефанович, секретар на Асоциацията за транспорт и телекомуникации на Търговската камара на Белград. 
						Потенциалът за туризма е свързан с езерата, захранвани от водите на река Сава. "Ада" в Белград и "Ярун" в Загреб за атрактивни места, които привличат както местни, така и чуждестранни туристи. Езерото "Ада" бе известно като "Белградското море" и бе домакин на състезанието за Световната купа по гребане тази година. 
					
				
			
					 
					
 
 
