Лайчак ще информира Съвета за сигурност, че най-големият проблем на БиХ е липсата на функционалност
					14/11/2007
					 
						САРАЕВО, Босна и Херцеговина (БиХ) -- Върховният представител Мирослав Лайчак ще говори пред Съвета за сигурност на ООН в четвъртък (15 ноември), за да информира членовете му, че най-големият проблем на БиХ е липсата на функционалност, се казва в изявление на неговата служба от вторник. Лайчак ще заяви, че кризата, провокирана от мерките, които той предложи на 19 октомври, само доказва, че страната има нужда от сериозна конституционна реформа. Той ще подчертае, че съществуват два варианта за бъдещето на БиХ - ескалация на изкуствената политическа криза, която води до изолация, или преодоляване на кризата и придвижване напред по пътя към европейска интеграция.
						Междувременно във вторник говорителят на ЮФОР майор Дейвид Филдър каза, че политическата криза засега не се отразява на сигурността. (Уебсайт на СВП, Фена, РТРС - 13/11/07)
