Избирателната комисия в БиХ предупреждава за финансови затруднения
25/08/2003
 
САРАЕВО, Босна и Херцеговина (БиХ) -- Избирателната комисия в БиХ се опасява, че много общини няма да бъдат в състояние да финансират местните избори през следващата година, гласи съобщение от неделя (24 август) на радио БХ1. Цитирайки думите на председателя на Избирателната комисия Хилмо Пашич, радиостанцията съобщава, че местните власти са одобрили бюджетите на 77 от 148 избирателни комисии. В интервю пред местната информационна агенция ФЕНА Пашич изрази притеснение, че почти половината от одобрените бюджети ще бъдат недостатъчни за финансиране на вота.
Други новини: Войници от СФОР са конфискували значително количество оръжие близо северния град Градишка в сряда. По време на отделна операция в село близо до Приедор силите на СФОР са иззели експлозиви, ръчни гранати и 1,600 пълнители с боеприпаси. (Радио БХ 1, СРНА, ФЕНА - 24/08/03; АФП - 22/08/03)
