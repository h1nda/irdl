Ляич каза, че Сърбия е "заложник" на Младич
					30/10/2008
					 
						БЕЛГРАД, Сърбия -- Арестуването на обвинения във военни престъпления Ратко Младич е приоритет номер едно на правителството, каза Расим Ляич, ръководител на националния съвет за връзки с Трибунала на ООН за военни престъпления. "Реално това е най-големият проблем за това правителство. Сега цяла Сърбия е заложник на Младич", каза той за всекидневника "Вечерне Новости" в сряда (29 октомври). Той подчерта, че ако Сърбия не екстрадира Младич в Хага в скоро време, нейният неуспех реално ще блокира процеса на интегрирането й в ЕС, което ще породи политически проблеми. 
						Други новини -- Най новата политическа партия в Сърбия, Сръбската прогресивна партия (СПП), отрече, че е започнала преговори за сформирането на коалиция с Демократическата партия на президента Борис Тадич. СПП, водена от бившия заместник-лидер на Сръбската радикална партия Томислав Николич, публикува в сряда с изявление, в което отново подчертава, че е опозиционна партия, която ще остане силно критична към управлението на Тадич. (Вечерне Новости, Бета, Б92, АФП, РТС, Танюг - 29/10/08)
