Българският премиер уволни двама заместник-министри на отбраната
28/01/2003
 
СОФИЯ, България -- В понеделник (27 януари) премиерът Симеон Сакскобургготски освободи от длъжност двама заместник-министри на отбраната - Мехмед Джафер и Георги Пасков. Според военния министър Николай Свинаров, те са поели политическата отговорност за скандала с оръжейните сделки на държавната фирма "Терем" миналия ноември. Няколко високопоставени служители на "Терем" бяха арестувани за нарушаването на българските наредби за контрол на износа. Премиерът съобщи, че не предвижда други промени в Министерския съвет в близко бъдеще.
Също в понеделник, вътрешният министър Георги Петканов се срещна в Париж с френския си колега Никола Саркози. Те подписаха споразумение за двустранно сътрудничество в борбата с организираната престъпност, незаконната имиграция и търговия, включително и на хора. (Стандарт, Пари - 28/01/03; БТА, Медиапул, БТВ, БНТ, AФП - 27/01/03)
