Албанският министър на правосъдието подаде оставка заради обвинения в корупция
					14/11/2007
					 
						ТИРАНА, Албания -- Министърът на правосъдието Илир Рушмайли подаде оставка в сряда (14 ноември), ден, след като генералният директор на затворите в страната го обвини в корупция. Рушмайли окачестви своята оставка, поискана във вторник от опозиционната Социалистическа партия, като "морален акт". Директорът на затворите Саймир Шехри даде началото на поредица от събития, като обяви своето собствено желание за оттегляне от поста, твърдейки, че роднини на Рушмайли са го заплашвали във връзка с провеждането на търг. Става въпрос за изграждането на център за досъдебно задържане в Дуръс. Рушмайли отрече тези твърдения и заяви, че Шехри иска да се откаже от поста, защото не може да изпълнява задълженията си. (Газета Шкиптаре, Шекули, Коха Йоне, Шкип, БМРР - 14/11/07; Balkanweb, Топ-Ченъл, АХН - 13/11/07)
