Румъния свали имунитета на Нъстасе
					05/03/2009
					 
						БУКУРЕЩ, Румъния -- В сряда (4 март) със 158 на 128 гласа депутатите решиха да позволят на прокуратурата да започне наказателно разследване срещу колегата им Адриан Нъстасе, депутат от Социалдемократическата партия. Бившият министър-председател ще отговаря по обвинения във вземане на подкупи и подправяне на официални документи във връзка с покупката на своя настоящ дом, който се оценява на 1,5 милиона евро. Юридическата комисия на Камарата на депутатите отхвърли същото това искане в началото на февруари, но мнението й имаше само консултативна сила. Фактическото решение трябваше да бъде взето от всички депутати на пленарно заседание. Нито едно от предишните наказателни разследвания срещу Нъстасе не можа да преодолее процедурните пречки. (Евениментул Зилеи, Зиуа, Гъндул - 05/03/09; Финанчиарул, Мадиафакс - 04/03/09)
