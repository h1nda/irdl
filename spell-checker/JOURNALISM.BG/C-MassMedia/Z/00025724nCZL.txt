Правителството на Сърбия падна
					09/03/2008
					 
						БЕЛГРАД, Сърбия -- Премиерът Воислав Кощуница подаде оставка в събота (8 март) и призова за провеждане на предсрочни избори с аргумента, че в управляващата коалиция съществуват дълбоки различия по отношение на Косово. Управляващите партии са разделени по отношение на резолюция, че Сърбия ще се присъедини към ЕС само ако Косово е част от нейната територия. Демократическата партия на Сърбия на Кощуница (ДПС) подкрепя резолюцията, на която се противопоставят обаче Демократическата партия (ДП) и Г17 Плюс. "Сръбското правителство няма вече единна политика по важен въпрос, свързан с бъдещето на страната. Такова правителство не може да функционира. Това е краят на правителството", заяви Кощуница на пресконференция в събота в Белград. 
						Президентът Борис Тадич, който оглавява ДП, заяви, че уважава решението на Кощуница и ще свика предсрочни избори. (Танюг, AФП, Ройтерс, РИА Новости, Би Би Си, РТС, Бета - 08/03/08)
