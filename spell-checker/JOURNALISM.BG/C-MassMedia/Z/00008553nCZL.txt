Белград и Сараево подновяват въздушната линия между двата града
02/10/2003
 
САРАЕВО, Босна и Херцеговина (БиХ) -- Белград и Сараево възобновиха в сряда (1 октомври) редовната си въздушна линия, спряна през 1999 г. Министърът на транспорта и съобщенията Бранко Докич заяви, че възобновяването на линията ще заздрави двустранните отношения. Полетите бяха прекратени в началото на войната от 1992-1995 г. и подновени през 1997 г., докато не бяха отново спрени по време на кампанията на НАТО срещу Югославия. Сръбският превозвач JAT ще лети между двете столици пет пъти седмично.
Други новини: Босненско сръбският парламент прие в сряда декларация, в която се призовава централното правителство в Сараево да оттегли делото за геноцид, заведено в Международния наказателен съд срещу Сърбия-Черна гора. БиХ заведе дело срещу Югославия в съда в Хага през 1993 г. по обвинения в агресия и геноцид.
Междувременно говорител на представителя на международната общност в Сараево, Пади Ашдаун, каза пред репортери, че одитори са установили, че трите телекомуникационни компании на БиХ губят 50 млн. евро годишно в резултат на лошо управление. Одитът последва скандалите за корупция в електрическите компании на двете самостоятелни области. (АФП - 02/10/03; АФП - 01/10/03
