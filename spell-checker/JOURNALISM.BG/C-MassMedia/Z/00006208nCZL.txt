Международна програма помага на демобилизирани войници в БиХ да намерят работа
07/03/2003
 
САРАЕВО, Босна и Херцеговина (БиХ) -- Почти 6 000 демобилизирани войници в БиХ ще получат помощ от Международната организация по миграция (МОМ) за намиране на нови работни места извън армията, заяви говорителят на МОМ Харис Калянац. Хиляди бивши военни от БиХ са кандидатствали за помощ по една от програмите на организацията. МОМ вече е помогнала на около 900 бивши военнослужещи. В момента организацията оказва съдействие на почти 2 300 души, които трябва да направят прехода към цивилния живот и да намерят работа. Миналата година общо 12 000 войници са напуснали армията след съкращения на персонала. (Уебсайт на ОССЕ, Онаса, БиБиСи - 06/03/03)
