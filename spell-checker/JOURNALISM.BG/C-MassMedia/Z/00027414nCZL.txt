САЩ заявиха, че спорът за името не трябва да пречи на присъединяването на Македония към НАТО
					15/08/2008
					 
						СКОПИЕ, Македония -- Американският държавен секретар Кондолиза Райс заяви в четвъртък (14 август), че Македония трябва да стане член на НАТО независимо от проточилия се спор за името й с Гърция. „Надявам се спорът за името да се реши скоро. Това не трябва да бъде пречка за присъединяването на Македония към НАТО и ние работим по въпроса,” каза тя в интервю по македонската програма на "Гласът на Америка”. „Една от целите на плана за действие за членство в НАТО и последващото го приемане в НАТО е да се помага на страните да преодоляват дългосрочни проблеми, различия и конфликти,” добави Райс. (Дневник, Време, Катимерини - 15/08/08; Гласът на Америка, Макфакс, А1, Мина - 14/08/08)
