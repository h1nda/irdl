Инцко отхвърли призивите за отказ от Бонските правомощия
					15/05/2009
					 
						САРАЕВО, Босна и Херцеговина (БиХ) -- Върховният представител Валентин Инцко отхвърли в четвъртък (14 май) призивите на депутати от Република Сръбска да се откаже от дадените му Бонски правомощия, които му дават право да уволнява длъжностни лица и да налага или анулира закони. Босненските сръбски депутати приеха документ, с който призоваха Инцко да се откаже от „този недемократичен и остарял метод на управление на БиХ”. Съгласно Дейтънското мирно споразумение върховният представител има правото да уволнява длъжностни лица, смятани за заплаха за мира и стабилността. Говорителят му Марио Бъркич коментира, че Инцко ще изпълни мандата си докрай. (РТРС, БХРТ, Фена, Дневни Аваз, Танюг, БТА, Ройтерс - 14/05/09)
