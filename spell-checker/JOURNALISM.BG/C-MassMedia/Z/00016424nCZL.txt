Датската полиция задържа шестима заподозрени в тероризъм лица и свързва арестите с антитерористичната акция в Босна и Херцеговина
		30/10/2005
		 
			КОПЕНХАГЕН, Дания -- Шест мюсюлмани са били задържани в Дания през последните няколко дни в операция, която според полицията е свързана с антитероростичната акция в Босна и Херцеговина (БиХ). Четирима мъже на възраст между 16 и 20 години са били арестувани в четвъртък (27 октомври) в датската столица, докато други двама са били арестувани в събота. "Подозираме, че четиримата млади мъже са участвали в подготовката на терористични акции в Европа", се казва в изявление на говорителя на полицията Йорн Бро след първоначалните арести, цитирано от Би Би Си.
			Бро потвърди, че операцията има връзка с босненския случай, при който полицията в БиХ арестува трима мъже - граждани на Турция, Швеция и БиХ по подозрения за подготовка на самоубийствени атентати в британското или американското посолство в Сараево. Експлозиви, оръжияи други военни съоръжения са били открити при арестите. Единият от мъжете, босненец, е бил освободен. (Би Би Си, Независне новине - 30/10/05; Независне новине, Дневни аваз, ПБС БиХ - 29/10/05; АП - 28/10/05)
