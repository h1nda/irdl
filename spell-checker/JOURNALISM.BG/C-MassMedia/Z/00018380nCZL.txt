Пратеникът на ЕС за референдума в Черна гора отново е на посещение в Подгорица
					27/04/2006
					 
						ПОДГОРИЦА, Сърбия и Черна гора -- Специалният пратеник на ЕС за референдума за независимост на Черна гора, Мирослав Лайчак, пристигна в Подгорица в сряда (26 април), за да проведе разговори с цел успокояване на напрежението преди референдума на 21 май. Лайчак изрази тревогата си от начина, по който се държат двата политически блока -- този, който подкрепя независимостта, и другият, който я отхвърля. Той подчерта, че референдумът трябва да ускори интеграцията на Черна гора в ЕС, а не да я забави. (Политика, Данас - 27/04/06; Танюг, РТС - 26/04/06)
