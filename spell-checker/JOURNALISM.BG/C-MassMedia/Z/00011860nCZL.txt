Управляващата паритя в Румъния може да номинира Джоана за премиер
03/09/2004
 
БУКУРЕЩ, Румъния -- Премиерът Адриан Настасе, шеф на управляващата Социалдемократическа партия (СДП), може да номинира външния министър Мирча Джоана за кандидат на партията за поста премиер, се съобщава в местната преса. Номинирането може да стане още този петък (3 септември). Джоана се смята за един от най-популярните представители на СДП и по мнение на мнозина се разглежда като силна кандидатура за общите избори през ноември. Настасе възнамерява да се кандидатира за президент, а сегашният президент Йон Илиеску се съгласи да поеме отново кормилото на СДП след изтичане на неговия мандат. (Зиуа, Ромпрес - 03/09/04)
