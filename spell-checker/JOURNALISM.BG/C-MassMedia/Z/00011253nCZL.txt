Новини от последния час: Две бомби разтърсиха Турция
24/06/2004
 
Председателят на Проекта за етнически връзки (ПЕВ) Алън Касоф (вляво), ръководителката на американската мисия в Прищина Марси Рийс и личният представител на върховния представител на ЕС за общата външна политика и политиката на сигурност в Прищина, Фернандо Джентилини (вдясно), бяха сред присъстващите на срещата на ПЕВ в сряда. Централно място на срещата, в която участваха и косовски политически лидери, бе отделено на въпроси, засягащи усилията на албанската и сръбската общност в Косово за подобряване на отношенията. [Лора Хасани]
ИСТАНБУЛ, Турция -- Бомбен взрив разкъса градски автобус, като уби двама и рани други седем души в Истанбул в четвъртък (24 юни), само няколко дни преди в страната да пристигнат държавните глави, участници в срещата на върха на НАТО, съобщи турската телевизия. Според "Си Ен Ен търк" взривът станал, когато автобусът минавал пред болница в жилищен квартал на Истанбул. По-рано в четвъртък по-малка бомба в пакет избухна пред хотел "Хилтън" в Анкара, където в събота се очаква да пренощуват лидери, сред които и американският президент Джордж У. Буш, преди да вземат участие в срещата на върха в Истанбул. В резултат на тази експлозия бяха ранени трима души.
Турското правителство представи пред обществеността нови уверения относно мерките за сигурност по време на срещата на върха, която започва в понеделник. "Турция е достатъчно силна и сигурна държава. Подобни произшествия се случват навсякъде, в Лондон, в Париж, навсякъде," каза пред репортери външният министър Абдула Гюл и добави, че посещението на Буш ще се състои съгласно уточнения график. (Ройтерс - 24/06/04)
