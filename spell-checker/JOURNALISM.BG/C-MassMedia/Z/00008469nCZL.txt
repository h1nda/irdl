СФОР събра 120 тона оръжия в БиХ
25/09/2003
 
БАНЯ ЛУКА, Босна и Херцеговина (БиХ) -- СФОР съобщи в сряда (24 септември), че войските й са събрали над 120 тона незаконно притежавани оръжия и боеприпаси, основно от района на Приедор, по време на триседмична операция под наименование "Динамичен отговор 2003". Около 350 американски войници бяха прехвърлени за участие в операцията, която действа и в Косово.
Други новини: Босненското сръбско представителство на Хелзинкския комитет за правата на човека (ХКПЧ) обвини политиците от Република Сръбска в издигане на пречки пред международните усилия за изправяне пред съда на заподозрените във военни престъпления. "Не само че липсва политическа воля за разследване на военните престъпления, но има и максимално възпрепятстване и директен натиск както върху съдилища, така и върху прокурори," заяви началника на ХКПЧ в РС. (АФП - 24/09/03)
