Представител на БиХ каза, че министерствата на отбраната на двете общности трябва да бъдат премахнати до есента
					23/01/2005
					 
						БАНЯ ЛУКА, Босна и Херцеговина (БиХ) -- Съпредседателят на комисията по отбранителната реформа в БиХ Рафи Грегориан каза в събота (22 януари), че министерствата на отбраната на двете общности трябва да бъдат премахнати до есента на тази година. Той отбеляза, че приоритет в момента е да се постави под контрола на държавата работата на двете военни министерства и армейските щабове. Грегориан добави, че още не е изразявано искане за разформироване на армиите на двете общности. Елиминирането на двете военни министерства е ключова част на отбранителните реформи. (СРНА, Онаса - 22/01/05)
