Неонацистки лидер беше екстрадиран в Сърбия 
					03/05/2010
					 
						БЕЛГРАД, Сърбия -- Неонацисткият лидер Горан Давидович беше екстрадиран от Германия в Сърбия в четвъртък (29 април) и незабавно беше вкаран в затвора за излежаване на едногодишната си присъда за подбуждане на национална, етническа и религиозна омраза. Давидович, известен още и като „Фюрера”, беше осъден във връзка с нападение срещу участници в антифашистки митинг през 2005 г. Той беше арестуван в Германия в началото на февруари въз основа на международна заповед за арест. Давидович очаква също и съдебен процес в Нови Сад за подобно нападение през 2007 г. (РТС, Б92, Танюг - 29/04/10)
