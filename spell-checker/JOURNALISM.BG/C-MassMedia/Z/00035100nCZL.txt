Стотици се присъединиха към гей парада в София
					27/06/2010
					 
						СОФИЯ, България -- Повече от 700 души участваха в гей парада в София в събота (26 юни) на фона на засилено полицейско присъствие. Трима души бяха задържани. Участниците в третия гей парад призоваха за повече толерантност към хомосексуалистите. Българската православна църква заклейми събитието и го нарече "срамна демонстрация". Парадът бе подкрепен от организации за защита на човешките права и чуждестранни мисии. По-рано през деня десетки националисти организираха антигей протест, но за инциденти не се съобщава. (Дарик, ВНТ, Дневник, ДПА, AФП - 26/06/10)
