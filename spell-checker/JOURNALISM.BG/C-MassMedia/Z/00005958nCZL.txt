Македонското правителство одобри издаването на двуезични лични документи
12/02/2003
 
СКОПИЕ, Македония -- Правителството одобри предложението личните документи да бъдат издавани на два езика, и във вторник (11 февруари) вътрешният министър Хари Костов представи официално техния нов дизайн. От юли на всеки желаещ ще бъдат издавани паспорти и шофьорски книжки с надписи на македонски и на албански.
В други новини, външният министър Илинка Митрева съобщи във вторник, че започва мащабна реорганизация на дипломатическия корпус. Като първа стъпка тя планира назначаването на нови посланици в Гърция, Сърбия и Черна гора, Албания, Швейцария и мисията на ООН в Женева. (Дневник - 12/02/03; A1 TВ, MИА - 11/02/03)
