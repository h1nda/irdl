Сърбия ще се обърне към Съвета на Европа във връзка с разследването от страна на Албания на случаите на незаконно добиване на човешки органи
					30/10/2008
					 
						БЕЛГРАД, Сърбия -- Прокурорът за военни престъпления Владимир Вукчевич каза в сряда (29 октомври), че Сърбия ще поиска от Съвета на Европа да убеди Албания да се съгласи да бъдат разследвани обвиненията в нелегално добиване на човешки органи по време на косовския конфликт. Вукчевич заяви, че след като албанският главен прокурор Ина Рама е отхвърлил искането за разследване на обвиненията, Съветът на Европа е следващата възможност. Вукчевич обвини също така албанския министър-председател Сали Бериша, че е "разпоредил на тайните служби да унищожат документите и доказателствата за изчезнали сърби и трафика на техните органи".
						Тирана настоява, че местните власти са разследвали обвиненията, което е направил и следовател от Трибунала за военни престъпления в Хага. В основата на всичко това бяха обвиненията на бившия главен прокурор на ООН за военни престъпления Карла дел Понте, съдържащи се в книгата й "Ловът". Там тя твърди, че стотици сърби и роми са били убити в Гур, Албания, заради техните органи. (Бета, Б92, Ройтерс, АП, Топ Ченъл, BalkanWeb, Алсат, Телеграфи - 29/10/08)
