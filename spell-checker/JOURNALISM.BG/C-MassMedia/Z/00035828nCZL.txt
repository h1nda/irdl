Сърбия започна ново разследване срещу убиеца на Джинджич
					29/08/2010
					 
						БЕЛГРАД, Сърбия -- Сърбия разследва прословутия член на Земунския клан Сретко Калинич за три убийства през 2004 г., заяви в петък (27 август) говорителката на Специалния съд Мая Ковачевич. Калинич, с прякор "Звяра", бе екстрадиран в Белград от Хърватия на 25 август, повече от три години, след като бе обвинен за убийството на сръбския премиер Зоран Джинджич през март 2003 г. Той бе осъден задочно през май 2007 г. на 30 години затвор за ролята му в заговора за убийството на първия демократично избран министър-председател на Сърбия. Новото разследване включва убийствата на Бранко Йевтович Ирге, Зоран Недович Шок и Андрия Драшкович през 2004 г. (Блиц, Б92, Вечерне Новости - 27/08/10)
