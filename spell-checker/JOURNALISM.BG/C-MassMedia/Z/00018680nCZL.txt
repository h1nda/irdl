Четирима души бяха обвинени във връзка с убийството на турски съдия 
					23/05/2006
					 
						АНКАРА, Турция -- Според съобщенията в неделя (21 май) четирима мъже са били обвинени във връзка с нападението миналата седмица във висшия турски съд, Държавния съвет, когато съдия Мустафа Йозбилгин бе убит, а още четирима души бяха ранени. Във вторник местните медии съобщиха, че полицейски източници от Анкара са казали, че предполагаемият нападател, адвокатът от Истанбул Алпарслан Арслан, на 29 г., е сред задържаните. Според съобщенията четиримата са участвали в бомбени атентати срещу централата на лявоцентристкия вестник "Джумхюриет" в Истанбул по-рано този месец.
						Други новини -- Гръцки и турски изтребител се сблъскаха във въздуха във вторник над южната част на Егейско море. Турската телевизия съобщи, че турският пилот е катапултирал успешно, но издирвателните и спасителните операции продължават близо до остров Карпатос. Сблъсъкът е станал в район, където самолети на двете страни, които са съюзници в НАТО, отдавна се предизвикват взаимно в спорното въздушно пространство. Военните им самолети често се засичат и водят мними въздушни боеве там. (БиБиСи, Ройтерс - 23/05/06; НТВ, Turks.US - 22/05/06)
