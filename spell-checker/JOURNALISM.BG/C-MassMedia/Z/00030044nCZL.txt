ЕС даде зелена светлина на кандидатурата на Черна гора за членство
					24/04/2009
					 
						БРЮКСЕЛ, Белгия -- Съветът на министрите на ЕС се съгласи в четвъртък (23 април) да започне процедура за предоставяне на Черна гора на статут на кандидат за членство в ЕС. Съветът изпраща заявлението на страната до Европейската комисия (ЕК), която ще даде мнението си дали Черна гора трябва да бъде приета като официален кандидат. Представители на ЕК заявиха, че времето, необходимо за провеждане на задълбочено проучване на заявлението, ще зависи от скоростта, с която Черна гора ще отговори на въпросите на ЕС. В случая на настоящата кандидатка Хърватия процесът отне 14 месеца.
						Други новини -- В четвъртък ЕК заяви, че ще инвестира около 20 млн. евро в проекти за околната среда в Черна гора. Леополд Маурер, ръководител на делегацията на ЕК в Черна гора, направи съобщението по време на екологичен панаир в Будва. (ДПА, Макфакс, Бета, Б92 - 23/04/09)
