Дипломат от ООН се надява на бързо решение на гръцко-македонския спор около "името" 
					07/12/2004
					 
						СКОПИЕ, Македония -- Матю Нимиц, посредникът на ООН, който наблюдава хода на преговорите между Гърция и Македония около името на последната, изразява надежда за намиране на бързо и взамноприемливо решение. След последния кръг от разговори в Ню Йорк в понеделник (6 декември) Нимиц каза, че срещата е протекла в една като цяло позитивна и конструктивна атмосфера. 
						Други новини: Али Ахмети, лидер на основната партия на етническите албанци в Македония, Демократичният съюз за интеграция и Мендух Тачи, заместник-ръководител на Демократичната партия на албанците, посетиха село Кондово в понеделник за разговори с паравоенните групи, за които се твърди, че са активни в областта. Съобщава се, че тези групи изискват пълно прилагане на законите за амнистия, както и за интеграция на бившите членове на сега разпуснатата Армия за национално освобождение. (А1 ТВ, Макфакс, Утрински вестник, Дневник - 07/12/04; А1 ТВ - 06/12/04)
