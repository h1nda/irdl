Сърбия може да затвори 100 бежански лагера следващата година
21/12/2003
 
КУРШУМЛИЯ, Сърбия-Черна Гора -- Станко Певач, говорител на сръбския комисариат за бежанците съобщи в петък (19 декември), че страната може да затвори 100 бежански лагера следващата година поради недостиг на финансови средства. Той призова международните организации да предоставят по-голямо финансиране и се оплака от намаляването на чуждестранната помощ за бежанците в страната. "Почти 90% от нашия бюджет е изразходван, а повечето международни хуманитарни организации се оттеглиха от страната", подчерта Певач. Тази година финансовите проблеми принудиха Сърбия да затвори 130 центъра, подслонили 8000 бежанци. (ФоНет, Б92 - 19/12/03)
