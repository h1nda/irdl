Гюл отново потвърди решимостта на Турция да се присъедини към ЕС
					04/10/2007
					 
						СТРАСБУРГ, Франция -- Турският президент Абдула Гюл отново потвърди в сряда (3 октомври), че неговата страна остава устремена към присъединяване към ЕС. Той каза, че никой не трябва да се тревожи за бъдещето на основновополагащите принципи на Република Турция, и тържествено обеща, че съществуването на Турция като демократична, светска и социална държава, основаваща се на върховенството на закона, ще бъде защитено. 
						В своята реч пред Парламентарната асамблея на Съвета на Европа в Страсбург Гюл обеща също така да защитава свободата на словото. Той каза, че Турция и нейното правителство работят за постигането на европейските и световните стандарти в защитата на правата на човека, но призна, че все още остава много работа. (Заман, Хюриет, Милиет - 04/10/07; Сабах, Ройтерс, Нафтемпорики, Би Би Си, АП, Уебсайт на СЕ, Фена, НТВ, Абхабер - 03/10/07)
