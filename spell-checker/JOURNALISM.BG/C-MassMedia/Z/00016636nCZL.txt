Трима загинали и 11 ранени след сблъсъци в Югоизточна Турция
					16/11/2005
					 
						АНКАРА, Турция -- Трима души загинаха, а 11 бяха ранени в сблъсъци между група протестиращи и полицията в югоизточния град Юксекова, провинция Хаккяри, предадоха местните медии във вторник (15 ноември). Стълкновенията се разразиха, след като демонстрантите, които се бяха събрали да протестират пред централата на прокюрдската Демократична народна партия в града, започнаха да хвърлят камъни по полицията и изградиха улични барикади. Миналата седмица двама души загинаха и над десет бяха ранени при бомбен атентат в съседния град Семдинли. Има данни за участието на членове на турските служби за сигурност в атентата. (НТВ, TurkishPress.com - 15/11/05)
