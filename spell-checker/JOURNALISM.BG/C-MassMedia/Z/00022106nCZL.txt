Българските митнически власти осуетиха трафик на хероин
					02/04/2007
					 
						СОФИЯ, България -- Митническите власти предотвратиха опит за трафик на хероин на ГКПП "Гюешево" на границата с Македония в края на миналата седмица, съобщи през уикенда регионалната митническа служба в Кюстендил. Наркотиците били намерени у двама от пътниците, сръбски граждани от етнически албански произход, в автобус, пътуващ от Турция за Македония. Пазарната стойност на наркотиците се оценява на над 500 000 евро. Повдигнати са обвинения срещу двамата мъже и шофьора на автобуса, турски гражданин. 
						В съседна Сърбия граничната полиция в Димитровград залови в неделя близо 5 кг хероин, скрити в купе в международния пътнически влак от Истанбул за Белград. Арестуван е един сръбски гражданин.
						Междувременно в Албания полицията конфискува 22 пистолета, турско производство, от частна кола в Дуръс след получена информация за предполагаем трафик на оръжие. Задържани са двама албански граждани. (Албейниън Нюз - 02/04/07; РТС - 01/04/07; бТВ - 31/03/07)
