Турция отказва да приеме нови условия от ЕС 
					27/06/2005
					 
						АНКАРА, Турция -- Премиерът Реджеп Tайип Eрдоган заяви пред репортери в събота (25 юни) вечерта, че Турция не е подготвена да приеме нови условия от ЕС само няколко месеца преди началото на преговорите с Европейската комисия. "Турция няма да предоговаря нищо. Ако наложите нови условия, особено в момент, когато преговорите предстои да започнат, това няма да бъде правилно. Ние се придържаме към почтеност в политиката, това е, което очакваме и искаме," каза той в отговор на призивите в Европа за приемане на по-твърда позиция по кандидатурата на Анкара. 
						Други новини: председателят на шведския парламент Бьорн Сюдов пристига в Анкара на тридневно посещение в понеделник. Той ще се срещне със своя турски колега Бюлент Арънч, с президента Ахмет Недждет Сезер и с Ердоган. (АП, TurkishPress.com - 26/06/05)
