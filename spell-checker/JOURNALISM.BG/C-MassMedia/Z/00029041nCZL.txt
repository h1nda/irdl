Премиерът на ФБиХ Бранкович поиска намаляване на броя на министерствата
					20/01/2009
					 
						САРАЕВО, Босна и Херцеговина (БиХ) -- Министър-председателят на Федерация БиХ (ФБиХ) Неджад Бранкович каза в неделя (18 януари), че иска броят на министерствата в неговия кабинет да бъде намален от 16 на 12 и че очаква управляващата коалиция бързо да прокара тази промяна в парламента на автономната област. В интервю за всекидневника "Дневни Аваз" Бранкович каза, че вече е договорил подкрепата на Партията на демократичното действие и ще разговаря с профсъюзите и организациите на работодателите във вторник. Бранкович заяви, че тази стъпка ще спомогне за намаляване на разходите за публичната администрация и ще повиши ефективността й. (Дневни Аваз, Сийбиз- 18/01/09)
