Сърбия осъди 12 ислямисти за тероризъм
					05/07/2009
					 
						БЕЛГРАД, Сърбия -- Белградски съд в петък (3 юли) обяви 12 членове на радикално ислямистко движение за виновни в планиране на терористични атаки и нелегално притежание на оръжия и експлозиви. Лидерът на групата Сенад Рамович, бе осъден на 13 години затвор. Другите 11, които са сръбски мюсюлмани, получиха присъди от шест месеца до осем години затвор. Трима от обвиняемите бяха оправдани. Всичките 15 души, описвани като последователи на радикалната уахабитска ислямска секта, бяха арестувани през 2007 г. близо до Нови пазар в района на Санджак в южната част на страната. 
						Според прокурори групата е действала в терористичен тренировъчен лагер в планината Ниная в Санджак, където полицията е открила голям запас от оръжия, експлозиви и амуниции. Според обвинителния акт, членовете на групата са планирали да убият мюфтията Муамер Зукорлич, лидер на мюсюлманската общност в Санджак и са планирали да атакуват посолството на САЩ в Белград. (Taнюг, Бета, Б92, Ройтерс, АФП, AП, Би Би Си, AКИ, ЮПИ - 03/07/09)
