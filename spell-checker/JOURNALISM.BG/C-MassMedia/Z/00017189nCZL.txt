Сръбски специални прокурори предявиха обвинения срещу 12 души за трафик на хора 
					10/01/2006
					 
						БЕЛГРАД, Сърбия и Черна гора -- Сръбската специална прокуратура за борба с организираната престъпност съобщи в понеделник (9 януари), че е предявила обвинения срещу 12 лица за отвличане и трафик на хора. Твърди се, че деветимата граждани на Сърбия и Черна гора и тримата китайци са прехвърлили неуточнен брой незаконни имигранти от Китай в Италия през Сърбия и Черна гора, Босна и Херцеговина, Хърватия и Словения от 2004 до 2005 г. 
						Също в понеделник сръбски прокурори внесоха обвинение срещу 18 члена на местна неонацистка групировка за нарушаване на работата на конференция, организирана от университет. Обвиняемите, членове на организацията "Национален строй", временно са прекъснали работата на конференция в Нови Сад, посветена на фашистката заплаха за Сърбия. (Бета, Б92, АФП - 09/01/06)
