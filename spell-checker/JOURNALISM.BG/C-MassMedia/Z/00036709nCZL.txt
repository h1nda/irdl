Съветът за сигурност на ООН подкрепи диалога между Белград и Прищина
					14/11/2010
					 
						НЮ ЙОРК, Съединени щати -- Участниците, които обсъждаха Косово в Съвета за сигурност на ООН в петък (12 ноември), призоваха Белград и Прищина да започнат диалог колкото се може по-скоро и изразиха подкрепа за усилията на ЮНМИК. Сръбският външен министър Вук Йеремич каза пред Съвета за сигурност, че неговото правителство няма да иска от косовските сърби да участват в предсрочните избори следващия месец, тъй като те не се провеждат в съответствие с Резолюция 1244 на Съвета за сигурност на ООН. Той потвърди ангажираността на Сърбия с намирането на компромисно решение на косовския проблем. Той също потвърди, че Сърбия няма да признае независимостта на Косово нито категорично, нито косвено. 
						Изпълняващият длъжността външен министър на Косово Вльора Читаку заяви, че властите на Прищина са готови за диалог с Белград, но подчерта, че те никога няма да обсъждат правото на независимост на Косово. В тримесечния си доклад за Косово специалният представител на Генералния секретар ан ООН Бан Ки Мун Лабмерто Заниер подчерта, че положението в Северно Косово остава нестабилно, след като Международният съд изрази мнението си през юли за законността на независимостта на страната. "Наше клучово предизвикателство в Северно Косово остава посредничеството между общностите, както и да служим като мост между Северно Косово и властите на Прищина", каза той. (РТС, Taнюг, Бета, Блиц, AФП, Радио "Свободна Европа", Информационен център на ООН - 12/11/10)
