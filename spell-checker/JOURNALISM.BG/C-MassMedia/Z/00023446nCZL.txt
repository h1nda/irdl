НАТО ще инспектира македонската полиция и реформите в съдебната система
					05/08/2007
					 
						СКОПИЕ, Македония -- Инспектори от НАТО ще съсредоточат вниманието си върху реформите в полицията и в съдебната система на Македония при посещението си в страната през септември, съобщиха местните медии в събота (4 август). Политическите реформи също ще бъдат включени в техния дневен ред. "Все още предстои много работа в областта на децентрализацията, съдебните реформи и религиозните свободи", съобщиха медиите, цитирайки генералния секретар на НАТО Яп де Хоп Схефер. Промените, на които Алиансът държи, са намаляване на броя на полицейските служители. Понастоящем Македония има два пъти повече полицаи, отколкото войници. (A1, МИА - 04/08/07)
