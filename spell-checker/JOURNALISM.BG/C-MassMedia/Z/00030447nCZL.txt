Гърция осъществи още арести по случая „Сименс”
					01/06/2009
					 
						АТИНА, Гърция -- Полицията арестува в петък (29 май) двама заподозрени по дело за корупция, в което са замесени гръцкият клон на германската компания „Сименс” и най-голямата гръцка телекомуникационна компания ОТЕ. Бившият изпълнителен директор на ОТЕ Георгиос Скарпелис и бившият изпълнителен директор на „Сименс” Илиас Георгиу са обвинени в корупция и пране на пари във връзка с договори, подписани между двете телекомуникационни компании от 1994 до 1997 г. 
						Междувременно в петък прокуратурата издаде заповед за арест на бившия финансов директор на „Сименс” в Гърция Христос Каравелас, след като той не се яви в съда. Неговият адвокат каза, че Каравелас бил в чужбина. „Сименс” е обвинена, че е подкупвала местни политици и висши отговорни служители на ОТЕ, за да печели изгодни договори. (Катимерини, АНА-МПА, АФП, РИА Новости - 30/05/09; AНA-MПA, In.news, EРT, СКАИ, АП, ДПА - 29/05/09)
