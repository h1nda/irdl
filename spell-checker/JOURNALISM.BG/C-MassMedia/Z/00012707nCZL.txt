Новият шеф на ЕК изказва надежда, че Хърватия ще се присъедини към ЕС преди края на 2009 г.
					19/11/2004
					 
						ЗАГРЕБ, Хърватия – Новоназначения председател на Европейската комисия Жозе Мануел Барозу заяви в четвъртък (18 ноември), че се надява Хърватия да може да се присъедини към ЕС до края на 2009 г. Загреб очаква да получи дата за започване на присъединителни преговори в началото на 2005 г. и да стане член на съюза възможно най-скоро, евентуално през 2007 г., заедно с България и Румъния. Повечето наблюдатели намират този график за малко вероятен. 
						Също в четвъртък около 10 000 души се събраха в гр. Вуковар за отбелязване на превземането на града от сръбските сили през 1991 г. Из цялата страна звучаха църковни камбани, а във Вуковар опечалени се събраха пред болницата, където бяха екзекутирани над 250 души. (Виесник - 19/11/04; ХИНA, ХРT, AФП - 18/11/04
