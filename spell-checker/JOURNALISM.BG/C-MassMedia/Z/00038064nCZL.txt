Преброяването в Северно Косово не можа да започне 
					05/04/2011
					
						ПРИЩИНА, Косово -- Преброяването на населението и домакинствата не успя да започне в доминираното от сърбите Северно Косово. Майлинда Синани-Лулай, говорителка на Държавната комисия по преброяването, заяви в понеделник (4 април), че се полагат усилия да се разясни важността на преброяването на жителите на Северно Косово. Това е първото преброяване на населението от 30 години насам. Белград подкрепя бойкота и настоява, че заслужаващ доверие процес може да бъде проведен само от агенциите на ООН, но не и от правителството в Прищина. (ТВ 21, Клан Косова, Кохавижън - 04/04/11)
