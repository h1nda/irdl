Мойсиу заяви, че предизборната криза е вредна за Албания
					29/12/2006
					 
						ТИРАНА, Албания -- Президентът Алфред Мойсиу заяви, че продължаващата предизборна политическа криза е вредна за Албания и подкопава международния имидж на страната, особено по отношение на усилията за интеграция в ЕС и НАТО. В интервю в четвъртък (28 декември) за Гласът на Америка Мойсиу заяви, че кризата е "ненужна, безмислена и вредна" и че различните партии са имали достатъчно време да внесат промени в избирателния закон преди провеждането на местните избори следващия месец. 
						Също в четвъртък се съобщава, че посланикът на ОССЕ в Албания Павел Вачек се е срещнал с премиера Сали Бериша и с Еди Рама, лидер на главната опозиционна Социалистическа партия в опит да посредничи при решаването на оставащите проблеми. (Албейниън Нюз - 29/12/06)
