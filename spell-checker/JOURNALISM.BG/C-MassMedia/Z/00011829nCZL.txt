Британският външне министър Стро лобира за членството на Турция в ЕС
					01/09/2004
					 
						ПРАГА, Чешката Република - - Турция следва да бъде поканена за начало на предприсъединителните преговори с ЕС, заяви британският външен министър Джак Стро по време на посещение в Чешката република във вторник ( 31 август). Той призова скептиците да обмислят " стратегическите последствия" от изтласкването на тази страна извън Европа. "Турция е европейска нация и част от европейската история. В качеството си на член на Съвета на Европа и на НАТО тя има право да подаде молба за членство в ЕС," каза Стро. 
						Междувременно комисарят на ЕС по разширяването Гюнтер Ферхойген заяви във вторник, че преговорите по присъединяването с Турция следва да започнат през юни 2005 г. Лидерите от ЕС се очаква да решат на своя среща на върха през декември дали да дадат старт на тези преговори. Решението ще се базира предимно върху доклада на Европейската комисия, който ще се публикува следващия месец. 
						Други новини от вторник: Анкара обяви, че 11 члена на сепаратистката Кюрдска работническа партия, преименувана сега в КОНГРА-ГЕЛ, бяха убити по време на тридневни сблъсъци със силите за сигурност. Двама войници бяха също така убити при боевете близо до иракската граница. (АП- 01/09/04; АФП, Би Би Си, EU Observer, АФП, НТВ - 31/08/04)
