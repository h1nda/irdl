Футболният стадион в Атина ще бъде завършен в края на юни
25/03/2004
 
АТИНА, Гърция -- Новият футболен стадион "Караискаки", който се строи за Летните олимпийски игри в Атина, ще бъде завършен към края на м. юни, заяви в сяда (24 март) заместник-министърът на спорта Георгиос Орфанос. Към днешна дата едва три-четвърти от стадиона са завършени.
Други новини: В сряда в древен Олимп бе открит нов археологически музей. Откриването на музея предхождаше церемонията в четвъртък по запалването на олимпийския факел. Актрисата Талия Прокопиу издигна пламтящ факел, запален от слънчевите лъчи с помощта на огледало от полирана стомана, и го предаде на гръцкия шампион по хвърляне на копие Костас Гациудис. Той започва безпрецедентна глобална щафета, която ще обиколи петте континента, които олимпийските кръгове символизират. (AНA, Ройтерс - 25/03/04; MПA - 24/03/04)
