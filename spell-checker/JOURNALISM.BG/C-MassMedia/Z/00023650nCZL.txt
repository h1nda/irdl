Турският премиер Ердоган се отрече от спорно изказване
					23/08/2007
					 
						АНКАРА, Турция -- Говорител на турския премиер Реджеп Тайип Ердоган се опита в сряда (22 август) да смекчи коментар на премиера, който бе посрещнат с широка обществена критика. В понеделник Ердоган реагира на думите на журналист, който писа в ежедневника "Хюриет", че не може да приеме външния министър Абдула Гюл за президент заради връзките на кандидата с политическия ислям. "Хора, които казват подобни неща, трябва да се откажат от гражданството си," каза Ердоган. "Вие сте гражданин на тази държава, президентът й е ваш президент и премиерът е ваш премиер." 
						В сряда говорителят на Ердоган каза, че премиерът "никога не е бил привърженик на идеята "като не ти харесва, прав ти път". (Анадолска информационна агенция, Сабах, Ройтерс - 22/08/07)
