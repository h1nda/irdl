Сърбия осъди 12 души за незаконен трафик на хора
					13/03/2007
					 
						БЕЛГРАД, Сърбия -- Белградски съд осъди в понеделник (12 март) 12 души, включително трима китайски граждани, на общо 45 години затвор за незаконен трафик на хора. Подсъдимите бяха признати за виновни в незаконното въвеждане на неопределен брой китайски граждани в Италия през няколко балкански страни. 
						Други новини -- Митнически служители в България и Хърватия заловиха в края на миналата седмица големи количества хероин. Служителите в Калотина, на границата със Сърбия, откриха над 150 кг от наркотика в турски камион, пътуващ за Австрия. В Хърватия митническите служители от КПП "Баяково" откриха 30 кг хероин в автомобил с италианска регистрация, собственост на македонски гражданин. Служителите заявиха, че наркотикът е бил предназначен за неназована страна в Западна Европа. (ЮПИ - 12/03/07)
