Гръцкият върховен съд обяви по-нататъшни стъпки в борбата срещу корупцията 
					15/02/2005
					 
						АТИНА, Гърция -- Върховният съд обяви по-нататъшни стъпки в понеделник (14 февруари) за борба срещу корупцията в съдебната власт. Специален инспектор ще бъде назначен, за да се занимава с предполагаеми случаи на корупция при съдиите. По-рано този месец съответните органи стартираха процедури за освобождаване на двама съдии и един помощник-прокурор, замесени в скандал с подкуп. 
						Други новини от понеделник: Финансовият министър Георгиос Алогоскуфис обяви, че правителството е решило да придвижи напред плановете си за увеличение на заплатите и пенсиите в обществения сектор независимо от големия бюджетен дефицит и бавния темп на растеж. Повишенията ще бъдат с обратна сила от 1 януари. (MПA, AП - 14/02/05)
