Бивш изпълнителен директор на "Сименс" беше арестуван в Германия
					26/06/2009
					 
						БЕРЛИН, Германия -- Бившият директор за Гърция на германската компания "Сименс", Михалис Христофоракос, беше арестуван в четвъртък (25 юни) във връзка с продължаващо разследване за пране на пари и подкупи. Прокуратурата в Мюнхен потвърди ареста, без да даде повече информация. Местен съд сега ще реши дали да уважи искането за екстрадиране от страна на Гърция въз основа на международна заповед за арест, издадена през май. Христофоракос е един от седемте бивши директори на "Сименс", заподозрени в предлагането на подкупи за получаването на изгодни договори. (Ройтерс, Нафтемборики - 25/06/09)
