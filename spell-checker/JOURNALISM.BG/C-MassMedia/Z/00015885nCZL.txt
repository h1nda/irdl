САЩ искат Караджич и Младич да бъдат арестувани до ноември
					11/09/2005
					 
						САРАЕВО, Босна и Херцеговина (БиХ) -- Правителството на САЩ иска главните обвиняеми във военни престъпления Ратко Младич и Радован Караджич да бъдат арестувани до ноември, каза американския посланик в Сараево в интервю, публикувано в събота (10 септември) във всекидневника на Баня Лука "Независне новине". Ние смятаме, че най-добрият начин за отбелязване на десетата годишнина от подписването на Дейтънското споразумение би било арестуването на Караджич и Младич", каза Дъглъс Макелхани. САЩ са "изключително недоволни", че двамата остават на свобода, допълни той. Посланикът също така каза, че БиХ трябва да проведе жизнено важното преустройство на полицейския сектор в съответствие с принципите на ЕС, за да изпълни изискванията за започване на преговорите със съюза за стабилизация и асоцииране. (АФП, Независне новине - 10/09/05)
