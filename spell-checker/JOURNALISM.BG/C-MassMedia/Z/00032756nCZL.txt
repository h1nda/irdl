Посланици предупреждават Албания, че времето тече 
					16/12/2009
					 
						ТИРАНА, Албания -- Чуждестранни дипломати са предупредили политическите партии в Албания, че времето за решаване на политическата криза изтича. Ръководителят на Присъствието на ОССЕ в Тирана, посланик Роберт Бош, и холандският посланик Хенк ван ден Дуул заявиха във вторник (15 декември), че Албания рискува своя процес на интеграция в ЕС поради парламентарния бойкот на опозицията. Депутатите от опозицията твърдят, че няма да се завърнат на работа, докато правителството не разследва предполагаемите манипулации на общите избори през юни. „Настоящото положение е проблематично и ние смятаме, че една неработеща демокрация не е билет за влизане в ЕС”, каза Бош, добавяйки, че това може да се отрази на прегледа от Европейската комисия на искането на Албания за придобиване на статут на страна, кандидатка за членство. (Алсат, Топ Нюз, Телеграфи - 15/12/09)
