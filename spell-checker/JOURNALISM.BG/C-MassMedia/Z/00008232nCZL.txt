Командващият на СФОР похвали работата на българската част в Босна и Херцеговина
04/09/2003
 
САРАЕВО, Босна и Херцеговина (БиХ) -- Командващият на СФОР генерал-лейтенант Уилям Уорд даде висока оценка в сряда (3 септември) на работата на българската част в базата "Бутмир". Заместник-началникът на Генералния щаб на Българската армия генерал-лейтенант Атанас Запрянов се срещна с Уорд при визита в БиХ за инспекция на разположения там български контингент. Ротата в базата "Бутмир" е в страната от м. юли и охранява щаб-квартирата, патрулира района и поддържа отряд за бързо реагиране с 24-часова готовност. Друга военна част, механизиран взвод, е разположен в базата "Бугойно" и отговаря за община Горни Вакуф. (БТА - 03/09/03)
