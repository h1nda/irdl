България увери Русия, че противоракетният щит на САЩ не е на дневен ред
					17/03/2010
					 
						МОСКВА, Русия -- Възможното разполагане на елементи от антиракетния щит на САЩ не е било обсъждано от парламента или от правителството в София, каза във вторник (16 март) председателят на българския парламент Цецка Цачева на среща в Москва с председателя на Държавната дума Борис Гризлов. Тя добави, че възможното разполагане на такива елементи е само идея на НАТО, която е била споделена от представители на САЩ пред медиите. „Държавната дума няма да ратифицира бъдещ договор за ядрено разоръжаване със САЩ, ако той не бъде свързан с въпросите на противоракетната отбрана”, предупреди Гризлов. (БНР, 24 часа, БНТ, АФП - 16/03/10)
