Кипър ще привлече под отговорност петима души за самолетната катастрофа от 2005 г.
					05/11/2008
					 
						НИКОЗИЯ, Кипър -- Прокуратурата възнамерява да повдигне наказателни обвинения срещу петима души за самолетната катастрофа през 2005 г., при която загинаха 121 пасажери и членове на екипажа, каза във вторник (4 ноември) главният прокурор Петрос Клеридес. Самолетът на кипърските авиолинии "Хелиос Еъруейс" се разби в планина край Атина на 14 август 2005 г. при изпълнението на полет от Ларнака до Прага, при което загинаха всички на борда. Паралелно разследване на гръцкото следствие посочи като причина човешка грешка. Следствието твърди, че самолетът е летял на автопилот почти два часа, преди да му свърши горивото. Предполага се, че загуба на налягане в кабината по-рано по време на полета е причинило изпадането в безсъзнание на всички на борда. (Филелефтерос, Симерини - 05/11/08; Си Ен Ей, ДПА, Синхуа - 04/11/08)
