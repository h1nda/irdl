Хърватия и Албания се присъединиха към НАТО
					02/04/2009
					 
						ВАШИНГТОН, Съединени щати -- В сряда (1 април) Хърватия и Албания приключиха процесите си на присъединяване към НАТО и станаха членки на Алианса, с което разшириха групата на 28 страни, съобщи генералният секретар на НАТО Яп де Хоп Схефер. На церемонията във Вашингтон присъстваха албанският посланик в Съединените щати Александър Салабанда и колегата му от хърватска страна Колинда Грабар-Китарович. Двете страни ще участват като пълноправни членки в срещата на върха на НАТО, която започва в петък в Страсбург, Франция. 
						Албанският президент Бамир Топи приветства членството и благодари на съюзниците за подкрепата им за процеса. Той добави, че сега Албания има както повече отговорности, така и повече съюзници, което ще й помогне в постигането на нейните цели.
						Хърватският президент Стипе Месич каза в сряда, че с встъпването в редовете на НАТО Хърватия е изпълнила една от двете стратегически цели на външната си политика, като другата е членството в ЕС. Влизането в НАТО потвърждава, че Хърватия "е прегърнала и защитава високите демократични стандарти", каза той. (АФП, Шекули, Balkan Web, Радио Свободна Европа, Топ Ченъл, Синхуа, ХРТ, ХИНА, Би Би Си - 01/04/09)
