Председателят на МНТБЮ Робинсън предупреди за възможно забавяне на процеса срещу Караджич
					10/10/2010
					 
						НЮ ЙОРК, Съединени щати -- Председателят на Хагския трибунал за военни престъпления (МНТБЮ) Патрик Робинсън представи 17-ия годишен доклад за работата на трибунала пред Общото събрание на ООН в петък (8 октомври). Робинсън заяви, че всички съдебни процеси на трибунала трябва да приключат през 2012 г., с изключение на съдебния процес срещу Радован Караджич. Процесът срещу бившия босненски сръбски лидер трябва да приключи някъде около края на 2013 г., като всички обжалвания се очаква да приключат до края на 2014 г. Според Робинсън неблагоприятно забавяне на процеса означава, че тази дата трябва да бъде преосмилена. Той спомена някои непредвидени фактори, които са повлияли на процедурите като военните дневници на Ратко Младич, открити неотдавна, както и случаи на сплашване на свидетели и неявяване на свидетели поради заболяване. (Уебсайт на МНТБЮ, Радио "Свободна Европа" - 08/10/10)
