Солана: "Предварителното проучване за Сърбия и Черна гора ще бъде готово догодина" 
					10/12/2004
					 
						БРЮКСЕЛ, Белгия -- Върховният представител на ЕС по сигурността Хавиер Солана заяви в четвъртък (9 декември), че предварителното проучване на Европейската комисия (ЕК) относно интеграционните перспективи на Сърбия и Черна гора ще бъде завършено в началото на 2005 г. Солана се срещна с черногорския премиер Мило Джуканович и му каза, че Сърбия и Черна гора трябва да продължи да засилва реформите, особено онези, свързани с укрепването на националните институции и съдебната система, както и за борба с корупцията и организираната престъпност. Солана изрази надежда, че Сърбия и Черна гора ще сътрудничи, за да се придвижи по-напред по пътя към ЕС. Същевременно той потвърди възможността за "двупистов подход", съгласно който ЕК да изготвя отделни оценки и програми за всяка от съставните републики. (Б92, Бета - 09/12/04)
