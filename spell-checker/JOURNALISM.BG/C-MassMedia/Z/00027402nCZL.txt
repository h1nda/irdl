EК отправи критики към Румъния заради неспособността на страната да се справи със случаите на корупция по високите етажи на властта
					14/08/2008
					 
						БУКУРЕЩ, Румъния -- Говорителят на Европейската комисия (EК) Мартин Селмаир заяви в сряда (13 август), че Румъния не е доказала, че може да се справи със случаите на корупция по високите етажи на властта, включително тези с участието на бивши и настоящи министри от кабинета. Селмаир направи това изявление, след като в сряда депутатите отхвърлиха започването на разследване срещу бившия премиер Адриан Нъстасе и бившия министър на транспорта Мирон Митря. Твърди се, че те са извършили множество нарушения, включително приемане на подкупи. Според Селмаир в доклада на EК от юли за съдебната власт е била посочена същата ситуация - парламентът препятства борбата срещу корупцията, вместо да я подкрепя. (Гъндул - 14/08/08; Hotnews.ro, Нюз Ин - 13/08/08)
