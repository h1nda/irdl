ЕС ще обсъди либерализирането на визовия режим за Западните Балкани
					24/05/2009
					 
						СКОПИЕ, Maкедония -- Държавите членки на ЕС започват дебат в понеделник (25 май) по последния доклад на Европейската комисия (ЕК) за напредъка по отношение на усилията на страните от Западните Балкани да изпълнят критериите за присъединяване към зоната за пътуване без визи на ЕС, съобщи в петък вицепремиерът на Македония Ивица Бочевски. ЕК се очаква да препоръча през юни страните, които отговарят на критериите, да бъдат включени в безвизовия Бял Шенгенски списък. За това ще е необходимо първо одобрението на Европейския парламент и после на Съвета на ЕС. Началото на 2010 г. е "реалистична времева рамка" за премахването на изискванията за визи на македонски граждани, обясни Бочевски. Македония нееднократно получава най-високите оценки в доклада на ЕК и е единствената страна в Западните Балкани, която е изпълнила всички условия. Изискванията за визи ще бъдат премахнати също и за черногорските граждани, но Сърбия все още среща "известни трудности" по отношнеие на критериите за либерализиране на визовия режим, се казва в документа. Албания и Босна и Херцеговина не успяха да изпълнят критериите за либерализиране на визовия режим. (Maкфакс, MИА, Б92, Блиц, Taнюг - 22/05/09)
