Сърбия и БиХ се обръщат към Турция за посредничество в спор
					28/05/2010
					 
						АНКАРА, Турция -- Сърбия и Босна и Херцеговина (БиХ) са отправили молба към Турция да посредничи за преодоляване на напрежението, създало се след отмяната на насроченото отначало за вторник (25 май) първо посещение на председателя на председателството на БиХ Харис Силайджич след края на босненския конфликт от 1992-1995 г. Той трябваше да се срещне с президента Борис Тадич, но отмени посещението си, когато Сърбия отказа да му разреши среща с военнопрестъпника Илия Юришич, който излежава присъда за клането в Тузла през май 1992 г. Сърбия иска Турция да убеди Силайджич да се откаже изцяло от посещението в затвора, а БиХ помоли Турция "да направи срещата възможна." По-рано тази седмица като причина за отмяната на посещението бяха посочени проблеми с двигателя на самолета на Силайджич. (Б92, Данас - 27/05/10)
