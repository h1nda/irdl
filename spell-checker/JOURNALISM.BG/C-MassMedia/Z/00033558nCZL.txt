ЕК дава под съд Гърция за освобождаване от данъци
					25/02/2010
					 
						БРЮКСЕЛ, Белгия -- В сряда (24 февруари) Европейската комисия (ЕК) реши да съди Гърция в Съда на ЕС за това, че не е възстановила държавни помощи, които незаконно е предоставила на стотици компании посредством освобождаване от данъци. „Възстановяването на незаконни помощи е свързано с осигуряването на еднакви условия за всички. Комисията е решена да предприеме всички необходими мерки, за да гарантира, че страните членки спазват своите задължения за възстановяване на дължимите суми”, заяви еврокомисарят по въпросите на конкуренцията Хоакин Алмуния.
						Според гръцките закони компаниите са имали право да удържат до 35 % от своите печалби от своята данъчна основа през 2003 и 2004 г., ако са осъществили проекти в различни точно определени сектори. Те е трябвало да използват тези отчисления за заплащане на скъпи неща, като сгради и оборудване, превозни средства и преместване на дейността. През 2007 г. обаче ЕК излезе с решение, че действията на Гърция са незаконни и не отговарят на правилата на ЕС за държавната помощ, и разпореди на Гърция незабавно да възстанови тези субсидии. До момента обаче Гърция не е предоставила никаква информация по въпроса. (Би Би Си, Ройтерс, Уебсайт на ЕК - 24/02/10)
