Протест срещу увеличаващата се престъпност в Сараево прерасна в насилие
					14/02/2008
					 
						САРАЕВО, Босна и Хецговина (БиХ) -- В сряда (13 февруари) мирен протест срещу увеличаващата се младежка престъпност в Сараево прерасна в насилие, при което бяха ранени трима служители на силите за сигурност и двама граждани. Няколко души бяха арестувани. Около 3 000 души демонстрираха с искания за оставка на кмета на Сараево Семиха Боровац и министър-председателя на Кантон Сараево Самир Силайджич поради влошаващата се ситуация. Подобна демонстрация в събота събра 10 000 души на централния площад в Сараево с искане за спешни мерки срещу престъпността. 
						Протестите бяха предизвикани от неотдавнашна серия от нашумели престъпления. Седемнадесетгодишно момче почина неотдавна след нанесен му побой в трамвай в Сараево. Според съобщенията никой от пътуващите в трамвая не се е опитал да му помогне. Преди това трима тийнейджъри нападнаха възрастна жена пред дома й, заляха я с нафта и я подпалиха. Миналия петък 21-годишен мъж почина след сбиване в сараевска дискотека. (Фена, БиХРТ, РТРС, СРНА, Танюг, Синхуа, Ройтерс, ДПА - 13/02/08)
