Резолюция на ООН може да доведе до участие на Турция в мироопазваща мисия в Ирак
18/08/2003
 
АНКАРА, Турция -- Според дипломатически източници, цитирани от местната преса в неделя (17 август), неотдавна приетата резолюция, с която бе признат Преходният управляващ съвет в Ирак, би улеснила решението на Турция да изпрати контингент в рамките на мироопазващата мисия в Ирак. Съобщава се, че правителството е приветствало резолюцията и би могло да изпрати миротворци, ако бъде поканено от Преходния управляващ съвет. Президентът Ахмет Недждет Сезер настоява обаче турските войски да бъдат изпратени в контекста на широка международна инициатива, за предпочитане с мандат на ООН или под ръководството на НАТО. (Радикал, Миллиет - 18/08/03; Анадолска агенция - 17/08/03)
