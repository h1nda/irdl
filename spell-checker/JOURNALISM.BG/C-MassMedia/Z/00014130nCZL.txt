КФОР облекчава мерките за сигурност по моста в Митровица 
					05/04/2005
					 
						МИТРОВИЦА, Косово, Сърбия-Черна гора -- Сили на КФОР премахнаха в понеделник (4 април) барикади от пясъчни човали и бронетранспортьори, които блокираха моста, свързващ сръбската и етническата албанска част на Митровица. Говорител на водените от НАТО сили каза, че целта е да се възстанови нормалният живот в района. Той обаче добави, че ограниченията, свързани със сигурността, ще бъдат постепенно облекчени. Мостът стана сцена на тежки сблъсъци по време на вълненията от март 2004 г. 
						Други новини: Френската полиция съобщи в понеделник, че е заловила 100 кг пластичен експлозив, известен като семтекс. Според официални представители той е бил вкаран контрабандно в страната от Босна и Херцеговина, като вероятният му произход са складове на армията в Босна и Херцеговина. (Политика - 05/04/05; Ройтърс, AФП, Taнюг, Бета - 04/04/05)
