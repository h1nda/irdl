Джуканович не се безпокои от разследването за контрабанда на цигари
					30/07/2007
					 
						ПОДГОРИЦА, Черна гора -- Бившият черногорски премиер Мило Джуканович каза в неделя (29 юли), че е "абсолютно спокоен" за процеса срещу него, възбуден от италианските съдебни власти. Джуканович, председател на Демократичната партия на социалистите, бе обвинен за участие в контрабанда на цигари. Той твърди, че транзитното преминаване на цигарите през Адриатическо море е било законно и че "всеки цент от приходите, които държавата е трябвало да получи от този транзит, се е озовал в държавната хазна." Джуканович е казал още за "Вечерне Новости", че няма никакво намерение да се отказва от служебните си функции заради случая. (МИНА - 30/07/07; Радио и телевизия на Черна гора, Вечерне Новости - 29/07/07)
