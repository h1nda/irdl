Норвегия ще предостави 3 млн. евро в подкрепа на три македонски сектора
					06/03/2006
					 
						СКОПИЕ, Македония -- Норвегия ще предостави тази година безвъзмездна помощ от 3 млн. евро за подпомагане на секторите на здравеопазването, образованието и медиите в Македония, съгласно финансов меморандум, сключен в петък (3 март) в Скопие. Документът, подписан от представители на външното министерство, е част от програма, свързана с процеса на евроинтеграция на Македония. 
						Други новини -- Кметовете на Скопие и Загреб, Трифун Костовски и Милан Бандич, се споразумяха да засилят двустранното сътрудничество в областта на децентрализацията, управлението на публичните предприятия и културата. Двамата се срещнаха по време на посещението на Костовски в Загреб миналата седмица. (Утрински Весник - 04/03/06; Макфакс, А1 ТВ - 03/03/06)
