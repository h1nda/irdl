Сърбия върна телата на жертви в косовския конфликт
24/07/2003
 
ПРИЩИНА, Косово, Сърбия-Черна Гора -- Говорителят на ООН Андреа Анджели съобщи в сряда (23 юли), че сръбските власти са върнали телата на 43 етнически албанци, убити по време на конфликта през 1998-1999 г. в Косово. Те бяха открити в масов гроб в Батаница, близо до Белград, след свалянето на режима на Милошевич. Жертвите бяха идентифицирани чрез сравняване на ДНА проби, взети от роднини. Над 800 тела са намерени досега в Сърбия.
Междувременно Русия обяви, че е изтеглила последните части на военния си контингент на Балканите в сряда. Москва държеше 1000 миротворци в Косово и Босна и Херцеговина, но ги изтегли по финансови съображения. (AФП - 23/07/03)
