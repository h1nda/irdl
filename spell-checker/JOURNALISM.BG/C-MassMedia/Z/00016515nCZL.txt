Ердоган присъства на откриването на централата на Съюза на европейските турски демократи
					07/11/2005
					 
						КЬОЛН, Германия -- Турският премиер Реджеп Тайип Ердоган бе в Кьолн, Германия, за откриването на централата на Съюза на европейските турски демократи. Групата бе основана миналата година с цел да засили интергацията на турците в европейското общество.
						Други новини -- В неделя (6 ноември) турският министър на правосъдието Джемил Чичек призова датското правителство да закрие кюрдски телевизионен канал заради подозрения във връзки със забранената Кюрдска работническа партия. Той твърди, че каналът насърчава активно етническия тероризъм и служи за рупор на организацията, считана за терористична групировка от ЕС и Съединените щати. (AП, АФП - 06/11/05)
