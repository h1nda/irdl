Прищина подкрепи ограниченията на ЕС за сръбските паспорти
					07/07/2009
					 
						ПРИЩИНА, Косово -- В понеделник (6 юли) представители на Прищина приветстваха решението на Европейската комисия (ЕК), либерализацията на визовия режим да се отнася само за граждани с точен адрес в Сърбия, но не и за граждани, живеещи на територията на Косово. Поради това жителите на Косово, притежаващи сръбски биометрични паспорти, няма да могат да се възползват от либерализацията на визовия режим на ЕС за Сърбия. Президентът Фатмир Сейдиу каза, че гражданите на Косово трябва да разберат, че трябва да подадат заявления за издаване на косовски документи.
						Други новини -- Косово и Албания възнамеряват да подпишат споразумение за границите, което ще позволи гражданите на двете държави да преминават гранична проверка на документите само в един пункт, съобщиха местните медии във вторник. Споразумението, което трябва да влезе в сила след две седмици, ще разшири системата за обслужване на едно гише от митническите служители и граничната полиция. Откакто в Албания беше открита магистралата Дуръс-Кукъс и започна туристическият сезон, задръстванията по границата са често явление. (Зери, Коха Диторе, Експрес, Лайм, Косова Сот - 07/07/09)
