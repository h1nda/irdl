Румъния ще разследва осем министри от кабинета
					26/06/2009
					 
						БУКУРЕЩ, Румъния -- Националната агенция за прозрачност (АНИ) ще започне разследване на осем министри заради несъответствия в техните имуществени декларации, обяви нейният председател Александру Маковей в четвъртък (25 юни). Осемте са най-богатите в кабинета, с активи от общо около 8 милиона евро, каза Маковей. Телевизия "Реалитатя" предположи, че начело на списъка е министърът на икономиката Адриян Видяну с лично състояние, оценявано на 2 милиона евро. Втори е министърът на транспорта Раду Берчану с 1,87 милиона евро, следван от министъра на правосъдието Каталин Предою с 1,6 милиона евро и министъра на отбраната Михай Станишоара с 250 000 евро. Всички те са членове на Либералдемократическата партия.
						Членовете на кабинета от Социалдемократическата партия имат по-малки лични състояния. Най-заможният от тях е министърът на земеделието Илие Сърбу, който е декларирал активи от 208 000 евро. Президентът Траян Бъсеску вече заяви, че няма да се поколебае да отстрани всеки министър, разследван за попълване на невярна имуществена декларация. Министър-председателят Емир Бок каза, че няма да има проблем да замени министъра за младежта Моника Якоб Ридзи, ако парламентарната комисия установи, че тя е злоупотребила с държавни средства. (Адевърул - 26/06/09; Реалитатя - 25/06/09)
