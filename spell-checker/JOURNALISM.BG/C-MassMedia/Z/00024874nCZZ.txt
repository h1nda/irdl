Бизнес: "Джонсън Контролс" откри завод за автомобилни части в Македония
					14/12/2007
					Край Скопие бе открит американски завод. Още новини от седмицата: Истанбул в готов да се превърне в бъдещ финансов център; в Хърватия ще бъде изграден нов тръбопровод за природен газ. 
					 
						
Новата фабрика на "Джонсън Контролс" бе официално открита в свободната икономическа зона в Бунарджик, Македония, в сряда (12 декември). [Томислав Георгиев]
						Американският производител на автомобилни части "Джонсън Контролс" отвори завод в Македония в сряда (12 декември). Съоръжението, намиращо се в свободната икономическа зона в Бунарджик край Скопие, първоначално ще разкрие работни места за 150 души и ще произвежда части за автомобили за продажба на германския и френския пазар. 
						*** 
						
Истанбул ще се превърне в международен финансов център със запланувани инвестиции от 2 милиарда щатски долара през следващите три години, каза във вторник (11 декември) председателят на управителният съвен на Асоциацията на турските банки, Ерсин Йозиндже. Инвестицията е първият етап от програма, осъществявана с подкрепата на турските банки и в сътрудничество с МВФ. 
						*** 
						Инвеститори внесоха предложения за закупуване на акции на стойност над 1,5 млн. евро в рамките на първоначалното публично предлагане (ППП) за "Трансгаз Медиас", Румъния, съгласно данни, публикувани в понеделник (10 декември). ППП стана най-голямата покупка на акции в историята на Букурещката фондова борса с оферта, 23,5 пъти по-голяма от първоначално заявената стойност. 
						*** 
						ЕБВР обяви в понеделник (10 декември), че ще заеме 4 млн. евро на "Ентърпрайз Програм", косовска НПО за финансиране на микро-, малки и средни предприятия. Проектът ще помогне на местните предприемачи да финансират нови или да разширят съществуващи дейности.
						*** 
						
Хърватският газопроводен оператор "Янаф" смята да инвестира общо 15 млн. евро в нов тръбопровод за природен газ през 2009 г., който трабва да заобиколи съществуващия газопровод близо до Кръчки Мост. Проектът бе пуснат в ход на фона на нарастващи опасения за сигурността и околната среда.
						*** 
						ЕБВР обяви плановете си да инвестира над 20 млн. евро през 2008 г. в албански енергийни и инфраструктурни проекти и в частния сектор. Банката ще финансира нов фонд за енергийна ефективност, предназначен да ограничи загубите в системата на електроразпределение. 
						*** 
						
Сръбският въздушен превозвач "ЮАТ Еъруейс" и черногорският “Монтенегро Еърлайнс” се договориха да си сътрудничат по споразумението за открито небе. Споразумението дава възможност на всички авиолинии от ЕС да пътуват без ограничения до всички летища в ЕС, при условие че полетите се обявяват предварително. 
						(Различни източници – 07/12/07-14/12/07)
