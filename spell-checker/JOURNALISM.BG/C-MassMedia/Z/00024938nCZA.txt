Все повече хървати отиват на ски
					21/12/2007
					Въпреки че в Хърватия няма много заснежени планини, ските стават любим зимен спорт в страната.
					От Наташа Радич за Southeast European Times от Загреб - 21/12/07
 
					 
						
Около 200 000 хървати ще се отправят към планините тази зима. [Гети Имиджис]
						След края на коледните и новогодишните празници се очаква около 200 000 хървати да се отправят към ски-пистите в Хърватия и съседните държави. Ските се превръщат в любим зимен спорт, макар че като цяло мекият климат на Хърватия ограничава броя на ски-курортите. Едва в няколко планински области има достатъчно сняг за ски. 
						Планината Медведница, която обгражда Загреб, е един от най-посещаваните уикенд курорти в момента. На 6 януари обаче, когато започва дългата зимна училищна ваканция, хърватските семейства ще отпътуват за курорти в съседни държави. 
						В най-големите италиански, австрийски и словенски курорти наричат втората седмица на януари "хърватската седмица" или "хърватското цунами" заради големия брой хърватски посетители. Те напълват курортите, макар и никой да не е сигурен дали ще има сняг. 
						Туристическите агенции казват, че австрийските ски-селища са залети от гости от Хърватия, докато броят на пътуващите до Франция и Италия бавно намалява. 
						Като правило в миналото хърватите не са били държава на любители на ски.
						През последните години обаче интересът към спорта се засили, отчасти благодарение на популярността на четирикратната олимпийска шампионка Яница Костелич, която се оттегли от състезателна дейност тази година. 
						Костелич взе това решение след десет операции на коляното и операция на щитовидната жлеза, опасявайки се, че в бъдеще може да понесе по-тежки травми. Свързаните със ските рискове обаче не отблъскват хърватите от спорта. 
						Нито фактът, че ските са скъп спорт, изискващ пътувания и закупуване на оборудване и ски-карти. 
						През пика на ски-сезона екскурзиите "ол инклузив" струват най-малко 800 до 1 000 евро. За да направят екскурзиите по достъпни, агенциите предлагат да разделят цената на редовни месечни вноски.
