УНМИК потвърди, че предстои среща между Йесен-Петерсен и Кощуница 
					05/01/2005
					 
						ПРИЩИНА, Косово, Сърбия -Черна гора -- УНМИК потвърди във вторник (4 януари), че администраторът на ООН Сьорен Йесен-Петерсен и сръбският премиер Воислав Кощуница ще се срещнат в Белград на 17 януари. Очаква се те да обсъдят въпроси, свързани със сигурността, децентрализацията и защитата на малцинствата. Координаторът на Белград за Косово Небойша Чович допълни във вторник, че Сърбия ще настоява освен това и за решаване на въпроса с прекъсването на електро-захранването за населените със сърби села в Косово. (Данас - 05/01/05; KosovaLive, Taнюг - 04/01/05)
