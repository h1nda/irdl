Югоизточно-европейската среща на върха в БиХ приема декларация за регионално сътрудничество
10/06/2003
 
САРАЕВО, Босна и Херцеговина (БиХ) -- Срещата на високо равнище в рамките на Процеса за сътрудничество в ЮИЕ приключи в понеделник (9 юни) със съвместна декларация, в която се отправя призив за регионално сътрудничество. Външните министри на държавите-участнички очертаха приоритетните направления на трансгранична помощ в сфери като сигурността, стабилността, образованието, социалната защита и икономическото развитие.Външният министър на БиХ Младен Иванич заяви, че участниците са направили избор в полза на засилване на трансграничните връзки в региона. Форумът е подчертал значението на процесите на интеграция в ЕС и НАТО. (Онаса, Дневни Аваз, Би Би Си - 10/06/03)
