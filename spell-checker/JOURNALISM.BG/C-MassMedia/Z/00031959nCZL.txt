Албанската полиция конфискува незаконни моторни лодки по крайбрежието на Вльора
					12/10/2009
					 
						ТИРАНА, Албания -- При операция в събота (10 октомври) граничната полиция конфискува две моторни лодки по крайбрежието на Вльора. Лодките бяха конфискувани поради това, че плават без изправни документи в албански води. Полицейските патрули в района станаха по-интензивни след юни, когато брегът отново бе открит за стопанска дейност след тригодишна забрана, наложена от сегашното управление на Демократическата партия. Бреговата линия на Албания е сериозен проблем от началото на 90-те години на миналия век поради незаконната имиграция и контрабандата на наркотици. (АТШ, Шекули, Лайм - 11/10/09)
