Япония ще финансира изграждането на два моста в Република Сръбска 
					
				
					23/08/2004
				
				 
					
							БАНЯ ЛУКА, Босна и Херцеговина (БиХ) – Японското правителство ще финансира изграждането на два нови моста в Република Сръбска (РС), според съобщение от неделя (22 август), направено от държавната пътностроителна и транспортна компания “Путеви РС”. Мостовете ще бъдат построени в Добой и Дервента. Очаква се премиерът на РС Драган Микеревич и министърът на транспорта и съобщенията Драган Солая да подпишат споразумението тази седмица по време на посещение в Япония. (Фена - 22/08/04)
