Косово заплаши със сила, ако бъде провокирано от сръбските паралелни структури 
					08/09/2010
					 
						ПРИЩИНА, Косово -- Властите в Косово се зарекоха да отговорят със сила на всяка провокация от страна на незаконните сръбски паралелни структури в Северно Косово. Реакцията на вътрешното министерство от вторник (7 септември) дойде ден след като висш представител на сръбското министерство на вътрешните работи се съгласи по време на митинг в Звечан - близо до Митровица - да засили патрулите и евентуално да се проведат нападения срещу специалните полицейски части на Косово, ако те се появят в северната част. „Ако станем обект на каквото и да било нападение, ще отговорим на същия език”, каза във вторник вътрешният министър на Косово Байрам Реджепи. Той добави, че косовската полиция, ЮЛЕКС и КФОР имат капацитета да поддържат сигурността, законността и реда. 
						Междувременно Асоциацията на сръбските общини в Косово прие във вторник в Звечан декларация в защита на Косово като неделима част от Сърбия. В документа се заявява, че косовските сърби са граждани на Сърбия, и се изразява загриженост във връзка с възможността да бъдат заменени преговорите за статута между Прищина и Белград с преговори по технически въпроси. Според декларацията всяка подобна промяна на политиката на Сърбия ще означава приемане на Плана Ахтисаари. (Koha.Net, РТК, Косовапрес, Бета, Б92, Зери - 07/09/10)
