Наводнения отнеха живота на 23-ма души в Румъния 
					30/06/2010
					 
						БУКУРЕЩ, Румъния -- Двадесет и трима души са загинали по време на наводненията, причинени от проливните дъждове през изминалата седмица, а девет други са изчезнали, съобщиха местните медии във вторник (29 юни). Тринадесет от жертвите са загинали в понеделник и вторник. Положението е най-тежко в североизточните райони, където реките излизат от коритата си и наводняват домове и ниви. Дунав е достигнал критични стойности на нивото си в някои райони. В съседна България беше обявено извънредно положение в градовете, разположени по реката. (АФП, Hotnews.ro, АП, Ройтерс - 29/06/10)
