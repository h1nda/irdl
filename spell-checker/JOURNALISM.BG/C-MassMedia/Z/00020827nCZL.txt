Визовият режим за Западните Балкани ще бъде либерализиран до края на 2007 г.
					01/12/2006
					 
						БРЮКСЕЛ, Белгия -- В четвъртък (30 ноември) ЕС откри преговорите по споразуменията за визов режим и реадмисия със страните от Западните Балкани. В свое обръщение към делегациите, представляващи Албания, Босна и Херцеговина, Македония, Черна гора и Сърбия, еврокомисарят по правосъдието Франко Фратини заяви, че страните могат да очакват облекчаване на визовите режими до края на следващата година, тъй като са демонстрирали политическа решимост да изпълнят всички препоръки на ЕС, свързани с визите. Същевременно той ги призова да направят документите по-сигурни и да издават биометрични паспорти. (Победа - 01/12/06; A1 TВ, РТРС, Танюг, ДПА - 30/11/06)
