Дол от ЕНП призова Албания да продължи реформите
					25/06/2010
					 
						ТИРАНА, Албания -- Председателят на групата на Европейската народна партия (ЕНП) в Европейския парламент (ЕП), Жозеф Дол, напомни в четвъртък (24 юни) на политиците в Тирана, че реформите трябва да продължат. След среща с премиера Сали Бериша Дол каза, че ЕП е помогнал да се прекрати парламентарният бойкот на опозиционната Социалистическа партия, но не може да диктува законодателството. "Албания се нуждае от функционираща демокрация и следователно от ефективно правителство и опозиция. Сегашната опозиция обаче, с обструкционисткото си поведение, не приема сериозно своите отговорности и не дава приноса си към необходимата политическа и законодателна дейност," каза Дол. Бериша потвърди, че всички искания на опозицията ще бъдат взети под внимание, тъй като парламентът се нуждае от всички депутати, за да приеме свързаното с ЕС законодателство. (Шекули, Топ Чанъл, Клан, Алсат - 24/06/10)
