В Албания беше създадена нова дясна коалиция
					28/01/2009
					 
						ТИРАНА, Албания -- Три малки партии в парламента създадоха нова дясна коалиция, наречена "Полюс на свободата", съобщиха местните медии във вторник (27 януари). Новата група включва Християндемократическата партия, Движението за национално развитие и Новата партия за законност и справедливост. Новата коалиция твърди, че ще се опита да привлече депутати, други политически партии и социални групи, които традиционно се смятат за десни, включително партията Национален фронт.
						Други новини от вторник -- Апелативният съд не успя да разгледа делото на външния министър Лулзим Баша, който отговаря по обвинения в корупция и злоупотреба с власт. Според съобщенията в медиите двама от членовете на състава са си направили отвод преди заседанието, като са се позовали на конфликт на интереси с друго дело, включващо единия от подсъдимите. Те са настоявали също, че делото трябва да бъде поето от Върховния съд. Делото беше прехвърлено в Апелативния съд, след като съда от по-ниска инстанция свали обвиненията от Баша по процедурни причини. Баша отговаря по обвинения в корупция във връзка с тръжна процедура за изграждането на част от автомагистралата Дуръс - Кукеш през 2006 г., когато той беше министър на транспорта и комуникациите. (BalkanWeb, Старт, Топ Ченъл, Старт, Телеграфи, Нюз 24 - 27/01/09)
