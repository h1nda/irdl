Хърватия повдигна обвинения срещу сърбин, оправдан от Трибунала на ООН
					28/11/2007
					 
						ЗАГРЕБ, Хърватия -- Прокуратурата съобщи във вторник (27 ноември), че е повдигнала обвинения срещу бивш офицер от югославската армия по обвинения във военни престъпления въпреки оправдаването му от Трибунала на ООН. Представители на съда заявиха, че съществуват нови доказателства, които показват, че Мирослав Радич е наредил на членове на сръбски полувоенни формирования да извършат военни престъпления във Вуковар, когато градът бе завзет от сръбските сили през ноември 1991 г. Той бе обвинен също и за това, че е стрелял в главата на хърватски военнопленник пред деца. През септември Трибуналът на ООН за военни престъпления оправда Радич по подобни обвинения, свързани с убийството на 200 хървати във Вуковар, което предизвика вълна от възмущение в Хърватия. (АП, Дневник, Net.hr, ХИНА - 27/11/07)
