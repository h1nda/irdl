Повдигнати са обвинения срещу бивш ръководител на мисията на Хърватия в ООН
					01/12/2009
					 
						ЗАГРЕБ, Хърватия -- Службата за борба с корупцията УСКОК е обвинила Невен Юрица, бивш ръководител на мисията на Хърватия в ООН, в злоупотреба с власт и присвояване на най-малко 79 000 евро. Повдигнатите в понеделник (30 ноември) обвинения произтичат от разследване, продължило почти пет месеца. Твърди се, че в периода 2007-2008 г. Юрица е използвал държавни средства за частни разноски. През април тази година той поиска да бъде освободен от поста си по здравословни причини. Министерството на външните работи и европейската интеграция затегна контрола над разходите на мисията в ООН в края на юни, след като бяха открити нередности. (ХРТ, ХИНА, Пословни, Вечерни Лист - 30/11/09)
