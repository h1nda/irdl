Сърбин сред "Черните звезди"
					07/06/2010
					Как ще издържи Ненад Глишич, преводач на
						футболния отбор на Гана, на първия мач срещу Сърбия на Световното
						първенство?
					От Милена Петрович за Southeast European Times в
						Белград -- 07/06/10
 
					 
						
Капитанът на тима на Гана Стивън Апиа, Глишич и
						нападателят Джуниър Агого. [Снимката е предоставена от Ненад Глишич]
						Ако сте завършили английска филология в
						Сърбия, обикновено ще работите като учители или преводачи в една от многото
						международни организации. Това правило обаче не важи за Ненад Глишич,
						официален преводач на националния футболен отбор на Гана. 
						Когато бе поканен на интервю за работа преди
						няколко години, той дори не можеше да мечтае да отиде в Африка като
						сътрудник на Милован Райевац, треньор на националния футболен отбор на Гана.
					
						Онова, което най-малко очакваше, бе да бъде
						част от историческия успех на Гана - класирането за Световното първенство по
						футбол 2010 г., което започва на 11 юни в Южна Африка. На фона на футболната
						треска в света Глишич намери време за интервю за SETimes.
					
						
						SETimes: Как се озовахте в Гана? 
						
						Недад Глишич: Съдията на националния отбор на Гана е сърбин -
						Милован Райевац. Тъй като там официалният език е английски, той се нуждаеше
						от преводач, който разбира от футбол и познава по добре терминологията. През
						двете години, откакто сме там, ние постигнахме доста успехи и успяхме да се
						класираме за бъдещия световен шампионат. Спечелихме и два сребърни медала на
						Шампионата на Африка и Африканската купа на нациите. 
						
Страната нарече отбора "Черни звезди". [Гети
						Имиджис]
						
						SETimes: Какво очакват хората в Гана от своя футболен отбор на
						Световното първенство? 
						
						Глишич: Футболът безспорно е най-популярният спорт в Гана.
						Други спортове практически не съществуват. Очакванията на хората винаги са
						високи - те нарекоха отбора си "Черни звезди". Играчите се радват на голямо
						уважение в страната си и хората се надяват, че те ще се представят достойно
						за името си. 
						Всички мечтаят Гана да спечели купата. В
						същото време те са много горди, че за пръв път в историята Световното
						първенство се провежда на африканска земя. Футболът им помага да забравят
						екзистенциалните проблеми, които имат и победите са най-голямата им радост.
					
						
						SETimes: Кажете ни нещо повече за подготовката на националния
						отбор на Гана. Какво могат да постигнат в това първенство? 
						
Глишич със защитника на отбора на Гана Джон
						Пейнтсил. [Снимката е предоставена от Ненад Глишич]
						
						Глишич: Подготовката бе в Париж, след което играхме приятелски
						мач с Холандия в Ротердам и с Латвия в Лондон. Сега планираме да се отправим
						към Южна Африка. Групата ни на шампионата е доста силна, ще трябва да играем
						срещу Сърбия, Австралия и Германия. Отборът на Гана е съставен от
						забележителни футболисти, които играят в най-силните отбори в света -
						Англия, Италия, Германия и Франция. 
						Например Съли Мунтари спечели Шампионската
						лига с "Интернационале" (Милано), а Майкъл Есиен английския шампионат с
						"Челси" (Лондон). 
						Главната цел е да стигнем до първите две места
						в групата и да се класираме за полуфиналите. Ще действаме стъпка по стъпка.
						Всички в отбора са оптимисти и всички вярваме, че можем да стигнем далеч на
						Световното първенство 2010 г. 
						
						SETimes: Каква бе реакцията на треньора Райевац, когато разбра,
						че Гана е в една и съща група със Сърбия? 
						
						Глишич: Разбира се, той не искаше да бъдем в една и съща група
						със Сърбия, но все пак той е професионалист и трябва да се справя с всички
						непредвидени и понякога неприятни обстоятелства. Обаче той определено иска
						да види и Гана и Сърбия на полуфиналите. 
						
						SETimes: Как вие лично ще действате по време на този мач? Преди
						мача със Сърбия бихте ли могли да направите "случаен" погрешен превод на
						инструкциите на Райевац към футболистите? 
						
						Глишич: Това е смешно! Трябва да ви кажа, че няма никакво място
						за емоции в това, което правя. Както преди ще се опитам да свърша работата
						си максимално добре и професионално, тъй като нека да сме честни, не може да
						се живее от патриотизъм. И отново, ако говорим за очаквания бих се радвал да
						видя и двата отбора в следващия кръг на първенството и искрено искам да
						пожелая всичко най-хубаво на сръбския отбор. 
						
						SETimes: Един от най-великите футболни мениджъри днес Хосе
						Муриньо започна кариерата си като преводач. Имате ли планове да станете
						треньор в някакъв момент в бъдеще? 
						
						Глишич: Е, човек никога не знае какво ще му донесе следващият
						ден! В момента не мисля за подобно нещо, тъй като вярвам, че то е много
						трудно и изисква много жертви. А също е и много стресиращо. Честно казано,
						не мога да си представя, че ще правя нещо подобно, поне не и в близко
						бъдеще.
