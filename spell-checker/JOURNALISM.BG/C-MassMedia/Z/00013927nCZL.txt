Сръбски и косовски официални представители обсъждат въпроси, свързани с изчезналите лица
					17/03/2005
					 
						БЕЛГРАД, Сърбия и Черна гора -- Сръбски и косовски официални представители се срещнаха в Белград в сряда (16 март), за да обсъдят въпроса за лицата, които все още се водят за изчезнали след конфликта от 1998-1999 г. Това бе първата среща по технически въпроси между двете страни за повече от година. Официален представител от Международния комитет на Червения кръст, който посредничи в преговорите, заяви, че те са "важна стъпка напред в процес, който се надяваме да донесе яснота за хиляди семейства." Участниците заявиха, че са изготвили рамка за решаване на проблема. (Данас, Политика - 17/03/05; КосоваЛайв, Бета, Танюг, Би Би Си Нюз - 16/03/05)
