Koсовската полиция арестува избягал затворник
					06/09/2010
					 
						ПРИЩИНА, Koсово -- Полицията арестува в неделя (5 септември) Лирим Якупи, избягал преди три години от затвор в Косово. Якупи с прякор "Нацистки командир" е бил осъден във връзка с няколко нападения срещу силите за сигурност в Македония и Сърбия. Полицията открила две ръчни гранати, автомат АК-47 и два пистолета при обиск на къщата му. Якупи избягал заедно с шестима други опасни затворници през август 2007 г. (РТС, Taнюг, Б92, ФоНет, Teлеграфи - 05/09/10)
