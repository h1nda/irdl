ЕК осъди убийството на скандален български радиоводещ
					06/01/2010
					 
						БРЮКСЕЛ, Белгия -- Във вторник (5 януари) говорителят на Европейската комисия (ЕК) Марк Грей осъди убийството на скандален български радиоводещ, за когото се смята, че е свързан с организираната престъпност. Боби Цанков, който напоследък пишеше книги за мафията и беше обект на няколко съдебни дела за незаконно присвояване, беше застрелян около обяд във вторник посред бял ден в оживения център на София. Неговите двама охранители бяха ранени. Грей каза, че всяко убийство е неприемливо, и призова за допълнителни мерки срещу подобни инциденти. Той изрази надежда, че властите ще изправят извършителите пред съда възможно най-бързо. Трима души бяха арестувани. (БТА, Дневник, Актуално, Фокус, Дарик - 05/01/10)
