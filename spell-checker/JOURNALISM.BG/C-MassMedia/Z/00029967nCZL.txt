Инцко призова ФБиХ да намали държавните разходи
					16/04/2009
					 
						САРАЕВО, Босна и Херцеговина (БиХ) -- Върховният представител Валентин Инцко призова властите във Федерация БиХ (ФБиХ) да намалят държавните разходи, за да гарантират финансова стабилност и да отговорят на изискванията на МВФ. По време на среща с лидерите на ФБиХ, включително с президента Боряна Кристо и министър-председателя Неджад Бранкович във вторник (15 април), Инцко подчерта нуждата от фискална консолидация. Той предупреди, че ако ФБиХ не вземе мерки за намаляване на разходите и за справяне с икономическата криза, това може да има опасни последици. Той приветства също така предложението за създаването на Фискален съвет на ниво ФБиХ, подобен на този на държавно ниво, който да включва представители на автономните области и кантоните. (Дневни Аваз, Фена - 15/04/09)
