Хърватска има големи очаквания за още един успешен туристически сезон
07/07/2003
&lt;FONT size="1" color="gray" face="verdana"&gt;Дубровник, Хърватска [снимка: Харис Мемия]&lt;/font&gt;&lt;br&gt;&lt;br&gt;
Някога популярното сред европейците като туристически маршрут Хърватско крайбрежие през 90-те години не бе посещавано от летовници. Днес Хърватска преживява ренесанс - туристите преоткриват очарованието на тази перла на европейското Средиземноморие.
Наташа Радич за кореспондентското бюро на Southeast European Times в Загреб - 07/07/03
 
 
Хърватите се надяват, че идния летен сезон ще бъде сполучлив и туристическия наплив съществено ще се отрази на икономиката. Министерството на туризма разчита, че през 2003г. постъпленията ще са повече от 4,5 милиона щатски долара. Въпреки спекулацията относно войната в Ирак и нейният ефект върху туризма, сега изглежда, че страховете са били преувеличени. След като сезонът е в разгара си и пристигат първите организирани групи, предварителните данни сочат, че има сериозни основания за оптимизъм.
Запълнената по време на Великденските празници леглова база е добър признак за успех на туризма през юли и август - пиковите месеци на Адриатическото крайбрежие. Както и преди, най-много туристи идват от съседните страни - Италия, Чехия, Полша, Унгария и Германия. Освен това, в Хърватска се връщат и туристите от по-отдалечените европейски страни. В продължение на първите юнски месеци групи от Скандинавия и Обединеното кралство посетиха прочутите хърватски курорти на островите Крък, Брач, Хвар, Паг и полуостров Истра, а също така знаменития Стар град в Дубровник в най-южната част на страната.
100 000 работни места в Хърватска пряко или косвено са свързани с туризма. Туризмът е ключов отрасъл от гледна точка на финансовите постъпленията и работни места. Ето защо хърватското правителство се старае в тясно сътрудничество с частния сектор да подпомага и да стимулира ръста във всички направления на индустрията. По време на летните месеци нивото на безработицата пада, тъй като хората намират работа по крайбрежието.
Освен това, за модернизирането и разширяването на хотелската база, частното хотелиерство и къмпингите Хърватска е поканила чужди и вътрешни и инвеститори. Множество фирми, чужди хотелски вериги и бизнесмени вече са проявили интерес. Те, обаче, са изправени пред административните бариери, които затрудняват бързото сключване на сделки. Ето защо много от чуждите инвеститори все още трябва да се запасят с търпение и да набавят допълнителна документация, ако държат да вложат парите си в съществуващите обекти. По тази причина Министерството на туризма се старае да улесни и да насърчи чуждите инвестиции в хърватския туризъм.
Изправена пред жестоката конкуренция на Средиземноморието, Хърватска цели да стане един познат и спокоен оазис, който да дава възможност на летовниците да се насладят на прекрасния крайморски пейзаж, без да пътуват надалече. Страната е безопасна, леснодостъпна по въздух, море и суша, а цените са сравнително ниски. Ръководните институции на туризма са разработили специален рекламен план, който изгражда имиджа на Хърватска като една малка страна, предлагаща страхотна почивка - една европейска перла с хиляди острови. Изгледите на хърватските пейзажи и морски курорти целогодишно се излъчват по главните телевизионни канали.
Страната стана популярно място за летен отдих не само за туристи от цяла Европа, но и за огромен брой знаменитости, които тепърва откриват хърватското крайбрежие на Адриатическо море. Политици, бизнесмени, артисти и художници, дори кралски особи, например, краля на Белгия, доплуваха до Адриатика със своите яхти. Покорени от красотата на страната, много от тях ще се върнат и тази година.
Едва наскоро Хърватска напълно възстанови туризма и икономиката си след военната разруха. По време на конфликта много от крайбрежните хотели бяха използвани като подслон за бежанци. Правителството е разработило план за реконструкция и обзавеждане на хотелите, за да може капацитета им да се използва за туризма.
Хърватска има чисти морета с чудесна плажна ивица, повече от 1000 острова, девствена природа, древни паметници и богато културно наследие. Човек може да се наслади на възхитителната кухня със зехтин и традиционни домашни подправки, както и на висококачествени вина на цени, по-умерени в сравнение с тези в Западна Европа. Всяка година страната се старае да предложи все повече забавления - културни мероприятия, концерти под открито небе, кинофестивали, музикални представления и развлекателни програми.
През тази година ще влязат в строй няколко крупни обекта и ще станат ясни резултатите от подобряването на инфраструктурата. До края на юни в Хърватска ще бъдат завършени над 100 км автомагистрали, което ще улесни туристите, пътуващи към морските курорти. Това е само част от крупномащабното начинание, което Хърватска предприе преди няколко години. През 2005 г. се планира да бъде завършен строежа на автомагистралата, която ще свързва севера и юга на страната. Проектът ще струва 2,2 милиона щатски долара, а за неговото изпълнение ще бъдат привлечени над 20000 работници, инженери и архитекти.
