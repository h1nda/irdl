НАТО иска от Турция войски и помощ за Афганистан
24/10/2003
 
АНКАРА, Турция -- Генералният секретар на НАТО лорд Джордж Робъртсън каза пред репортери в Анкара в четвъртък (23 октомври), че е поискал от турското правителство да осигури войски и специални подразделения за възстановителни работи за мисията на алианса в Афганистан. Той отбеляза също така, че Анкара разполага със значителен опит в събирането на разузнавателни сведения и в операции на жандармерията, които също биха били добре дошли. Турция командва международните сили в Кабул в продължение на шест месеца през 2002 г. и все още поддържа свое подразделение там. Робъртсън е на прощална обиколка, тъй като неговият мандат изтича в края на годината. Той очаква също така и потвърждение, че Турция ще изпрати мироопазващи сили в Ирак. (АФП, Анадолска агенция, НТВ, TРT 2 - 23/10/03)
