АИ иска Косово да разследва ареста на Курти
					20/06/2010
					 
						ПРИЩИНА, Koсово -- Организацията за защита на човешките права "Амнести Интърнешънъл" (АИ) призова властите на Косово в петък (18 юни) да разследват твърденията за "прекалена употреба на сила" при арестуването на лидера на движението "Ветевендосе" (Самоопределение) Албин Курти. Курти бе задържан на 12 юни, но бе освободен два дни по-късно. В петък АК заяви, че Прищина трябва "да започне разследване на твърденията за прекалено използване на сила и малтретиране от страна на косовската специална полицейска част по време на арестуването на Курти. Според съобщенията полицията е използвала сълзотворен газ и сила, за да разпръсне група поддръжници, които се събрали, за да попречат на задържането на своя лидер. (AФП, Амнести Интърнешънъл - 18/06/10)
