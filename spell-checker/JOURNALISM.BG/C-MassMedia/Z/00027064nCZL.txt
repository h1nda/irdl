САЩ ще осигурят безвизов режим за гърците
					14/07/2008
					 
						АТИНА, Гърция -- Според репортажи в местните медии гръцките граждани скоро ще имат възможност да пътуват до Съединените щати без виза във връзка с приключването на преговорите за включване на Гърция в Програмата на САЩ за безвизов режим до края на юли. Американският държавен секретар Кондолиза Райс и гръцкият външен министър Дора Бакоянис са се договорили по въпроса по време на среща в Берлин на 24 юни, писа в събота (12 юли) всекидневникът "Та Неа". Очаква се преговорите да завършат с изготвяне на меморандум за разбирателство, който да бъде изпратен в гръцкия парламент за ратифициране. Досега преговорите бяха възпрепятствани от разногласията относно достъпа до лични данни на заподозрени във връзки в терористични организации. Според съобщенията Гърция настоява меморандумът за разбирателство да не бъде в сила след сключването на съответното споразумение между Съединените щати и ЕС. Гърция е единствената от 15-те първоначални страни, членки на ЕС, чиито граждани се нуждаят от входна виза за Съединените щати. (In.news, Та Неа, Катимерини, АНА-МПА - 12/07/08)
