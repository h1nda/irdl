Бомбени заплахи стреснаха Атина
					16/10/2007
					 
						АТИНА, Гърция -- Телефонни обаждания със заплахи за поставени бомби накараха властите да евакуират подземна станция на метрото в понеделник вечерта (15 октомври) и министерството на заетостта в понеделник сутринта. На никое от двете места не бе намерено нищо.
						Късно вечерта в неделя друга бомбена заплаха принуди самолет, летящ от остров Кос за Амстердам с 288 пасажери на борда, да извърши аварийно кацане. След претърсване на самолета той продължи полета си към Холандия. Полицията съобщи, че гръцки гражданин, който не е бил допуснат на борда за полета, е заподозрян в отправянето на телефонната заплаха. (Катимерини - 16/10/07; ЕРТ, NewsIn, Фокус - 15/10/07)
