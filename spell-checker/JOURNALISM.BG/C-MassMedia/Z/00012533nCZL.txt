Страните от ЮИЕ провеждат антитерористично учение
					04/11/2004
					 
						ТИРАНА, Албания -- Девет страни от Югоизточна Европа провеждат съвместно военно учение, включващо ответни действия при терористични нападения и мащабни природни бедствия, съобщиха в сряда (3 ноември) албанските власти. Албания, България, Хърватия, Гърция, Италия, Македония, Румъния, Словения и Турция участват в програмата, наречена "Симулационна мрежа на страните от Югоизточна Европа". Учението, което ще продължи до 12 ноември, е организирано по програмата на НАТО "Партньорство за мир".
						Други новини: Любляна ще бъде домакин на годишната среща от Процеса на срещи на министрите на отбраната от Югоизточна Европа, която започва в петък. Министрите на отбраната от региона ще разискват дейности и събития, свързани с Бригада "Югоизточна Европа" и нейния бюджет. (AП, Българско национално радио, Уеб-сайт на българското министерство на отбраната - 03/11/04)
