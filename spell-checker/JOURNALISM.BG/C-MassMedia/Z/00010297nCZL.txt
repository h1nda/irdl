Македонският министър на отбраната хвали елитно подразделение
28/03/2004
 
СКОПИЕ, Македония -- Македонският министър на отбраната Владо Бучковски похвали работата на подразделението за специални операции, известно като "Вълците". По време на церемония по случай 10-та годишнина от създаването им той характеризира "Вълците" като "най-елитното, най-професионалното и най-мобилното подразделение в историята на Македония" и добави, че то отговаря на изискванията за "леки и гъвкави, но стратегически разположени и мобилни армейски сили, които също ще бъдат използвани за операции извън границите на Македония". (MИA - 26/03/04)
