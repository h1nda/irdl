Американски дипломат: Сътрудничеството ще доведе до арестуването на Караджич и Младич
		11/08/2005
		 
			БАНЯ ЛУКА, Босна и Херцеговина (БиХ) -- Американският посланик в БиХ Дъглас Макелхейни заяви, че истинско сътрудничество от страна на Република Сръбска (РС) и Сърбия с трибунала на ООН за военни престъпления ще доведе до залавянето на обвиняемите Радован Караджич и Ратко Младич. В интервю в четвъртък (11 август) в "Независне новине", Макелхейни отбеляза "очевидния" натиск, оказван напоследък за арестуването на двамата обвинени във военни престъпления и заяви, че международната общност и САЩ разбиват мрежите, които поддържат укриващите се от закона обвиняеми. Както благодарение на обединените усилия на РС, на сръбските власти и на международната общност бе арестуван Милан Лукич в Аржентина в началото на тази седмица, така подобни усилия могат да доведат до арестуването на Караджич и Младич, заяви Макелхейни. 
			В сряда Държавният департамент на САЩ направи официално изявление, в което високо оценява усилията на аржентинското правителство за арестуването на Лукич. Босненският сърбин, който е бивш командващ военизирана групировка, е обвинен в убийството на 150 мюсюлмани в БиХ между 1992 and 1994 г. (Независне новине - 11/08/05; Прес рилийз на Държавния департамент на САЩ - 10/08/05)
