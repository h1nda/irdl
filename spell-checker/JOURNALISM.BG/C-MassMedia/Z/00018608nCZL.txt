Загреб отрича полицията да е съветвала сръбски репортери да избягват Осиек
					17/05/2006
					 
						ЗАГРЕБ, Хърватия -- Вътрешният министър Ивица Кирин и Окръжното полицейско управление в Осиек-Баранда единодушно отрекоха във вторник (16 май) обвиненията в медиите, че полицията е посъветвала сръбски журналисти да не ходят в Осиек по причини, свързани със сигурността. Изявлението бе направено ден, след като загребски медии съобщиха, че сръбска делегация, съставена от представители на специалния отдел за военни престъпления на Белградската прокуратура и репортери, е отменила заплануваното си пътуване до Осиек, след като хърватските гранични служби са ги посъветвали да не го правят по причини, свързани с тяхната сигурност. Окръжното полицейско управление в Осиек-Баранда обяви, че главната причина сръбските представители да не отидат в Осиек е била забавяне в графика им. (Вечерни Лист, Нови Лист - 17/05/06; ХИНА, ХРТ - 16/05/06)
