Гърция одобрява плана на Анан за Кипър, Турция е разочарована
14/11/2002
 
АТИНА, Гърция -- Министър-председателят Костас Симитис настоя правителството в сряда (13 ноември) да подходи спокойно и прагматично към оценяването на плана на Генералния секретар на ООН Кофи Анан за решаване на кипърския въпрос, като го нарече вероятно последния шанс за решение. Но Дервиш Ероглу, министър-председател на Севернокипърската турска република беше скептичен, като каза, че планът е неясен по отношение суверенитета на бъдещите държави и че изисква сериозни компромиси относно въпросите за собствеността и териториите. Той поиска повече време да се запознае с документа. Анан беше помолил страните да отговорят до 18 ноември. (Агенция Анадолу, Катимерини, АНА - 13/11/02)
