Двама членове на бившия македонски кабинет са обвинени в присвояване на средства
					06/10/2006
					 
						СКОПИЕ, Македония -- В четвъртък (5 октомври) вътрешното министерство обвини бившия вицепремиер Радмила Шекеринска и бившия премиер, а сега президент, Бранко Цървенковски в злоупотреби със служебно положение във връзка със сделка, подписана с "Майкрософт Корпорейшън" преди три години. Вътрешното министерство твърди също, че в резултат на договора държавният бюджет е претърпял сериозни загуби. Те са предали делото на държавната прокуратура. Вътрешното министерство твърди още, че са били присвоени големи суми от чуждестранна помощ и по-специално средства, предоставени от ЕС и USAID. Пресслужбата на Цървенковски отхвърли обвиненията като "политически памфлет". Посолствата на САЩ, ЕС и Великобритания в Скопие също публикуваха изявления, в които отричат обвиненията. (Макфакс, A1 TВ, MИA - 05/10/06)
