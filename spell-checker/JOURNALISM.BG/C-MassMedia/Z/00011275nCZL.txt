САЩ оценяват високо усилията на Албания в борбата против тероризма
25/06/2004
 
ТИРАНА, Албания -- Усилията на правителството в борбата с тероризма бяха високо оценени от Съединените щати, съобщи местната преса в петък (25 юни). В съобщенията се цитира изявление на американския държавен секретар Колин Пауъл, който отбелязва, че в доклада "Модели на глобалния тероризъм, 2003 г." Албания се посочва, като страна, поела главна роля в борбата с тероризма. "Независимо от ограничените си ресурси Албания оказа значителна подкрепа на американските и международни инициативи срещу тероризма," се казва в доклада. Той добавя, че както законодателните инициативи, така и правителствените мерки са дали резултат.
Други новини: Албанската полиция обяви арестуването на петима и краткосрочното задържане на поне още 12 души в рамките на операция по разбиването на голяма верига за контрабанда на наркотици. Танцьорът Инис Гьони бил сред заподозрените, според шефа на полицията Байрам Ибрай, който заяви, че бандата е пренасяла контрабандно хероин от Азия към Запада. (Албейниън дейли нюз - 25/06/04; AФП - 24/06/04)
