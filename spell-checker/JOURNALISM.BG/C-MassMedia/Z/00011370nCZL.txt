Звезда от НБА ще носи олимпийския факел в Истанбул
05/07/2004
 
ИСТАНБУЛ, Турция -- Нападателят на Детройт Пистънс Мехмет Окур е сред водещите турски спортисти, общественици и хора на изкуството, които ще носят олимпийския факел по улиците на Истанбул във вторник (6 юли). Той напусна Турция през 2001 г., за да играе баскетбол в САЩ и стана първият турчин, спечелил титлата на НБА. Освен него, факелът ще носи и Наим Сюлейманоглу, роденият в България турски щангист, завоювал рекордните три златни медала на три последователни олимпиади. (АП - 04/07/04)
