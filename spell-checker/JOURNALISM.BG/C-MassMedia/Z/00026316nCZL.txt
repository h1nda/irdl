Повече от 500 души бяха арестувани по време на демонстрациите за Първи май в Истанбул
					02/05/2008
					 
						AНКАРА, Турция -- Полицията арестува 505 души по време на първомайската демонстрация в Истанбул в четвъртък (1 май), която бе помрачена от сблъсъци между силите за сигурност и демонстрантите. Осем души бяха леко ранени. Демонстрацията се проведе въпреки забраната за провеждането й на главния площад в Истанбул, Таксим. Синдикатите бяха взели решение срещу излизането на площада поради силното полицейско присъствие там. Група демонстранти, които се бяха опитали да стигнат до Таксим по-рано през деня, бяха спрени от водни струи и сълзотворен газ.
						Други новини - Председателят на прокюрдската Партия на демократическото общество (ПДО), Нуретин Демиртас подаде оставка в четвъртък. Полицията го арестува през ноември за това, че е представил фалшив медицински документ, за да избегне задължителната военна служба. Преди два дни, съдът го освободи, но само за да започне военната му подготовка. Лидерите на ПДО сега планират да изберат временен председател. Един от възможните кандидати е братът на Демиртас, Селанхатин. (Осведомителна агенция Анадолу, Ройтерс, AП, Хабертурк, ИТАР-ТАСС, НТВ, Радикал, Търкиш Прес, Хюриет - 01/05/08)
