Наука и технологии: Според учените виното е полезно за здравето
					19/03/2007
					Екип, ръководен от професор от Университета в Тесалия, твърди, че няколко чаши вино на седмица са полезни за здравето. Още от наука и технологии тази седмица: Албания осигурява документи за търгове онлайн, а Македония планира да осигури повече от 100 000 компютри за своите училища.
					
 
					 
						
Екип от гръцки учени откри, че гроздето, както и бялото и червеното вино, съдържа растителни полифеноли, които влияят позитивно върху човешките клетки, бактерии и ензими. [Архив]
						Редовната консумация на няколко чаши вино седмично оказва положително влияние върху здравето на човека и може да помогне в борбата срещу туморите, според изследване на екип от гръцки учени. Резултатите от изследванията бяха предсавени на изложението на храни и напитки "Детроп" в Солун миналата седмица. Координаторът на проекта, професорът по биохимия от Университета в Солун Димитрис Куретас, заяви, че неговият екип работи по това изследване от 2004 г. Те са открили, че гроздето и съответно бялото и червеното вино, съдържат растителни полифеноли, които влияят позитивно върху човешките клетки, бактерии и ензими. 
						*** 
						Компании, които се интересуват от търгове в Албания ще могат да получават цялата необходима документация онлайн, по силата на съвместен проект на албанското правителство и ААМР. Преди това компаниите трябваше да купуват съответната документация от Агенцията за публични търгове, докато сега материалите ще се намират безплатно на интернет сайта на Агенцията. 
						*** 
						Най-голямата швейцарска телефонна компания "Суиском АГ" планира да инвестира повече от 62 милиона евро за три години в градски интернет мрежи в страните от Източна Европа, включително Полша, България, Румъния и Украйна, съобщи директорът Карстен Шлотер в сряда (14 март). Компанията също обмисла възможността за придобиване на по-малки местни компании за информационни технологии, за да стимулира своя отдел за решения, който осигурява мрежови и технологични услуги на бизнес потребители. 
						*** 
						
Черна гора ще получи първата си топографска дигитална карта, както и база данни за урбанизация и пространствено планиране в рамките на съвместен проект на правителството на Черна гора и на Международната агенция за сътрудничество на Япония. Приключването на проекта бе обявено във вторник (13 март). 
						*** 
						
 Македонското правителство официално даде ход на програмата "Компютър за всеки ученик" на 13 март. Кабинетът обяви публичен търг за доставката на 100 000 компютри за началните и средни училища, които ще бъдат доставени до края н а 2007 г. и в началото на 2008 г. През втория етап на проекта, още 50 000 компютри ще бъдат закупени през 2009 г. Инициативата цели да помогне за компютърното обучение на ученици и да окуражи учителите да използват модерни методи и техники на преподаване. 
						
Различни източници – 12/03/07-19/03/07
