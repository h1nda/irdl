Три взрива разтърсиха Скопие
31/08/2003
 
СКОПИЕ, Македония -- Три експлозии разтърсиха Скопие късно в четвъртък (28 август). В заявление на полицията следващия ден се казва, че взривовете са станали бързо един след друг пред главната сграда на правителството, казармата и районния съд. Според местни съобщения са били използвани гранатомети от движещи се автомобили. Един войник е бил ранен при експлозията пред казармата. Никой не е поел отговорността за нападенията.
В други новини, македонският посланик в ООН Никола Димитров и гръцкият постоянен представител в ООН Адамантиос Василакис се срещнаха в събота в Ню Йорк в опит да разрешат спора за името на Македония. По информация от различни източници, не е постигнат напредък и е насрочена нова среща за по-късно тази година. (MИA - 30/08/03; Ройтерс, AФП - 29/08/03)
