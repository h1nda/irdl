Очаква се национална стачка да парализира Гърция
					11/12/2007
					 
						АТИНА, Гърция -- Обществото се готви за национална стачка в сряда (12 декември) срещу предложените пенсионни реформи, като се очаква спирането на работата сериозно да засегне страната. Няма да се извършват полети от Атина, няма да работят обществените услуги и общественият транспорт. В стачката ще участват лекари, журналисти, инженери, адвокати и банкови служители. Демонстрация в центъра на Атина, организирана с участието на най-големия гръцки профсъюз, Общата конфедерация на гръцките работници, се очаква да привлече около 100 000 протестиращи.
						Други новини -- Четири дипломатически коли са били нападнати в Атина в понеделник от лица, използвали устройства с малки газови бутилки. Две от колите са на служители от турското посолство. Другите две са собственост на персонала от посолствата на Италия и Филипините. Колите са били с дипломатически номера, но не са имали нищо, което да показва принадлежността им към определена държава. Никой не е бил наранен по време на инцидентите. (Нафтемпорики, Катимерини, Агелиофорос, Заман - 11/12/07; Ройтерс, News In, Синхуа, ЕРТ, АП - 10/12/07)
