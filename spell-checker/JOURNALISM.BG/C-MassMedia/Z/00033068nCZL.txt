Барозу подрепи кандидата за еврокомисар на България
					17/01/2010
					 
						БРЮКСЕЛ, Белгия -- Председателят на Европейската комисия (ЕК) Жозе Мануел Барозу изпрати писмо до Европейския парламент (ЕП) в петък (15 януари), заявявайки, че Румяна Желева от България притежава необходимото ниво на обща компетентност в областта на хуманитарната помощ, за да стане член на новата комисия. Желева, номинирана за еврокомисар по международното сътрудничество, хуманитарната помощ и реакция при кризи, бе критикувана заради това, че както се твърди, не е успяла да декларира вероятен конфликт на интереси и е отговорила неубедително по време на изслушването за нейната номинация.
						В писмо до Барозу Желева е потвърдила, че декларацията, която тя е представила след номинирането й, е абсолютно коректна. Българският премиер Бойко Борисов също потвърди подкрепата си за българския кандидат и заяви, че той няма да оттегли номинацията й. (Айриш Таймс, Актуално, News.bg, Пари, Стандарт, БГНЕС - 15/01/10)
