Албания удължи срока за завършване на процеса на реституция
					08/06/2006
					 
						ТИРАНА, Албания -- Парламентарната правна комисия реши във вторник (6 юни) да удължи с една година срока за приключване на процеса на реституция на недвижими имоти и даване на компенсации. Това означава, че всички подобни дела трябва да приключат до края на 2008 г. Макар удълженият срок да предоставя на собствениците повече време да упражнят правата си, депутатите признаха, че не могат да се договорят за точен режим на компенсации. (Албейниън Нюз - 08/06/06)
