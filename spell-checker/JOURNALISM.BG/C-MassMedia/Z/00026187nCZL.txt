Работни групи се срещнаха, за да обсъдят кипърското обединение
					20/04/2008
					 
						НИКОЗИЯ, Кипър -- За пръв път от четири години работни групи от експерти от общностите на кипърските турци и кипърските гърци в Кипър се срещнаха в петък (18 април), за да подготвят преговорите за обединение на разделения остров. Групите, които се състоят от учени, юристи и икономисти, планират да се срещат през ден близо до летището в Никозия, което понастоящем е под контрола на мироопазващи сили на ООН. Те ще обсъдят въпроси, свързани с потенциалното обединение като разпределението на властите, начините за укрепвана на икономическите отношения между двете общности и законодателни въпроси. По време на среща през март президентът на кипърските гърци Деметрис Кристофиас и лидерът на кипърските турци Мехмет Али Талат решиха да възобновят напълно преговорите на основата на резултатите, постигнати от работните групи. (Хюриет, - 19/04/08; РИА Новости, Сайпръс Обзървър, Уебсайт на ООН, AФП, AП, Синхуа - 18/04/08)
