Трибуналът в Хага отхвърли молбата за имунитет на Караджич
					08/04/2009
					 
						ХАГА, Холандия -- Трибуналът за военни престъпления в Хага съобщи във вторник (7 април), че неговите съдии са отхвърлили молбата на бившия босненски сръбски лидер Радован Караджич да му бъде предоставен имунитет срещу съдебно преследване въз основа на договореност, която той твърди, че е имал с бившия специален пратеник на САЩ Ричард Холбрук. Според Караджич Холбрук му е обещал през 1996 г., че няма да бъде съден от Трибунала на ООН, ако се оттегли от властта. Холбрук отрече съществуването на подобна уговорка.
						От своя страна прокурорите в Хага поискаха в понеделник обвиняемият Йовица Станишич да бъде върнат в Холандия, където да бъде подложен на лечение за психично заболяване. Бившият шеф на сръбската Държавна сигурност бе освободен в края на юни, за да се лекува във Военната академия в Белград. Прокурорите настояват, че в Белград Станишич не получава грижите, от които се нуждае. Той е обвинен, че е въоръжавал и обучавал милиции, които са извършили военни престъпления срещу хора от несръбски произход в Босна и Хърватия. (АП, РТС, ХИНА - 07/04/09)
