Крайнодясната група в ЕП се разпадна след напускането на румънците
					15/11/2007
					 
						СТРАСБУРГ, Франция -- Крайнодясната фракция в Европейския парламент (ЕП) се разпадна в сряда (13 ноември), след като румънските й членове я напуснаха заради неотдавнашното напрежение с Италия, свързано с имиграцията. Заместник-председателят на ЕП Едуард Макмилън-Скот каза, че групата "Идентичност, традиции, суверенитет" (ИТС) се е разпуснала, защото вече няма необходимия според правилника на ЕП минимум от 20 члена. Фракцията ИТС бе създадена през януари, когато Румъния и България се присъединиха към ЕС. Тя включваше петима румънци и един българин като свои членове. Повечето от останалите депутати в ЕП приветстваха новината за разпадането на групата. (Найн o'клок, Гардиън - 15/11/07; EU Observer, Би Би Си, БНТ - 14/11/07)
