Още учители се включват в стачката в Гърция
					02/10/2006
					 
						АТИНА, Гърция -- В понеделник (2 октомври) стачката на предучилищните и началните учители продължи трета седмица, но правителството все още отказва да приеме исканията за увеличение на заплатите с 40 %. Според местните медии през уикенда учителите в гимназиалните училища са решили да се присъединят към колегите си и също са обявили 48-часова стачка. Правителството твърди, че няма средства за увеличаване на заплатите. (Та Неа, Елефтеротипия, Елефтерос Типос - 02/10/06)
