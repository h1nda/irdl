Според съобщения турски съд е отхвърлил искането на Тирана за екстрадиция на албански престъпник
					15/05/2006
					 
						ТИРАНА, Албания -- Съобщава се, че турски съд е отхвърлил искането на Тирана за екстрадиция на албанския престъпник Алфред Шкурти, известен още като Алдо Баре, в родната му страна, според понеделнишкия брой (от 15 май) на "Албейниън Нюз". Позовавайки се на източници от албанското министерство на правосъдието, вестникът съобщава, че съдебното решение е в отговор на иск на адвоката на Шкурти, в който се твърди, че на ответника не може да се гарантира справедлив процес в Албания. Шкурти също така изглежда е подал молба за политическо убежище в Турция. Един от най-търсените престъпници в Албания бе арестуван в Турция на 25 март. Името му се свързва с повече от 15 убийства, няколко отвличания и трафик на наркотици в Албания. Той бе осъден задочно от две отделни съдилища в страната през 2001 г. (Албейниън Нюз - 15/05/06)
