Алфред
			Моисиу
		
		Президент на Албания
		(Албанско правителство, Официален уеб-сайт на президента)
 
		 
			
			Алфред Моисиу се заклева като президент на Албания на 24 юни 2002 г. и застава начело на страната на 73 години. Той поема поста от Реджеп Мейдани. 
			Моисиу, военен инженер, е роден на 1 декември 1929 в Шкодьор, Албания. От 1943 до1945 г. участва в антифашистката война за освобождението на Албания. От 1946 до 1948 г. учи военно машиностроене в Санкт Петербург, а от 1952 до1958 г. в Москва, където завършва Академията по военно инженерство със златен медал. През 1995 г. посещава курс за висши военни кадри към колежа на НАТО в Рим. Моисиу става доктор на военните науки през 1979. 
			Моисиу заема различни длъжности в Албанските въоръжени сили и в Министерството на отбраната, докато става заместник-министър на отбраната от 1971 до 1981г. От 1982 г. в продължение на почти цяло десетилетие до падането на комунистическия режим не участва в политиката. През 1992 г. става министър на отбраната във Формалното правителство, което замества администрацията на Рамиз Алия. 
			Моисиу заема поста заместник-министър на отбраната от 1994 до 1997 г., когато гражданските вълнения и масови протести свалят правителството на Сали Бериша. От 1994 г. до избирането му за Президент, той е Председател на Албанската атлантическа асоциация. 
			Когато през 2002 г. е избран за президент на Албания, той трябва за трети път да се върне в политиката. Избирането му е резултат от историческо споразумение между управляващия социалистически лидер Фатос Нано и Бериша. 
			Моисиу заявява, че ще застане над политическите интереси. Казва също, че ще се стреми към мир на Балканите и членство на Албания в НАТО.
