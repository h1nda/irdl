Гръцките медии отмениха стачката след решение на съда
					03/07/2009
					 
						АТИНА, Гърция -- Стачката, планирана от медиите за четвъртък (2 юли), трябваше да бъде отменена след решение на съд в Атина, което я обяви за незаконна. Решението дойде малко след започването на стачните действия по обяд и беше причина за спирането им. Журналистите протестираха срещу закриването на две от най-големите медийни институции в страната - вестника "Елефтерос Типос" и радиостанцията "Сити" - чиито собственици обвиниха за това продължаващата икономическа криза. Организаторите на протеста заявиха, че не са се отказали.
						Други новини -- Две мощни експлозии разтърсиха центъра на Атина рано сутринта в петък. Първата повреди леки коли и сгради на пресечка в квартала Амбелокипи. Два вестника са получили телефонни предупреждения за бомба, но в тях не се е посочвало определено място. Втората експлозия причини тежки щети на Гръцкия институт по миграционна политика. Никоя групировка до момента не е поела отговорност за атентатите. (Нафтемборики, Етнос, Вима, Скай, АФП - 03/07/09; Фокус - 02/07/09)
