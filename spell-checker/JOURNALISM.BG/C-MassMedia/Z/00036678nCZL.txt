Сърбия арестува 22 лица за измама 
					10/11/2010
					 
						БЕЛГРАД, Сърбия -- Вътрешният министър Ивица Дачич съобщи във вторник (9 ноември), че полицията е арестувала 22-ма души в цялата страна, заподозрени в злоупотреби с горива от бензиностанции. Той добави, че 15 от помпите на „Нафтне Индустрие Сърбие” (НИС) са били запечатани. Разследващите съобщиха, че заподозрените, с помощта на държавни служители, са настройвали колонките да не показват действително изпомпваното гориво, което е довело до незаконно обогатяване в размер на над 2 милиона евро. (Танюг, Бета, РТС, Б92 - 09/11/10)
