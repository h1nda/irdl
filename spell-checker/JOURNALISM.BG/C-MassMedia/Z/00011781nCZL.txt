Блеър подчертава британската подкрепа за усилията на БиХ за евроатлантическа интеграция
					27/08/2004
					 
						ЛОНДОН, Великобритания - Премиерът Тони Блеър се срещна в четвъртък (26 август) в Лондон с босненския си колега, Аднан Терзич, като отново засвидетелства британската подкрепа за усилията на Босна и Херцеговина (БиХ) за евроатлантическа интеграция. Терзич и Блеър разискваха и напредъка, отбелязан от властите в БиХ в изпълнението на изискванията на Европейската комисия, посочени в предварителното проучване, както и темпото на реформите в сектора на отбраната. Терзич търси подкрепа за усилията на БиХ за започване на преговори за сключване на Споразумение за стабилизация и асоцииране и осигуряване на евентуална покана за присъединяване към програмата на НАТО "Партньорство за мир". (Дневни аваз - 27/08/04; ПБС - 26/08/04)
