НАТО приема резолюция за Косово
					14/11/2005
					 
						КОПЕНХАГЕН, Дания -- Парламентарната асамблея на НАТО прие резолюция за Косово, в която призовава за по-нататъшно прилагане на Резолюция 1244 на Съвета за сигурност на ООН. Резолюцията, гласувана по време на 51-ата сесия на асамблеята, е в подкрепа на прилагането на стандартите, процеса на децентрализация и защитата на малцинствата. Асамблеята не успя да приеме планираната декларация в подкрепа на условна независимост.
						Косово бе на дневен ред и по време на разговорите в Белград в неделя (13 ноември) между сръбския президент Борис Тадич и чешкия премиер Иржи Пароубек. На обща пресконференция Тадич заяви, че Сърбия е готова да започне преговорите за бъдещия статут на Косово, но подчерта отново, че Белград се противопоставя на независимостта на провинцията.
						В понеделник Пароубек се срещна със сръбско-черногорския президент Светозар Марович, а Тадич отпътува на тридневно официално посещение в Русия. (Б92, Данас, Политика - 14/11/05; Бета, Б92, РТС, Танюг - 13/11/05)
