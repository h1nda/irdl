САЩ отново заявиха подкрепата си за диалог между Косово и Сърбия
					19/11/2010
					 
						ВАШИНГТОН, Съединени щати -- Държавният секретар Хилари Клинтън отново подчерта подкрепата на Вашингтон за пряк диалог между Косово и Сърбия. По време на пресконференция в сряда (17 ноември) във Вашингтон след среща с британския външен министър Уилям Хейг Клинтън каза: "И двамата сме поели ангажимент да помагаме на страните от Балканите да постигнат пълна интеграция в евро-атлантическата общност и подкрепяме прекия диалог." Очаква се преговорите да започнат, след като Косово проведе избори на 12 декември и сформира правителствените си институции. (Експрес, Зери, Косова Сот, Лайм, Коха Диторе - 19/11/10)
