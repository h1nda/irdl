Служители на шведското посолство и войници от КФОР бяха обвинени в трафик на хора в Македония
					09/10/2007
					 
						СКОПИЕ, Македония -- Властите съобщиха, че служители на шведското посолство и на КФОР са участвали в схема за нелегално извеждане от страната на петима жители на Косово. Твърди се, че петимата са били превозени през границата в джипове, използвани от шведския контингент в КФОР, в събота (6 октомври). Те са имали паспорти, издадени незаконно от шведското послство в Скопие. Плановете им да се качат на самолет за Стокхолм били осуетени, когато служители на граничната полиция забелязали, че на паспортите липсвали печати, удостоверяващи влизането им в Македония. Властите обясниха, че те са влезли в страната през спомагателен граничен контролен пункт в Блаце, който редовно се използва от КФОР. 
						Шведското правителство съобщи, че разследва обстоятелствата около инцидента. (A1, Actualno.com, ДПА, Макфакс, АФП, Нова Македония - 09/10/07)
