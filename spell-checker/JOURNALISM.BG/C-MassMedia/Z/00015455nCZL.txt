Ферхойген каза, че приемането на Турция в ЕС няма автоматично да означава и свобода на придвижването
					02/08/2005
					 
						БЕРЛИН, Германия -- Заместник-председателят на Европейската комисия (ЕК) Гюнтер Ферхойген, който отговаря за предприемачеството и икономиката, каза, че потенциалното приемане на Турция в ЕС няма автоматично да означава и свобода на придвижването. В интервю, публикувано в германския вестник "Билд" в понеделник (1 август), Ферхойген се постара да успокои тревогите, че "хиляди турци ще се изсипят в Германия, след като Турция влезе в ЕС". Ферхойген, който по-рано бе ръководител на отдела по разширяване на ЕК, отбеляза, че не се очаква решение за приемането на Турция поне през следващите десет години. Той добави, че ако процесът на интеграция подпомогне развитието на турската икономика, както се очаква, турците няма да имат причина да напускат страната си. ЕС планира да започне присъединителни преговори с Анкара на 3 октомври. (Билд, НТВ - 01/08/05)
