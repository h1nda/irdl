Наука и технологии: Правителството на Македония осигури компютри за училищата
					10/09/2007
					Правителствена инициатива цели да осигури на всички ученици достъп до компютри. Още от седмицата: "Нокиа" сключи договор за актуализация на мобилната мрежа на " Телеком Сръбске".
					 
						
Осъществяването на програмата на Македония "Компютър за всяко дете" започна миналата седмица. [Томислав Георгиев]
						
Maкедонското правителство официално започна осъществяването на инициативата "Компютър за всяко дете" на 3 септември, началото на учебната 2007-2008 г. Според премиера Никола Груевски около 100 000 компютри ще бъдат инсталирани в училищата в страната. 
						 *** 
						 "Телеком Сръбске" на Република Сръбска и "Нокиа Сименс Нетуъркс" подписаха договор за 30,6 милиона евро. Според него "Нокиа" ще осигури услуги на базови станции на GSM и ще помогне за актуализирането на мобилната мрежа на "Телеком Сръбске. 
						*** 
						Космонавти, астронавки и частни пътници в космоса се събраха в Сплит, Хърватия, за участие във форум за бъдещето на космическите полети. Събитието бе организирано от Znanost.org, хърватска НПО с идеалнан цел, посветена на научното образование. 
						*** 
						Изследователска експедиция започна изследване на замърсяваненто и нивото на отпадъци в река Дунав. Проектът, организиран от Международната комисия за защита на река Дунав, ще приключи на 27 септември. 
						*** 
						Три компании за високи технологии -- "ДжиоАй", "ИНТА Спейс Търк" и "Сателайт Имиджинг Корпорейшън" (СИК) изследват формация от 980 фута в планината Арарат в Tурция, за която някои предполагат, че представлява останки от Ноевия ковчег. Съобщава се, че СИК е създала триизмерен модел на аномалията в Арарат на основата на данни от изображения. 
						*** 
						"Сайнтифик Атланта", компания от "Сиско Груп" съобщи в петък (7 септември), че главният телекомуникационен оператор на Черна гора, "Т-Ком Черна гора" ще започне да осъществява услуги за телевизия през интернет протокол в края на тази година. Ще бъде осигурен достъп до 60 канала на цифрови програми със стандартно определение. 
						
(Различни източници – 03/09/07-10/09/07)
