Цървенковски: Македонските войски ще останат в Ирак
					24/10/2004
					 
						СКОПИЕ, Македония -- Македонският президент Бранко Цървенковски потвърди в петък (22 октомври), че неговата страна няма да изтегля войските си от Ирак и остава ангажирана с антитерористичната коалиция. Цървенковски направи това заявление един ден, след като македонското правителство потвърди факта за убийството на трима македонски строителни работници от ислямистка войнствена група в Ирак. (Утрински весник, Дневник - 23/10/04; ЮПИ- 22/10/04)
