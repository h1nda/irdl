Българските лекари стачкуват
					09/03/2010
					 
						СОФИЯ, България -- Лекарите от два града в страната излязоха на стачка в понеделник (8 март), след като здравното министерство не им изплати дължимото за работата през януари. Във вторник действията обхванаха и други градове, включително София. Протестиращите настояват и за реформа в здравеопазването и по-специално в процеса на насочване на пациентите за по-нататъшно лечение. В опит да реши проблема министър-председателят Бойко Борисов съобщи в понеделник, че кабинетът възнамерява да увеличи здравноосигурителните вноски с 2 % до 10 % възможно най-скоро, а не от догодина, както бе планирано. Бюджетът на здравеопазването беше намален с 14 % тази година в сравнение с миналогодишния. (Фокус - 09/03/10; БНТ, Стандарт - 08/03/10)
