Гърция потвърди нови случаи на свински грип
					27/05/2009
					 
						АТИНА, Гърция -- Във вторник (26 май) и в сряда министерството на здравеопазването потвърди втори и трети случай на свински грип в страната. Медицинските изследвания са показали, че 21-годишен грък, който наскоро се е завърнал от Единбург, е заразен с вируса H1N1. Той се лекува в домашни условия в северния град Солун, където семейството му също е поставено под медицинско наблюдение. Втори млад мъж, който се е завърнал от Единбург със същия полет, също е дал положителни резултати на теста за щама H1N1 и се намира в болница в Солун. Здравното министерство е свикало спешно заседание, за да обсъди двата случая, но заяви, че е взело всички необходими мерки за предотвратяване на епидемия. По-рано този месец Гърция регистрира първия си случай -- със студент, завърнал се от САЩ. (СКАИ, Сити, АФП - 27/05/09; АНА-МПА, In.news, Катимерини, Експрес, АП - 26/05/09)
