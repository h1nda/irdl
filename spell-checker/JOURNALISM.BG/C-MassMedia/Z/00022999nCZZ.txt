Бизнес: БиХ ще получи заеми за развитие на стойност 22,3 млн.
					22/06/2007
					Световната банка и шведската агенция за развитие предоставят безлихвени заеми при облекчени условия. Още от седмицата: ЕК прие стратегия за финансово подпомагане на Балканите.
					 
						
Лесовъдният сектор в БиХ ще получи финансова помощ по нов кредитен пакет. [Гети Имиджис]
						Световната банка одобри пакет за финансиране в размер на 22,3 млн. евро, предназначен за лесовъдството, земеделието и селскостопанското развитие, градската инфраструктура и услугите в Босна и Херцеговина. От цялата сума 4,5 млн. евро ще бъдат предоставени от Шведската агенция за международно развитие и сътрудничество. Средствата се предоставят във вид на облкчени заеми, без лихва и със срок на изплащане 25 години. 
						*** 
						Европейската комисия прие стратегия за финансово подпомагане на Балканите от ЕС за периода 2007-2009 г. Като цяло ЕС ще осигури около 3,96 милиарда евро за финансиране на Албания, Босна и Херцеговина, Хърватия, Македония, Черна гора, Сърбия, Косово и Турция. 
						 *** 
						Премиерът на Босна и Херцеговина (БиХ) Никола Спирич призова в четвъртък (21 юни) малайзийските компании да инвестират в БиХ, особено в Сребреница. Той отправи своя призив по време на преговори в Сараево с малайзийския си колега Датук Сери Абдулах Ахмад Бадауи. По време на посещението двете страни подписаха споразумение за избягване на двойното данъчно облагане. 
						*** 
						Ръстът на БВП на България се е повишил с 6,2 % в годишно изражение през първото тримесечие на 2007 г., от 5,6 % за същия период миналата година, според последни статистически данни. Процентът надхвърля целта на правителството от 6 % годишен ръст. Ръстът на БВП се дължи основно на големите чужди инвестиции. 
						 *** 
						Водещият румънски производител на нефт и газ "Петром" обяви, че ще започне проект на стойност 500 млн. евро за построяване на електроцентрала, работеща с газ. Съоръжението ще има капацитет от 860 MW и се очаква да заработи след три години. 
						
(Различни източници – 15/06/07-22/06/07)
