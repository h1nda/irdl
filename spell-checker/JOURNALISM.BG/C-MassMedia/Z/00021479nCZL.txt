Турските власти разследват скандален видеоматериал за убийството на Динк
					04/02/2007
					 
						АНКАРА, Турция -- Властите съобщиха в петък (2 февруари), че са започнали разследване за видеоматериала, който показва 17-годишния Огун Самаст, заподозрян в убийството на турския журналист от арменски произход Хрант Динк да позира с полицаи до турския флаг. Видеоматериалът бе показан за първи път по частния телевизионен канал, ТГРТ, и след това и по други канали. Очевидно той е заснет след ареста на Самаст. Според местните медии това е доказателство, че убиецът е третиран като герой. (Заман - 03/02/07; НТВ, Би Би Си - 02/02/07)
