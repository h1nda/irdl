Турската гранична полиция залови 44 чужденци, опитали се да преминат нелегално в Гърция
21/08/2003
 
АНКАРА, Турция -- Гранични патрули са заловили 44 чужденци, опитващи се да преминат нелегално на гръцка територия в сряда (20 август). Според официални представители чужденците (от афгански, пакистански и бангладешки произход) са били заловени близо до пограничния град Кешан в провинция Одрин. Отделна група от шестима иракчани и палестинци е била хваната в същия район в опит да навлезе нелегално в Турция. След съответна процедура всички лица ще бъдат депортирани в техните страни на произход. (Анадолска агенция - 20/08/03)
