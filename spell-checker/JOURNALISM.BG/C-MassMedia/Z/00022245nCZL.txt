Дел Понте е разрешила на Сърбия да класифицира важна информация, се казва в писмо 
					16/04/2007
					 
						ЗАГРЕБ, Хърватия -- Загребският всекидневник "Ютарни лист" публикува писмо, което според твърденията е написано от Джефри Найс, бившия главен прокурор на Трибунала на ООН за военни престъпления по делото срещу Слободан Милошевич. В него се казва, че през 2003 г. главния прокурор Карла дел Понте е сключила тайна сделка със сръбските лидери, разрешаваща на Белград да запази като поверителни „приемлива” част от своите военновременни архиви – включително документи, доказващи ролята на бивша Югославия в конфликтите в Босна и Херцеговина (БиХ) и Хърватия. В замяна на това документите са били предоставени за ползване от прокуратурата на Трибунала по време на закрити заседания от процеса срещу Милошевич. 
						В неделя ръководителят на сръбския юридически екип в Международния съд (МС) Радослав Стоянович категорично отхвърли обвиненията, определяйки ги като абсурдни. Той ги свърза с опитите да се постави под въпрос неотдавнашното решение на МС във връзка с делото за геноцид, заведено от БиХ срещу Сърбия. МС освободи Сърбия от пряка отговорност за геноцида в Сребреница през 1995 г. (Ютарни лист, Весник, Глас явности - 16/04/07; ХИНА, ХРТ, Index.hr, Бета - 15/04/07)
