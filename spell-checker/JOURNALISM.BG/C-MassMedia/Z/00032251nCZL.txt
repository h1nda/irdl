Турски студенти замерваха с яйца израелския посланик
					05/11/2009
					 
						АНКАРА, Турция -- Полицията арестува около 20 студенти в североизточния град Трабзон в сряда (4 ноември) за това, че са замервали с яйца израелския посланик в знак на протест срещу израелската офанзива в ивицата Газа. Протестиращите се бяха събрали пред университета, където на посещение беше посланик Габи Леви. Те са го пресрещнали на изхода, скандирайки гневни лозунги, съобщават местните медии. Миналия месец офанзивата в Газа стана причина Турция да отложи военно учение, в което Израел възнамеряваше да вземе участие. (Ройтерс, Анадолска информационна агенция, Хюриет - 04/11/09)
