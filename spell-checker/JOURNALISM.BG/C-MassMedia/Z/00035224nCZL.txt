Турският Конституционен съд не блокира провеждането на референдум
					08/07/2010
					 
						АНКАРА, Турция -- В сряда (7 юли) Конституционният съд излезе с окончателното си решение по пакета от промени в конституцията, който ще бъде подложен на всенароден референдум на 12 септември. Съдът не анулира целия пакет, а поиска само малка - макар и основна - промяна на двата най-важни члена, по мнението на Хашим Кълъч, председател на съда. Съдиите са анулирали определени части от тези два члена, но са отхвърлили искането за отмяна на целия пакет по технически причини, както беше поискано от опозиционната Републиканска народна партия. Частично анулираните членове се отнасят до структурата на Конституционния съд и Висшия съвет на съдиите и прокурорите (ВССП). Те предизвикаха спорове поради предвижданите промени в процеса за избиране на членовете им. Ако бъдат приети, те биха дали на президента на страната повече правомощия за назначаването на членовете на Конституционния съд и на ВССП. Въпреки че са необходими редакции на тези членове, референдумът ще се проведе, както е планирано. И правителството, и опозицията изразиха разочарование от решението на съда. (Би Би Си, АП, Хюриет - 07/07/10)
