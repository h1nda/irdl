Премиерите на България и Румъния обсъдиха координирани действия срещу наводненията
					24/04/2006
					 
						СОФИЯ, България -- Премиерът Сергей Станишев и румънският му колега Калин Попеску Търичану разговаряха по телефона в петък (21 април), обсъждайки координирани усилия срещу наводненията. Съгласно репортажи в медиите от София и Букурещ централна тема на разговора е била управлението на ситуацията по поречието на Дунав, където рекордно високите нива на водите станаха причина за наводнения миналата седмица. Търичану и Станишев са решили да установят постоянна връзка между министерствата на вътрешните работи и публичната администрация на двете страни за координиране на действията с цел свеждане до минимум на бъдещи щети. (бТВ - 22/04/06; БНР - 21/04/06)
