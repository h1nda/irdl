Ердоган отново призова ЕС да изпълни обещанията си към кипърските турци 
					23/02/2006
					 
						КУШАДАСЪ, Турция -- В сряда (22 февруари) премиерът Реджеп Тайип Ердоган отново призова ЕС да изпълни обещанията си към кипърските турци, като каза, че след това Турция ще разгледа въпроса за отварянето на пристанищата и въздушното си пространство за корабите и самолетите на кипърските гърци. В изказване на бизнесфорум в Кушадасъ Ердоган разкритикува съюза, че е приел Кипър в ЕС, въпреки че кипърските гърци отхвърлиха плана на ООН за обединяване на разделения остров. Ердоган направи това изказване, след като президентът на Кипър Тасос Пападопулос посочи, че страната му няма да се поколебае да наложи вето на присъединителните преговори на Турция с ЕС, ако Анкара не изпълни задълженията си към Кипър. (НТВ, AНA, МПА - 22/02/06)
