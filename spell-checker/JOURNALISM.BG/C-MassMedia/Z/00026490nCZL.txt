Тачи: "Косовските власти ще управляват цялата територия на страната след 15-и юни"
					20/05/2008
					 
						ПРИЩИНА, Косово -- Министър-председателят Хашим Тачи отново подчерта в понеделник (19 май), че властта на косовските институции ще се разпростре на цялата територия на страната след 15-и юни, когато конституцията ще влезе в сила. "След 15-и юни косовските институции ще функционират на цялата територия на Косово с всички държавни пълномощия, произтичащи от конституцията на Косово", каза Тачи на заседание на кабинета. Той добави, въпреки че правителството ще бъде единствената власт, която ще има право да взима решения, местните власти ще търсят препоръките на международното гражданско присъствие и на това на НАТО.
						На същото заседание Тачи подчерта, че в бъдещата косовска разузнавателна агенция няма да се толерират партийни интереси. "Агенцията трябва да обслужва истинските интереси на страната и на нейните граждани и по никакъв начин партийни или политически интереси", каза той, като призова за бързо приемане на законите за създаване на агенцията. (Зери, Коха Диторе - 20/05/08; РТК - 19/05/08)
