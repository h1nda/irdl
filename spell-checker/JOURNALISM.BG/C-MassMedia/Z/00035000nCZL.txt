Посланикът на ЕС Лохан заяви, че реформите на съдебната система в Албания изискват консенсус
					18/06/2010
					 
						ТИРАНА, Албания -- Посланикът на ЕС Хелмут Лохан каза в четвъртък (17 юни), че реформирането на системата на правосъдието изисква политически консенсус, който би внесъл прозрачност в процеса. Той говори при приключването на работата на Мисията за европейско съдействие на албанската съдебна система (EURALIUS), която подпомогна местните съдебни власти в приемането на демократичните европейски стандарти. Създадена като проект, финансиран от Европейската комисия по програмата CARDS от 2006 г., тя имаше за цел създаването на независима и прозрачна съдебна власт, което да засили общественото доверие в институциите. (Би Би Си, Ора Нюз, Шекули, Топ Ченъл - 17/06/10)
