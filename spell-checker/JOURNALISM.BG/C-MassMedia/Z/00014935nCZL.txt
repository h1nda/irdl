Брюксел уверява БиХ, че вратите на ЕС остават отворени, но реформите трябва да продължат
					16/06/2005
					 
						САРАЕВО, Босна и Херцеговина (БиХ) -- Върховният представител Пади Ашдаун и премиерът на БиХ Аднан Терзич се завърнаха от Брюксел в сряда (15 юни), заявявайки, че са получили окуражителни новини от върховния представител на ЕС по въпросите на сигурността Хавиер Солана и от еврокомисаря по разширяването Оли Рен, които са посочили, че вратите на ЕС остават отворени за БиХ и че има шанс преговорите по споразумението за стабилизация и асоцииране да започнат през ноември. Същевременно Рен и Солана подчертаха, че БиХ трябва да изпълни две ключови условия - реформата в полицейския сектор и преструктурирането на националните радио и телевизия. 
						Също в сряда 14 институции на държавно и областно ниво в БиХ подписаха споразумение за сътрудничество, предвиждащо координация в областта на разузнаването, сигурността и полицейската дейност в страната. За целта ще бъде учредена нова комисия, чиято задача ще бъде укрепването на върховенството на закона, борбата с престъпността и засилването на връзките с Хагския трибунал. (Независне новине, Дневни аваз - 16/06/05; ПБС БиХ, НТВ Хаят, Уеб-сайт на правителството на РС, РТРС - 15/06/05)
