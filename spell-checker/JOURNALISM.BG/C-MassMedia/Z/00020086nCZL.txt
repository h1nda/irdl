Кюрдски кметове отиват на съд в Турция
					27/09/2006
					 
						АНКАРА, Турция -- Петдесет и шест кюрдски кметове се явиха в съда в Диарбекир във вторник (26 септември) по обвинения в "съзнателно и доброволно" оказване на помощ на кюрдски бунтовници. Кметовете са обвинени, че са написали писмо до датския премиер Андерс Фог Расмусен, в което го призовават да не закрива кюрдска радиостанция със седалище в Дания. Всички кметове са членове на най-голямата кюрдска политическа организация в Турция, Партията за демократично общество.
						Други новини -- Организаторите на състезанието от "Формула 1" за "Гран при" на Турция в Истанбул са решили да обжалват глобата от 5 млн. щатски долара, наложена им от Световната федерация по автомобилизъм, ФИА. Турция бе наказана за това, че позволи на кипърския турски лидер Мехмет Али Талат да връчи наградата на победителя в състезанието миналия месец. (AФП, Ройтерс - 26/09/06)
