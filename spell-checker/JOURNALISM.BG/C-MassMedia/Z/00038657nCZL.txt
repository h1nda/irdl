Бюлер заяви, че КФОР няма да търпи дълго блокирането на пътища 
					25/05/2011
					
						ПРИЩИНА, Косово -- Ръководителят на КФОР Ерхард Бюлер призова сърбите от община Зубин Поток да отворят път, който те държат блокиран вече няколко дена. Бюлер присъства във вторник (24 май) на съвместно военно учение на КФОР и ЮЛЕКС и заяви, че КФОР няма да търпи дълго блокирането на пътища. „Мога да ви кажа, че не съм много търпелив човек”, каза Бюлер. Блокадата е в знак на протест срещу ареста на местен сърбин, Йермо Пантелич, когото ЮЛЕКС обвинява в ръководене на незаконни контрабандни мрежи в продължение на години в Северно Косово. Сърбите настояват той да бъде освободен. (Коха Диторе, Косова Сот - 25/05/11; ТВ 21, РТК, Кохавижън, Телеграфи - 24/05/11)
