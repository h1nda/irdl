Регионалната обиколка на Тадич започва от Черна гора 
					25/06/2006
					 
						БЕЛГРАД, Сърбия -- Сръбският президент Борис Тадич ще започне регионална обиколка в понеделник (26 юни) с посещения в Черна гора, Хърватия, Македония и Босна и Херцеговина. Той за първи път ще посети Подгорица след разпадането на бившия държавен съюз и обявяването на Черна гора за независима държава. Тадич ще се срещне със своя черногорски колега Филип Вуянович и с премиера Мило Джуканович. 
						Други новини - Сръбският премиер Воислав Кощуница потвърди в петък, че той и Тадич са получили покана от Държавния секретар на САЩ Кондолиза Райс да посетят Вашингтон през следващия месец. Франк Уиснър, американският пратеник за преговорите за статута на Косово, заяви за "Гласа на Америка", че поканата е израз на уважението към сръбските лидери и сръбските демократични институции. (RTS - 25/06/06; Beta, Blic - 24/06/06; B92 - 23/06/06)
