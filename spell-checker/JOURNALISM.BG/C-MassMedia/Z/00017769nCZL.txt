София ще бъде домакин на среща на външните министри от НАТО в края на април
					02/03/2006
					 
						СОФИЯ, България -- В сряда (1 март) Министерството на външните работи съобщи, че София ще бъде домакин на двудневна неофициална среща на външните министри от НАТО, която ще започне на 27 април. На срещата се очаква да присъстват 26-те външни министри от страните членки на НАТО, генералният секретар на Пакта Яп де Хоп Схефер и още 800 други гости. 
						Също в сряда българският президент Георги Първанов е разговарял по телефона с либийския лидер Моамар Кадафи. Двамата са изразили взаимно желание да преодолеят двустранните спорове, особено по въпроса за петте български медицински сестри, осъдени на смърт по обвинения, оспорвани широко извън Либия, че са заразили с HIV свои пациенти.
						Също в сряда инженери са изключили един от четирите български реактора на АЕЦ "Козлодуй" поради авария на помпа. Експерти съобщиха, че е спряла главната циркулационна помпа на един от по-новите 1000-мегаватови блока. Не е имало опасност от радиация, тъй като три други помпи са работили като резервни. (БНР, Медиапул, бТВ, АФП - 01/03/06)
