Албанският премиер Бериша обеща да продължи борбата с корупцията
					11/06/2009
					 
						ТИРАНА, Албания -- Премиерът Сали Бериша заяви в сряда (10 юни), че неговото правителство ще продължи борбата с корупцията. Американската агенция за международно развитие (USAID) обаче предупреди, че Албания може да не получи помощ от САЩ заради недостатъчно ефективната борба с корупцията. Директорът на мисията на USAID Робърт Махони заяви, че Албания, като член на НАТО, трябва да направи много повече в тази област. (Лайме, Сот, МИА - 10/06/09)
