Здравословното състояние на Николич се влошава 
					19/04/2011
					
						БЕЛГРАД, Сърбия -- Здравословното състояние на провеждащия гладна стачка опозиционен лидер Томислав Николич се влошава, съобщиха неговите лекари в понеделник (18 април). Ръководителят на Сръбската прогресивна партия спря да поема храна и течности в събота, за да окаже натиск за провеждането на предсрочни избори. На втория ден от стачката си той беше приет в болница. Президентът Борис Тадич, лидер на главната управляваща Демократическа партия, каза, че няма да насрочи дата за предсрочни избори, преди Европейската комисия да вземе решение по статута на Сърбия като страна, кандидатка за членство в ЕС. (РТС, Танюг, Б92 - 18/04/11)
