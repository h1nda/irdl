Румънските сенатори одобриха започването на две разследвания за корупция на високо ниво
					27/08/2008
					 
						БУКУРЕЩ, Румъния -- Във вторник (26 август) Сенатът даде зелена светлина за започването на разследвания за корупция на високо ниво срещу министъра на труда Паул Пъкурару и бившия министър на икономиката Кодруц Шереш. Шереш ще отговаря по обвинения в шпионаж и държавна измяна, свързани с приватизационния процес, както и по обвинения в предоставянето на класифицирана търговска информация във връзка с продажбата на държавни компании. Пъкурару ще отговаря по обвинения във взимане на подкуп и злоупотреба със служебно положение. Прокуратурата твърди, че компания, собственост на сина му, е спечелила договор с държавна компания в замяна на запазването на поста на високопоставен чиновник в инспектората по труда в Горж. И двамата бивши държавни служители отричат да са извършвали нарушения. (АП, Агерпрес, Адевърул - 26/08/08)
