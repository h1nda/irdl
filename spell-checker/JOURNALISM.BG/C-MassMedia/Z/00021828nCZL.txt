Румънският премиер Търичану отмени плановете за реорганизация на кабинета
					07/03/2007
					 
						БУКУРЕЩ, Румъния -- Премиерът Калин Попеску Търичану каза във вторник (6 март), че се е отказал от плановете за преструктуриране на кабинета, тъй като това не е нито политически, нито административен приоритет. Според Търичану идеята е била първоначално пусната в обращение от управляващата Демократическа партия (ДП). Все пак, каза той, самата ДП се съгласи, че страната трябва да се съсредоточи върху други въпроси, като например изборите за Европейски парламент. Той добави, че е имало известно преструктуриране, тъй като броят на държавните секретари е бил намален, и че то ще продължи с програми, имащи за цел децентрализация на министерствата. (Зиуа, Найн О'клок - 07/03/07; Медиафакс, Ромпрес - 06/03/07)
