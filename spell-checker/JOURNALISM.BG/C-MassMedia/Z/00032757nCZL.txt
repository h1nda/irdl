Премиерът на БиХ Шпирич посети Турция
					16/12/2009
					 
						АНКАРА, Турция -- Министър-председателят на Босна и Херцеговина (БиХ) Никола Шпирич посети Турция във вторник (15 декември) и каза, че босненците трябва да се включат в политически диалог за решаване на различията между тях. „Хората не могат да намерят решение, ако са си обърнали гръб един на друг”, каза Шпирич. Представители на ЕС и САЩ работят, за да накарат лидерите на основните политически партии да постигнат съгласие по конституционните реформи, насочени към напредването на БиХ към евро-атлантическата интеграция, но е отбелязан твърде малък прогрес. (Анадолска информационна агенция, Синхуа - 15/12/09)
