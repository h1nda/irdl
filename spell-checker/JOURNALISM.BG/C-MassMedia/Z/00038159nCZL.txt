СЕ предложи да помогне на албанската избирателна комисия в изпълнението на стандартите 
					13/04/2011
					
						ТИРАНА, Албания -- Делегация на Съвета на Европа (СЕ) е предложила подкрепа на Централната избирателна комисия (ЦИК), за да се гарантира изпълнението на стандартите по време на местните избори на 8 май. Оглавяваната от Хана Рихтермоцова делегация беше информирана за подготовката на изборите от ЦИК по време на посещение във вторник (12 април). Рихтермоцова каза, че СЕ следи отблизо предизборната кампания, която беше белязана от случаи на насилие, включително намушкването с нож във вторник на юноша, преди да се появи на събитие от кампанията. По време на посещението си делегацията ще се срещне с представители на политическите партии, местната администрация, гражданското общество и медиите. (Balkan Web, НОА, Топ Ченъл - 12/04/11)
