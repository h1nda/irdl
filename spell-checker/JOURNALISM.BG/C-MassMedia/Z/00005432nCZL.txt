Турция разреши излъчване на програми на кюрдски език
19/12/2002
 
АНКАРА, Турция -- В сряда (18 декември), властите одобриха излъчването на телевизионни и радиопредавания на кюрдски език и други езици на малцинствата, в съответствие с новоприетия закон. Той изисква турската държавна ТВ да включи ограничен брой новинарски емисии и културни програми на езиците на по-големите малцинствени групи в страната. Телевизионните програми ще бъдат до 30 минути дневно или два часа седмично. Радиопрограмите ще бъдат максимум 45 минути дневно или четири часа седмично. Представители на държавната ТВ заявиха обаче, че не са подготвени да започнат излъчване на езиците на малцинствата. (Търкиш дейли нюз - 18/12/02)
