Талят иска международен натиск върху кипърските гърци
					20/07/2009
					 
						НИКОЗИЯ, Кипър -- Кипърските гърци отказват да ускорят преговорите за обединяване на острова и няма да го направят, докато международната общност не окаже натиск върху тях, заяви на пресконференция в събота (18 юли) кипърският турски лидер Мехмет Али Талят. Докато Турция активно подпомага сегашните усилия за намиране на решение на кипърския проблем, кипърската гръцка администрация все още не е показала добра воля, отбеляза той, добавяйки, че турската страна вече се е ангажирала да проведе референдум за обединението до края на годината. (Хюриет, Анадолска информационна агенция, Хабер Тюрк - 19/07/09)
