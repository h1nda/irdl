Новият ръководител на УНМИК поема поста в Косово
26/08/2003
 
ПРИЩИНА, Косово, Сърбия-Черна Гора -- Бившият финландски премиер Хари Холкери официално пое поста ръководител на УНМИК в понеделник (25 август) на церемония, на която присъстваха президентът Ибрахим Ругова, премиерът Байрам Реджепи и чужди дипломати. Холкери обеща да работи за превръщането на Косово в " място, където всички хора живеят в мир и с достойнство." Освен това той присъства на мемориална служба в памет на Серджиу Виера де Мелу, представителят на ООН в Ирак, който бе убит в Багдад миналата седмица. Ругова заяви, че ще удостои посмъртно дипломата, който навремето е служил и в Косово, с медала на провинцията за граждански заслуги. (АФП - 25/08/03)
