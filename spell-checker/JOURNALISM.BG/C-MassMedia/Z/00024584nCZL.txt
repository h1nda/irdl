Талят предупреди, че времето за намиране на решение за разделението на Кипър изтича
					16/11/2007
					 
						НИКОЗИЯ, Кипър -- Кипърският турски лидер Мехмет Али Талят предупреди в четвъртък (15 ноември), че времето за намиране на решение на продължилото десетилетия разделение на острова изтича. "Времето работи срещу решението на кипърския проблем", заяви Талят по време на церемония по случай 24-ата годишнина от самопровъзгласяването на Севернокипърската турска република. Той обвини кипърската гръцка страна за застоя в преговорите, заявявайки, че кипърските гърци нямат стимул за истински мир, след като са станали членове на ЕС. 
						Междувременно помощник държавният секретар на САЩ по политическите въпроси Никълъс Бърнс отправи призив за нова инициатива на ООН, имаща за цел решаването на кипърския проблем. Той говори пред комисия на Конгреса във Вашингтон в сряда. (Сайпръс Мейл, Ню Анатолиън, Заман - 16/11/07; Файненшъл Мирър - 15/11/07)
