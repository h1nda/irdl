Кметът на Митровица призова за прилагане на плана на Ахтисаари
					05/06/2008
					 
						ПРИЩИНА, Косово – Кметът на Митровица Байрам Реджепи каза в сряда (4 юни), че очаква след влизането в сила на косовската конституция на 15 юни решенията във връзка с разделения град да се основават на предложението на бившия специален пратеник на ООН за Косово Марти Ахтисаари. След среща с командващия на КФОР Гзавие Бу дьо Марнак Реджепи каза, че има искане за възстановяване на митническите служби в два гранични контролно-пропускателни пункта в Северно Косово, които сърбите разрушиха, след като Косово обяви независимост през февруари. „Ако това не стане, тези два гранични пункта трябва да бъдат затворени за един месец, за да се предотвратят контрабандата и загубите за бюджета на Косово”, каза Реджепи. (Коха Диторе, Лайм - 05/06/08; Телеграфи, РТК - 04/06/08)
