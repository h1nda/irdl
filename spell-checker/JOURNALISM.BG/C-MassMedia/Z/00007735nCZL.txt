Турският външен министър Гюл е на посещение във Вашингтон
23/07/2003
 
ВАШИНГТОН, САЩ -- Турският външен министър Абдулах Гюл заяви във вторник (22 юли), че сегашното му посещение в САЩ ще се концентрира върху усилията да се поставят турско-американските отношения върху по-здрава основа. Гюл ще се срещне с вицепрезидента Дик Чейни, държавния секретар Колин Пауъл, съветника по националната сигурност Кондолиза Райс и с членове на американския Конгрес. Те ще фокусират вниманието си върху въпроси, свързани с Ирак, включително сигурността и възможното разполагане на турски мироопазващи сили в тази страна.
Други новини: земетресение с магнитуд 5.2 по скалата на Рихтер разтърси западната турска провинция Денизлъ в сряда сутринта. Няма съобщения за жертви, но изпадналото в паника население е излязло на улиците. (Хюриет, Радикал, Анадолска агенция, АФП - 23/07/03; Анадолска агенция, НТВ, АФП - 22/07/03)
