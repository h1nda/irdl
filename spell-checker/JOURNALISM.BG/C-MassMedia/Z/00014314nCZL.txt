МНСБЮ отхвърля твърдения за неодобрение на работата на хърватски прокурор
					21/04/2005
					 
						ХАГА, Холандия -- Флорънс Хартман, говорителка на главния прокурор на ООН Карла дел Понте, отрече в сряда (20 април) Дел Понте да е критикувала хърватския главен прокурор Младен Баич за недостатъчно сътрудничество с трибунала на ООН за военни престъпления. Хърватски вестник съобщи, че Дел Понте в коментар за ЕС е обвинила Баич, че разполага с информация за местонахождението на укриващия се обвиняем Анте Готовина, но не прави нищо за улесняване на задържането му. Хартман заяви, че прокурорите се доверяват изцяло на Баич и неговия професионализъм. (Вечерни лист - 21/04/05; ХРT, ХИНA - 20/04/05)
