Продължава проверката по случая Люботен 
					19/01/2005
					 
						СКОПИЕ, Македония -- Премиерът Владо Бучковски каза във вторник (18 януари), че главните прокурори на Трибунала на ООН за военни престъпления са информирали правителството за дейностите на Трибунала, свързани с междуетническия конфликт от 2001 г. Местните медии съобщават, че прокурорите планират да повдигнат обвинение срещу бившия вътрешен министър Любе Бошковски тази седмица във връзка със смъртоносната полицейска операция срещу етнически албанци в Люботен през лятото на 2001 г. Бошковски заяви, че прокурорите от Хага не са осведомили министерството на правосъдието за издаване на обвинителене акт, но разследването относно Люботен продължава. Бошковски, който има двойно македонско-хърватско гражданство, остава в ареста в Хърватия, където бе арестуван по няколко обвинения през август. (Утрински вестник, Вест, Дневник - 19/01/05; A1 ТВ - 18/01/05)
