Докладчик на ООН призова Хърватия и Сърбия да си сътрудничат за настаняването на бежанци 
					14/07/2010
					 
						ЗАГРЕБ, Хърватия -- Във вторник (13 юли) специалният докладчик на ООН по жилищните въпроси Рейчъл Ролник призова Хърватия и Сърбия да си сътрудничат в намирането на решение на проблемите със жилищното настаняване на бежанците. Ролник информира репортерите за доклад, който тя ще внесе в ООН по жилищните проблеми, пред които са изправени бежанците и разселените лица в Хърватия. Тя отбеляза, че 60 000 хърватски бежанци живеят в Сърбия, и заяви, че Загреб и Белград трябва да потърсят решение заедно с международните агенции и финансови институции. Ролник бе за една седмица в Хърватия. (Бета, ХИНА, Весник - 13/07/10)
