Румънската коалиция СДП-КП заяви, че не търси потенциални партньори
					21/11/2008
					 
						БУКУРЕЩ, Румъния – Лидерът на основната опозиционна Социалдемократическа партия (СДП) Мирча Джоана обеща в четвъртък (20 ноември), че ако коалицията на СДП с Консервативната партия (КП) спечели изборите на 30 ноември, тя ще управлява сама, „без компромиси с други партии от дясното пространство”. Нещо повече, Джоана изрази мнение, че преходът от сегашната към следващата администрация трябва да се осъществи възможно най-бързо, веднага след изборите, за да се обърне внимание на последствията от сегашната икономическа криза. Според заместник-председателя на СДП Кристиан Дяконеску, ако СДП-КП спечели изборите, Джоана ще стане премиер. (Котидианул - 21/11/08; Медиафакс, Ромпрес - 20/11/08)
