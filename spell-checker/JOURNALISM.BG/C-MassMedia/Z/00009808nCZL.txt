Висш американски представител призова за стабилност в Сърбия
12/02/2004
 
БЕЛГРАД, Сърбия и Черна гора -- Алън Ларсън, заместник-държавният секретар на САЩ по въпросите на икономиката, бизнеса и селското стопанство, отправи в сряда (11 февруари) призив към сръбското правителство да осигури политическа и икономическа стабилност в страната. Той каза пред премиера Зоран Живкович и други висши служители, че Вашингтон е готов да възобнови икономическите отношения с Белград, щом стабилността на Сърбия се възстанови. Ларсън призова реформистите в републиката да сформират управляващ съюз. Той заяви също, че Вашингтон "очаква от всички свои партньори в бивша Югославия да сътрудничат" на Трибунала на ООН за военните престъпления. (AФП, Б92 - 11/02/04)
