Кипърската гръцка православна църква съди Турция
					24/11/2009
					 
						НИКОЗИЯ, Кипър -- Православната църква обяви в понеделник (23 ноември), че е завела дело срещу Турция в Съда за правата на човека в Страсбург, обвинявайки я в препятстване на богослуженията в турската част на разделения остров. Адвокатът на Кипърската православна църква Симос Ангелидес каза, че делото засяга 520 църкви, манастири, параклиси и православни гробища. Според него религиозните права на православните християни в северната част на острова се нарушават, защото техните църкви са или изоставени, или превърнати в джамии, казарми, конюшни или нощни клубове. Ангелидес обвини Турция в "етническо и религиозно прочистване" в Кипър по време на турската инвазия от 1974 г. (АП, Ройтерс - 23/11/09)
