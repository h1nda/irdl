Манасиевски: изселените могат да се завърнат вече в селата около Тетово
14/03/2003
 
ТЕТОВО, Македония -- Министърът по социалните въпроси Йован Манасиевски заяви, че вече са създадени условия за завръщането на изселените лица от Теарце, Лешок и Непрощено по домовете им. Общо 160 изселени лица от трите тетовски села живеят в така наречените колективни центрове, след като са напуснали домовете си по време на военния конфликт през 2001 г. Манасиевски, който посети бившия кризисен район в четвъртък (13 март), подчерта, че са налице всички условия за безопасност и социална адаптация и че дейностите по възстановяване са почти приключили. (Утрински весник, Дневник - 14/03/03; A1 TВ - 13/03/03)
