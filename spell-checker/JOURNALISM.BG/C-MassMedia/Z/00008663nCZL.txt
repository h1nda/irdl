Правителството на БиХ одобри проектозакона за отбраната
12/10/2003
 
САРАЕВО, Босна и Херцеговина (БиХ) -- В петък (10 октомври) правителството на БиХ одобри проектозакона за отбраната, целящ приближаване на страната до интеграцията с ЕС и НАТО. Проектозаконът предвижда установяването на единна отбранителна система във федерацията, като ясно дефинира мястото и ролята на отделните й елементи. Според него трябва да бъде учредено министерство на отбраната на федерално равнище с двама зам.-министри, представляващи двете общности. Проектозаконът ще бъде разгледан в парламента на БиХ.
В други новини, Египет и Алжир предявиха искане за екстрадиция на две лица, арестувани в БиХ по подозрения за участие в терористични дейности. Аиса Бенкхира бе арестуван по международна заповед през септември, а Амкад Йосеф бе задържан през август, когато се е опитвал да влезе в страната с фалшив белгийски паспорт. И двамата притежават гражданство на БиХ, което прави тяхната екстрадиция невъзможна съгласно конституцията на страната. (AФП, Федерейшън Нюз Ейджънси - 10/10/03)
