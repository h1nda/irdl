Македонското правителство и работнически асоциации влязоха в спор относно нов законопроект за предприятията в несъстоятелност
					26/04/2006
					 
						СКОПИЕ, Македония -- Работнически асоциации отхвърлиха във вторник (25 април) новия законопроект на правителството за статута на служителите от предприятията, обявени в несъстоятелност. Съгласно съобщения в медиите членовете на асоциациите заплашват да организират протести заради отказа на правителството да одобри финансова помощ за такива служители или за онези, които са загубили работата си поради преструктуриране на индустрията. Вместо това кабинетът прие законопроект, целящ да насърчи разкриването на нови работни места за такива служители, предлагайки стимули на потенциалните им нови работодатели.
						Други новини -- Парламентарна делегация от Ирландия е на посещение в Скопие. Председателят Майкъл Удс потвърди пълната подкрепа на Дъблин за кандидатурата на Македония за интеграция в ЕС. (A1 TВ, MИA, Уеб сайт на македонското правителство - 26/04/06; Телма ТВ, Макфакс - 25/04/06)
