ЕК порицава Гърция за нежеланието й да приеме антидискриминационно законодателство
21/07/2004
 
БРЮКСЕЛ, Белгия -- Европейската комисия може да предприеме юридически действия срещу Гърция и четири други държави, членки на ЕС за това, че не са спазили крайния срок за включване на две анти-дискриминационни директиви на ЕС в своето национално законодателство, съобщи всекидневникът Катимерини във вторник (20 юли). Директивите целят да наложат забрана върху дискриминацията на базата на етнически произход, възраст, инвалидност, религия или сексуална ориентация. Петте държави от ЕС - Австрия, Финландия, Германия, Гърция и Люксембург - трябваше да приемат съответно законодателство до края на миналата година. Сега те разполагат с два месеца да обяснят своето забавяне. След това проблемът ще бъде отнесен към Съда на ЕС. (Катимерини - 10/07/04)
