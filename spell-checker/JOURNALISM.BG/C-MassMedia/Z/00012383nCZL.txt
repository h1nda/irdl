Хърватия разсекрети важни военновременни документи 
					21/10/2004
					 
						ЗАГРЕБ, Хърватия -- Правителството докладва в сряда (20 октовмри), че е разсекретило протоколите от две важни срещи, проведени от бившия президент Франьо Туджман към края на конфликта от 1991-1995 г. Според съобщения в медиите трибуналът на ООН за военни престъпления е използвал копия от документите в подкрепа на обвинителния акт срещу пенсионирания генерал Анте Готовина и други висши военни. Според сведенията протоколите съдържат доказателства, че една от целите на последната хърватска операция по време на конфликта е била да се изгонят сърбите от областта Книн. Как документите, които досега се считаха за държавна тайна, са се озовали в Хага, не е ясно. Премиерът Иво Санадер заяви, че въпросът се нуждае от разследване. (Вечерни лист - 21/10/04; ХИНA, AФП, ФT - 20/10/04)
