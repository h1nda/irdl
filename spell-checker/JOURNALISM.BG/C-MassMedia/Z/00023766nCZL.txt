Албания е първата страна, която унищожи своите химически оръжия
					03/09/2007
					 
						ТИРАНА, Албания -- Премиерът Сали Бериша заяви, че Албания е първата страна, която се е освободила от химическо оръжие. На среща в събота (1 септември) с бившия американски сенатор Сам Нън и с американския сенатор Ричард Лугър, създателите на т.н. Кооперативна програма за намаляване на заплахата "Лугър-Нън", Бериша благодари на сенаторите за помощта, оказана на Албания за постигането на тази цел. Те са в Тирана, за да участват в конференция на тази тема. 
						Двамата сенатори, които са придружавани от американския посланик в Тирана Джон Л. Уидърс, се срещнаха също и с президента Бамир Топи и с министъра на отбраната Фатмир Медиу. (Шекули, Кориери, Шкип - 02/09/07; Болкънуеб, Синхуа - 01/09/07)
