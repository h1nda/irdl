ЕК се присъедини към Европейския фонд за страните от ЮИЕ с 60 млн. евро
					20/06/2006
					 
						БРЮКСЕЛ, Белгия -- В понеделник (19 юни) Европейската комисия (ЕК) съобщи, че се е присъединила към Европейския фонд за страните от Югоизточна Европа (ЕФЮИЕ) с 60 млн. евро. Еврокомисарят по разширяването Оли Рен каза, че целта на тази стъпка е да се увеличи подкрепата за малките предприятия и домакинствата в региона. Той посочи също, че така ще се стимулират значителни частни инвестиции в ЕФЮИЕ. Създаден към края на миналата година като съвместна инициатива на държави донори, национални и международни финансови институции и ЕК, ЕФЮИЕ има за цел да подпомогне частния и финансовия сектор в западнобалканските страни. (Уеб сайт на ЕС, Макфакс, НТВ Хаят - 19/06/06)
