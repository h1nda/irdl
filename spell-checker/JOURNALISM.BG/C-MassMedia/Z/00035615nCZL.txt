Великобритания отрече да планира премахване на визите за македонски граждани
					11/08/2010
					 
						СКОПИЕ, Македония -- Великобритания не планира да променя визовата си политика по отношение на македонските граждани в скоро време, се казва в изявление на посолството на страната в Скопие, публикувано във вторник (10 август). „Новото правителство на Великобритания продължава да разработва своята политика, включително имиграционната. Докато тези въпроси не бъдат завършени, ние не можем и няма да спекулираме за наличието на каквито и да било планове за промяна на визовия режим с Македония”, се казва в изявлението, което дойде на фона на съобщения в местните медии, че Великобритания планира да премахне визите за македонци и че новият британски посланик в Скопие Кристофър Ивън ще започне преговори за това с македонското външно министерство догодина. (Вечер - 11/08/10; Макфакс - 10/08/10)
