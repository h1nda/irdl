Хърватия решава проблемите с незаконното забогатяване от войната и приватизацията
					15/05/2011
					
						ЗАГРЕБ, Хърватия - Парламентът прие закон в петък (13 май), който премахва ограниченията във времето за престъпления, включващи незаконно забогатяване от войната и приватизацията. Законът предвижда преследване на многобройни престъпления, извършени както във военно време, така и по време на мирната реинтеграция, както и деяния, които представляват пряка заплаха за независимостта на страната и териториалната й цялост. Сред престъпленията, свързани с приватизацията, законът споменава преднамерено предизвикване на банкрут, злоупотреба със служебно положение и власт, сключване на неизгодни договори, забранена търговия, неплащане на данъци и измама. Престъпленията, свързани с незаконно забогатване от войната включват неправомерно повишаване на цените на недостатъчни хранителни продукти и продажба на имоти на цена доста по-висока от пазарната. (Блиц, Б92, Taнюг, Index.hr - 13/05/11)
