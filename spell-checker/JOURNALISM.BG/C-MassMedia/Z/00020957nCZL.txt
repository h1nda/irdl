Избирателната комисия на БиХ обяви, че има трима номинирани за премиерския пост
					13/12/2006
					 
						САРАЕВО, Босна и Херцеговина (БиХ) -- Председателят на Централната избирателна комисия на страната Степан Никич потвърди във вторник (12 декември), че Председателството на БиХ е представило три кандидатури за премиерския пост. Това са заемащият сега длъжността Аднан Терзич от босненската Партия за демократично действие, Никола Спирич от сръбския Съюз на независимите социалдемократи и Драган Вранкич от хърватския Демократичен съюз на БиХ. Избирателната комисия ще им направи проверка, като това ще стори и Държавната агенция за разследване и охрана.
						Други новини -- Около 150 бивши полицейски служители от двете автономни области, които бяха лишени от правоспособност от бившите Международни полицейски сили на ООН между 1996 и 2002 г., засилиха протеста си във вторник, като обявиха гладна стачка. Те и други лица и организации настояват, че човешките им права са били нарушени по време на процеса на сертифициране. (ПБС БиХ, Pincom.info, РТРС - 12/12/06)
