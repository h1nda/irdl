Югославия прекъсва контактите със страни, обект на международни санкции
01/11/2002
 
БЕЛГРАД, Югославия -- Югославското правителство призна в четвъртък (31 октомври), че е имало нарушения на забраната за продажба на оръжие за Ирак и забрани "военното икономическо сътрудничество" със страните, обект на международни санкции. Министрите обещаха, че новите наредби ще бъдат разработени в най-кратък срок и че федералното правителство ще издава разрешително за всяка бъдеща сделка. Мярката идва след като следователи откриха доказателства, че югославската оръжейна компания Югоимпорт е била посредник в сделка за поддръжка на иракските MИГ-21 и 23 двигатели от босненско-сръбската компания Орао. (Данас - 01/11/02; AП, AФП, Tанюг, Б92 - 31/10/02)
