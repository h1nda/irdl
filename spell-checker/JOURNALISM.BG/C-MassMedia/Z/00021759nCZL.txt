Либия отказа да разреши на български лекар да напусне страната
					01/03/2007
					 
						СОФИЯ, България -- Либия отказва да разреши на българския лекар Здравко Георгиев, съпруг на една от петте български медицински, осъдени на смърт по скандално дело за заразяване на деца с ХИВ, да напусне страната, съобщи българското министерство на външните работи в сряда (28 февруари). През 1999 г. Георгиев бе арестуван заедно със сестрите и с един палестински лекар по обвинения в заразяване на деца с ХИВ, но в крайна сметка бе оправдан. Бяха му повдигнати обаче други обвинения за сделки с чужда валута. Когато по-късно бе оправдан, прокурорите обжалваха пред либийския върховен съд. София съобщи, че е била информирана, че Георгиев трябва да остане в Либия, докато не излезе решението на Върховния съд по обжалването. (Сега, Новинар, Монитор, Стандарт - 01/03/07; Медиапул - 28/02/07)
