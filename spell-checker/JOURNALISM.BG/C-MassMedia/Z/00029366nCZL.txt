Министрите на отбраната от НАТО призоваха косовските сърби да подкрепят КСС
					20/02/2009
					 
						ВАРШАВА, Полша -- На среща в четвъртък (9 февруари) в Краков министрите на отбраната от НАТО призоваха сърбите в Косово да подкрепят и да се записват в новосъздадените Косовски сили за сигурност (КСС), които започнаха работа към края на миналия месец, за да помагат при гражданската защита и в кризисни ситуации в Косово. Сръбското малцинство се противопостави на предложението, определяйки КСС като незаконна полувоенна група. На срещата в Краков министрите от НАТО изразиха задоволство от сътрудничеството на КФОР и ЮЛЕКС в Косово. „Съюзниците са доволни от начина, по който КФОР изпълнява новите си задачи,” заяви на пресконференция генералният секретар на НАТО Яп де Хоп Схефер. Министрите изказаха задоволство и от факта, че ситуацията в Косово остава мирна въпреки сложната политическа обстановка.
						Други новини -- В четвъртък Прищина обяви, че Малдивите са признали официално независимостта на Косово. Републиката е 55-ата страна, направила това, откакто Косово обяви независимост преди година. (Бета, МИНА, Б92, Ройтерс - 19/02/09)
