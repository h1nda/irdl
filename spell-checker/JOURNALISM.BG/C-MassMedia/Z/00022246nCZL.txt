Сръбската полиция осуети опит за контрабанда на цигари от Черна гора
					16/04/2007
					 
						ЧАЧАК, Сърбия -- В неделя (15 април) полицията осуети опит за контрабанда на около 540 кашона цигари от Черна гора. Властите съобщиха, че чуждестранните марки цигари не са имали стикери за платен акциз и са били на стойност от около 225 000 евро. Арестувани са двама сръбски граждани.
						Други новини -- Полицията в Улчин, Черна гора, арестува един черногорец и един албанец, заподозрени в трафик на хора и нелегално пресичане на границата. Арестите в неделя са резултат от следствие, проведено съвместно с албанската полиция. 
						Междувременно сръбската специална прокуратура за военни престъпления обяви в неделя, че е започнала разследване срещу трима бивши членове на разпуснатата "Армия за освобождение на Косово". Те са заподозрени в извършването на престъпления през 1998 г. срещу цивилното население от община Глоговац в Косово. (Виести - 16/04/07; РТС, ТАНЮГ - 15/04/07; РТЧГ - 14/04/07)
