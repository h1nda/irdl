Албания, Хърватия и Македония ще засилват сътрудничеството си с цел по-скорошно членство в НАТО
					01/03/2006
					 
						ДУРЪС, Албания -- Премиерът Сали Бериша и колегите му от Хърватия и Македония -- Иво Санадер и Владо Бучковски -- се споразумяха във вторник (28 февруари) да засилят взаимното сътрудничество с оглед на по-бързото присъединяване на страните им към НАТО. По време на срещата си в гр. Дуръс тримата отново изразиха надежда да получат покани не по-късно от 2008 г. Те обсъдиха още регионални въпроси, икономическото сътрудничество и текущите реформи. Трите държави, заедно със Съединените щати, са участнички в "Адриатическата харта", имаща за цел засилване на сътрудничеството и постигане на общата цел за членство в НАТО. (Албейниън Нюз - 01/03/06; ХИНА, Макфакс, Уеб сайт на македонското правителство - 28/02/06)
