Сърбия ще започне да издава биометрични паспорти до края на месеца
					05/01/2007
					 
						БЕЛГРАД, Сърбия -- Вътрешното министерство съобщи в четвъртък (4 януари), че Сърбия ще започне да издава нови биометрични паспорти преди края на януари. Новите паспорти ще съдържат данни за външния вид, пръстови отпечатъци, подпис, дигитална снимка и дигитални пръстови отпечатъци с цел подпомагане на борбата срещу организираната престъпност и тероризма. Министерството обяви, че до юли 2011 г. всички сръбски граждани навършили 16 години би трябвало да притежават биометрични паспорти. (РТС - 04/01/07)
