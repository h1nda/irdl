Косовската полиция залови 15 кг хероин
					13/05/2008
					 
						ПРИЩИНА, Косово -- В понеделник (12 май) Косовската полицейска служба залови 15 кг хероин и арестува петима души в село Заскок, община Урошевац. Полицията е следила заподозрените в продължение на шест месеца и след като е получила сигурна информация, се е намесила. Според съобщенията турският хероин е бил предназначен за Швеция. Предполага се, че струващият 250 000 евро в Косово хероин струва два пъти повече на шведския пазар. (Бета, Фокус, Б92, Макфакс - 12/05/08)
