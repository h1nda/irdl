Ашдаун призова политиците на БиХ да поемат отговорност за обединяването на Мостар
					01/12/2005
					 
						МОСТАР, Босна и Херцеговина (БиХ) -- Върховният представител Пади Ашдаун призова политиците на БиХ да поемат пълна отговорност за обединяването на Мостар по време на посщение в града в сряда (30 ноември). Той говори на церемония по закриване на Изпълнителната група за Мостар, структура, която той създаде преди две години, за да координира дейностите по обединението на етнически разделения град. 
						Също в сряда втори контингент сапьори от БиХ замина на шестмесечна мисия в Ирак. Лошото време отложи отпътуването им с един ден. Първо те ще спрат в Кувейт, където ще преминат обучение преди началото на мисията им. 
						Също в сряда в Тузла бе проведена церемония, с която бе отбелязано предаването на командването на многонационална оперативна група "Север" на ЕУФОР. Австрийският бригаден генерал Карл Пронхагъл пое командването от финландския бригаден генерал Мика Пелтонен. (Дневни аваз, Независне новине - 01/12/05; ПБС БиХ, НТВ Хаят, Източници на СВП, Фена, Уеб-сайт на ПРООН БиХ, РТРС - 30/11/05)
