Албанската полиция арестува трафиканти на наркотици близо до гръцката граница
					09/12/2008
					 
						ТИРАНА, Албания -- В понеделник (8 декември) полицията в град Гирокастро арестува четирима заподозрени трафиканти на наркотици във връзка със 101 кг марихуана, открита по-рано в изоставена кола в близост до граничния пункт "Какавия" на албанско-гръцката граница. Трафикът на наркотици от Албания за Гърция се е увеличил, откакто Тирана удължи мораториума върху моторните лодки по албанското крайбрежие с цел борба срещу трафика, насочен към Италия.
						Други новини от понеделник -- Албания отбеляза годишнината от създаването на студентското движение от 1990 г., което доведе до падането на комунистическия режим. Министър-председателят Сали Бериша произнесе реч пред хиляди студенти и младежи, събрали се, за да отбележат годишнината, която съвпадна с Националния ден на младежта. (Шекули, BalkanWeb, Клан, Топ Ченъл, ТВШ - 08/12/08)
