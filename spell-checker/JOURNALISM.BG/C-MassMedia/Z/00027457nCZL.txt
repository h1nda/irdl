Процесът срещу Милутинович в Хага навлиза в заключителната си фаза
					19/08/2008
					 
						ХАГА, Холандия -- Процесът в Трибунала на ООН за военни престъпления срещу бившия сръбски президент Милан Милутинович навлиза в заключителната си фаза във вторник (19 август), когато прокурорите и защитата трябва да започнат своите заключителни пледоарии. Срещу Милутинович и петима други обвиняеми са повдигнати обвинения за извършването на военни престъпления в Косово през първата половина на 1999 г. Според обвинителния акт Милутинович и другите обвиняеми са преследвали албанци на национална, религиозна и расова основа. Твърди се също, че те са извършили убийства, масово депортиране и други нечовешки действия срещу цивилни граждани. (Танюг, B92, Бета - 19/08/08)
