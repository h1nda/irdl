Регионалните ръководители развиват дустранното сътрудничество
					14/11/2004
					 
						ПРАГА, Чешка република -- В резултат на посещението на македонския министър на отбраната Владо Бучковски в Прага в петък (12 ноември) бе постигнато споразумение за разширяване на чешко-македонското сътрудничество в отбранителния сектор. Чешката страна изрази интерес към проектите за модернизация на македонската армия. Бучковски също така получи уверения за силна покрепа от страна на Чешката република за македонската кандидатура за членство в ЕС и НАТО. 
						В събота хърватският президент Стипе Месич и унгарският му колега Ференц Мадл оцениха положително двустранните отношения в областта на правата на малцинствата. Двамата се срещнаха в граничния унгарски град Нагиканица. Унгарският президент потвърди подкрепата на неговата страна за усилията на Хърватия да се присъедини към евро-атлантическите структури. Той също така прие покана да посети Загреб следващата година. (ХИНА, ХРТ, Утрински Весник, Дневник - 13/11/04)
