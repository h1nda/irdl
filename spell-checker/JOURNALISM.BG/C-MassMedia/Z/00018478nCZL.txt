Косовският премиер Чеку е на посещение в Македония
					05/05/2006
					 
						СКОПИЕ, Македония -- Косовският премиер Агим Чеку пристига в Скопие в петък (5 май) начело на бизнесделегация, която включва министъра на търговията и промишлеността Али Якупи и представители на Косовската индустриална камара. Програмата му включва среща с премиера Владо Бучковски и с лидери на опозиционните партии в парламента. Очаква се по време на еднодневното посещение разговорите да се съсредоточат главно върху икономическото сътрудничество и търговията, като е възможно да бъде разгледан и въпросът за определянето на границата. Наскоро възникна напрежение в двустранните отношения след коментар на Чеку относно споразумението за определяне на границите, подписано между Сърбия и Черна гора и Македония. (Макфакс, Дневник, МИА - 05/05/06)
