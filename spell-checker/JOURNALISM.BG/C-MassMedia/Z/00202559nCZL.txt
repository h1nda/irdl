Карла
			дел Понте
		
		Главен прокурор на ОН за военни престъпления 
		(ББС, СНН, Гардиан)
 
		 
			
			Карла дел Понте е назначена за прокурор към Международния военен трибунал за бивша Югославия (МВТЮ) и Международния военен трибунал за Руанда (МВТР) през августt 1999, на мястото на Луи Арбо.
			Родена на  9 февруари 1947 в Лугано, Швейцария, дел Понте учи право в Берн и Женева, както и във Великобритания. През 1972 тя получава магистърска степен по право. 
			След завършване на обучението си, дел Понте започва работа в частна адвокатска кантора в Лугано, която напуска през 1975, за да основе своя собствена компания. През 1981 е назначена за съдия-следовател,  а по-късно и за прокурор в кабинета на областния прокурор на Лугано. Като прокурор, дел Понте се занимава със случаи на измама, наркотрафик, контрабанда на оръжие, тероризъм и шпионаж. 
			През този период тя и съдията-следовател Джовани Фалконе разкриват връзката между швейцарските перачи на пари и италианската търговия с наркотици в така наречения случай “пица връзка”. В резултат, съдията Фалконе е убит от поставена в колата му бомба. Дел Понте e имала късмет, тъй като половин тон експлозиви, поставени в основата на къщата й в Палермо, са били открити навреме, за да успее да остане невредима след опита за убийство. Смъртта на Фалконе подхранва решимостта на дел Понте да се бори с организираната престъпност. След пет години като Главен прокурор на Швейцария, през 1999 дел Понте се присъединява към МВТЮ и МВТР, за да се занимава с престъпления по време на война. Говорейки за военните престъпления, извършени по време на конфликтите на Балканите през 1990-те, дел Понте казва в едно интервю в края на 2001: "Справедливостта за жертвите и оцелелите изисква всестранни усилия на национално и международно ниво." Тя счита процеса срещу бившия югославски президент Слободан Милошевич за много важен, но се заклева да не спира, докато всички предполагаеми военни престъпници не бъдат изправени пред съда.
			Дел Понте е била омъжена и има един син.
