Германия предложи бивш министър за приемник на Ашдаун в БиХ
					01/11/2005
					 
						БЕРЛИН, Германия -- Правителството на Германия предложи кандидатурата на бившия министър на пощите и далекосъобщенията Кристиян Шварц-Шилинг за приемник на Пади Ашдаун като главен международен представител в Босна и Херцеговина (БиХ). Ашдаун е на този пост от 2002 г. и ще се оттегли в края на тази година. Шварц-Шилинг, който е работил като висш дипломатически представител в БиХ през периода 1995-2004 г., ще се състезава с кандидати от Холандия, Италия и Чехия. (Независне новине - 01/11/05; ДПА - 31/10/05)
