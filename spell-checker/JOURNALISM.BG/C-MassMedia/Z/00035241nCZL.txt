WWF призова Румъния да намери дългосрочно решение за наводненията
					09/07/2010
					 
						БУКУРЕЩ, Румъния -- Световният фонд за дивата природа (WWF) призова в четвъртък (8 юли) румънските власти да предприемат дългосрочни мерки за защита на хората и природните богатства от наводненията. Нивото на Дунав е повишено и има опасност реката да залее брега. WWF посочва, че лошото време вероятно ще продължи и властите трябва да намерят трайни решения за овладяване на наводненията. "WWF призовава да се обърне по-сериозно внимание на мерките, които ще възстановят природния капацитет на наводняваните дунавски райони да задържат приливните води," каза Ориета Хуля, регионален координатор на WWF. От 21 юни Румъния е обхваната от бури и наводнения, при които 25 души загинаха, а 16 500 бяха принудени да напуснат домовете си. (AФП, Адевърул, Евениментул Зилеи - 08/07/10)
