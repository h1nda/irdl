Сръбската полиция разследва мрежа от помагачи на Младич 
					14/09/2010
					 
						БЕЛГРАД, Сърбия -- Полицията претърси пет обекта в хода на разследване на финансовата мрежа, подкрепяща бившия босненски сръбски военен командир Ратко Младич. Бруно Векарич, говорител на сръбската прокуратура за военни престъпления, каза в понеделник (13 септември), че няколко души и компании се разследват. Операцията, проведена в петък, е имала за цел и бившия началник на сигурността на Младич, Бранислав Пухало. Младич се укрива от 1995 г., когато Трибуналът на ООН за военни престъпления го обвини в геноцид, военни престъпления и престъпления срещу човечеството във връзка с босненския конфликт от 1992-1995 г. (РТС, Бета, Танюг, АП - 13/09/10)
