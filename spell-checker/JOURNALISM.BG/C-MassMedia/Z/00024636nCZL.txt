Мандатът на ПМЕС в БиХ бе продължен до края на 2009 г.
					21/11/2007
					 
						БРЮКСЕЛ, Белгия -- Съветът по общи въпроси и външни отношения на ЕС, който заседава в Брюксел в понеделник (19 ноември), реши да продължи мандата на Полицейската мисия на ЕС (ПМЕС) в БиХ с две години, до 31 декември 2009 г. Съветът заяви, че присъствието на ПМЕС ще е необходимо, докато БиХ изгради свои междуетнически полицийски сили на държавно равнище. ПМЕС бе изпратена в БиХ през 2003 г., за да поеме функциите на Международните полицейски сили на ООН. (Независне Новине, Фена, РТРС - 20/11/07)
