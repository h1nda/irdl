ЕС ще предостави милиарди евро като предприсъединителни помощи на страните от Югоизточна Европа до 2011 г.
					23/11/2007
					 
						ДУБРОВНИК, Хърватия -- ЕС ще предостави 3,5 милиарда евро като предприсъединителна помощ за страните от Югоизточна Европа до 2011 г., заяви в четвъртък (22 ноември) представителят на Генерална дирекция "Разширяване" Ян Трушчински, който в слово по време на четвъртата среща на Регионалния икономически форум за Югоизточна Европа в хърватския град Дубровник каза, че средствата ще бъдат използвани за подкрепа на регионалното сътрудничество и процесите на реформи. "Европейската комисия е тук, за да подкрепи региона в усилията му да остане на пътя към интеграцията", заяви той, като подчерта, че не може да гарантира, че надеждите за ускоряване на присъединяването на Югоизточна Европа ще станат факт. Форумът събра близо 160 държавни ръководители, бизнеслидери и учени от осем страни от Югоизточна Европа, които обсъдиха икономическото сътрудничество и стандартите за членство в ЕС. (Вечерни Лист, Весник - 23/11/07; ХРТ, ХИНА, РТЧГ, Фена, Макфакс - 22/11/07)
