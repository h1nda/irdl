Хърватската опозиционна СДП настоява за уволнението на министъра на транспорта
					29/11/2009
					 
						ЗАГРЕБ, Хърватия – Главната опозиционна Социалдемократическа партия (СДП) съобщи за плановете си в петък (27 ноември) да поиска уволнението на министъра на транспорта Божидар Калмета, обвинявайки го в корупция, свързана с водещата хърватската компания за строителство и управление на магистрали (HAC). Те твърдят, че той трябва да поеме политическа отговорнст и за други ключови компании под контрола на Министерството на транспорта като хърватските държавни железници и пощите. В четвъртък полицията арестува служители на HAC включително бившия директор и бивш член на управителния съвет за сключване на договори, които са причинили огромни загуби на държавната компания. Премиерът Ядранка Косор защити Калмета след арестите и настоя, че той не е знаел за злоупотребите в HAC. (Индекс, ХИНА, Насионал - 27/11/09)
