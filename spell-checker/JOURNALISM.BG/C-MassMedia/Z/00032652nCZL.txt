ЕС одобри стъпка, насочена към изготвянето на присъединителния договор с Хърватия
					08/12/2009
					 
						БРЮКСЕЛ, Белгия -- Външните министри от ЕС решиха в понеделник (7 декември) да създадат този месец работна група, която да изготви присъединителния договор с Хърватия. Министрите одобриха също така финансов пакет за Хърватия, предложен от Европейската комисия. Пакетът, основаващ се на презумпцията, че Хърватия ще се присъедини към ЕС през 2012 г., предвижда плащания в размер на 3,5 милиарда евро за 2012 и 2013 г. Очаква се страната да направи вноска от 1,2 милиарда евро в бюджета на ЕС за първите две години от членството си. (ХРТ, ХИНА - 07/12/09)
