В Турция бяха арестувани заподозрени екстремисти
					04/10/2009
					 
						АНКАРА, Турция -- Полицията арестува 17 души, заподозрени във връзки с екстремистка група, за която се твърди, че е планирала терористични атентати за спиране на реформите, които ще дадат повече права на кюрдското малцинство. Местните медии съобщиха в събота (3 октомври), че заподозрените са членове и поддръжници на организация, известна като "Революционен щаб". Съобщава се, че те са били задържани по-рано през седмицата в пет провинции, включително Истанбул и Анкара. Твърди се, че според намерените документи по време на акцията, са били планирани "сензационни атентати". (Aнадолска информационна агенция, AФП - 03/10/09)
