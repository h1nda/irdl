Гръцкото правителство направи преглед на подготовката за срещата на високо равнище на ЕС в Солун
06/06/2003
 
АТИНА, Гърция -- На заседание, ръководено от премиера Костас Симитис в четвъртък (5 юни), гръцкото правителство обсъди подготовката за предстоящата на 21 юни среща на върха на ЕС в Солун. След заседанието гръцкият външен министър Георгиос Папандреу заяви, че централна тема на срещата ще бъде изработването на конституционен договор и бъдещето на Европа в неговия контекст. Той добави, че членовете на ЕС също ще прегледат хода на интеграционния процес на Западните Балкани. Папандреу обеща да гарантира свободното движение на протестиращите, но подчерта, че ще засили мерките за сигурност, за да бъдат избегнати евентуални инциденти. (АНА, МПА - 05/06/03)
