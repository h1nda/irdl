Aнкара ще върне посланика си обратно в САЩ през следващата седмица
					02/04/2010
					 
						AНКАРА, Tурция -- Дипломатически източници заявиха, че Анкара ще върне посланика си обратно във Вашингтон през следващата седмица преди посещението в САЩ на премиера Реджеп Тайип Ердоган на 12 април, където той ще присъства на среща на високо равнище. Посланик Намик Тан бе извикан в Анкара за консултации, след като Комисията по външни отношения към Камарата на представителите на САЩ одобри спорна резолюция на 4 март, определяйки като геноцид убийството през 1915 г. на арменци от Османската империя. Решението Тан да се върне във Вашингтон бе взето след преговори между външния министър Ахмет Давутоглу и Държавния секретар Хилари Клинтън. (AФП, AП - 02/04/10; Хюриет, ЮПИ, Aнадолска информационна агенция, AФП - 01/04/10) 
						100402-WMI-004-ENG
						Германия е готова да екстрадира сръбски неонацистки лидер
						БЕЛГРАД, Сърбия -- Германия е одобрила екстрадирането на сръбския неонацистки лидер Горан Давидович в Сърбия, съобщи в четвъртък (1 април) вътрешният министър Ивица Дачич. Давидович, който е известен като "фюрера" бе арестуван в началото на февруари от германската полиция със заповед за арест, издадена от офиса на Интерпол в Белград. Сърбия го бе осъдила на една година затвор за подбуждане към национална, етническа и религиозна омраза. 
						Сърбия също издаде международна заповед за арестуването на Петер Егнер, който е заподозрян в престъпления, извършени по време на Втората световна война, потвърди местен съд в четвъртък. Егнер, който е 88-годишен живее в Съединените щати. За него се твърди, че е замесен в убийството на 17 000 цивилни лица, евреи и роми в Белград между 1941 и 1943 година. (Бета, Политика, Б92, Taнюг, AП - 01/04/10)
