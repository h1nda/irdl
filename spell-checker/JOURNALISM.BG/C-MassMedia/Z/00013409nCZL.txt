Хърватският премиер предупреждава за опасността от екстремизъм
					28/01/2005
					 
						ЗАГРЕБ, Хърватия -- Премиерът Иво Санадер предупреди в четвъртък (27 януари) за опасността от ново надигане на антисемитизма, ксенофобията и екстремизма. Припомняйки за жертвите на Освиенцим, той каза, че геноцидът от времето на Втората световна война не трябва да бъде забравян. Хърватският демократичен съюз на Санадер бе обвиняван в миналото за това, че не е осъдил по подобаващ начин масовите убийства, извършени по време на усташкия режим в Хърватия.
						Други новини: Асоциацията на жените от Сребреница публикува изявление по повод 60-ата годишнина от освобождаването на концлагера Освиенцим. Те заявяват, че убийствата на граждани от Сребреница през 1995 г. показват, че "фашизмът и геноцидът" не са изкоренени в Европа. (AФП - 27/01/05)
