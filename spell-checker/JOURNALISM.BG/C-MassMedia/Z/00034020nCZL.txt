Бившият хърватски министър Поланчец ще бъде задържан под арест за един месец
					01/04/2010
					 
						ЗАГРЕБ, Хърватия -- В сряда (31 март) съдия от Окръжния съд в Загреб разпореди задържането под арест за един месец на бившия министър на икономиката Дамир Поланчец. Решението има за цел да се попречи на обвиняемия да повлияе на свидетелите. Поланчец беше арестуван във вторник в хода на разследване на финансови машинации в местния производител на хранителни продукти „Подравка”, където той е работил, преди да стане член на правителството. 
						Други новини -- Проучване, проведено от агенцията ГфК /GfК-Growth from Knowledge/ - по повод на първата годишнина от членството на Хърватия в НАТО - показва, че мнозинството от хърватите подкрепят членството и участието на хърватски войници в мисии в чужбина. Според проучването 64,6 % от участниците в проучването са заявили, че се чувстват сигурни в живота си в държава, членка на НАТО; 62,6 % вярват, че Алиансът и неговото разширяване са важни за регионалната сигурност и стабилност. Проучването е проведено през февруари сред 750 души. (ХИНА, Весник, Нова ТВ, ХРТ, Пословни, Вечерни Лист, РТС, Б92, Бета - 31/03/10)
