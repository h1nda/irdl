Новият вътрешен министър на РС обещава пълноценно сътрудничество с МНТБЮ
					29/09/2004
					 
						БАНЯ ЛУКА, Босна и Херцеговина (БиХ) -- В реч от вторник ( 28 септември) новият вътрешен министър на Република Сръбска (РС) Дарко Матияшевич пое ангажимент за пълноценно сътрудничество с Трибунала на ООН за военните престъпления, вкл. по задържането на обвиняеми. Матияшевич заяви на пресконференция, че министерството му ще изпълни всички задължения, залегнали в закона на РС за сътрудничество с Трибунала в Хага. 
						Други новини: СФОР съобщи, че босненският сърбин Милован Чичко Биелица ще бъде пуснат на свобода. Той бе задържан преди четири седмици във връзка с предполагаемото му съучастие в укриването на обвиняемия Радован Караджич. (Независне новине - 29/09/04; ПБС БиХ, АФП -28/09/04)
