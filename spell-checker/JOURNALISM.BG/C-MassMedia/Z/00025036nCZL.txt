Премиерът на Сърбия Кощуница заяви, че изпращането на мисия на ЕС в Косово ще анулира ССА
					04/01/2008
					 
						БЕЛГРАД, Сърбия -- Премиерът Воислав Кощуница разкритикува плановете на ЕС да изпрати мисия в Прищина и обвини Съюза в четвъртък (3 януари) в съучастничество в опит да се откъсне сръбска територия. Белград, предупреди той, няма да подпише дългоочакваното Споразумение за стабилизация и асоцииране с Брюксел по-късно този месец, ако мисия на ЕС бъде изпратена в Косово на мястото на ЮНМИК. Според Кощуница "Ние стигнахме до етап, когато ЕС трябва да направи своя избор дали желае цяла Сърбия, призната от международната общност за свой партньор или желае да създаде квазидържава на сръбска територия."
						В интервю за всекидневника "Коха Диторе" в Прищина президентът на Косово Фатмир Сейдиу заяви, че ако международната общност позволи разделяне на провинцията, тя ще отвори кутията на Пандора на Балканите, което ще има отзвук в Македония, Черна гора и в някои общини на Южна Сърбия. (Блиц, Данас - 04/01/08; РТС, Б92, Бета, AП, Ройтерс, Би Би Си, АКИ, ДПА, AФП - 03/01/08)
