Турският премиер Ердоган започва "специална ваканционна дипломация"
					14/07/2005
					 
						АНКАРА, Турция -- Премиерът Реджеп Тайип Ердоган каза в сряда (13 юли), че е започнал "специална ваканционна дипломация", имаща за цел да заздрави отношенията на Турция с други страни. В неделя той възнамерява да започне двудневно посещение в Русия, където се очаква да се срещне с президента Владимир Путин в черноморския курорт Сочи за обсъждане на двустранните отношения, както и на международни и регионални събития. По покана на Ердоган сирийският президент Башар Асад и гръцкият премиер Костас Караманлис възнамеряват да прекарат почивките си в Турция.
						Други новини -- Италианският външен министър Джанфранко Фини се срещна в сряда в Анкара с Ердоган и с други официални лица и отново потвърди подкрепата на Италия за членството на Турция в ЕС. (Заман - 14/07/05; AП - 13/07/05)
