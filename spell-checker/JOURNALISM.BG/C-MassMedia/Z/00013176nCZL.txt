Висш служител на полицията в РС иска от обществеността сведения за Караджич и Младич
					06/01/2005
					 
						САРАЕВО, Босна и Херцеговина (БиХ) -- Началникът на Центъра за обществена сигурност в Източно Сараево, Драгомир Андан, призова в сряда (5 януари) обществеността да предоставя на вътрешното министерство на Република Сръбска всякакви налични сведения за укриващите се от правосъдието Радован Караджич и Ратко Младич. Призивът на Андан бе отправен след среща с главнокомандващия на ЕУФОР генерал-майор Дейвид Лийки. Центърът обяви още в сряда, че е повдигнал обвинения срещу 13 души за предполагаеми военни престъпления срещу сръбски цивилни граждани, в т. ч. убийството на 243 сърби в сараевския квартал Добрине през 1992 г. Обвиненията бяха предадени на регионаланта прокуратура. (Независне новине - 06/01/05)
