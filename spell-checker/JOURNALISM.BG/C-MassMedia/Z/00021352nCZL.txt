Външните министри от ЕС призоваха Либия да гарантира справедливо решение по случая с медиците
					23/01/2007
					 
						БРЮКСЕЛ, Белгия -- В понеделник (22 януари) Съветът по външни отношения на ЕС призова либийските власти да гарантират "положително, справедливо и незабавно решение" по случая с петте български медицински сестри и палестинския лекар, осъдени на смърт в скандален процес за заразяване на деца с ХИВ. Външните министри от ЕС изразиха сериозната си тревога във връзка с "неприемливата" присъда, като подчертаха, че тя не е взела под внимание силните научни доказателства, които оневиняват медиците. Те подчертаха също, че делото ще определи хода на бъдещите отношения между ЕС и Либия. (Уеб сайт на ЕС, БНР - 22/01/07)
