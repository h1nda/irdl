СПМ няма да обсъжда прекратяването на надзора на Област Бръчко 
					24/06/2010
					 
						САРАЕВО, Босна и Херцеговина (БиХ) -- Съветът за прилагане на мира (СПМ) няма да обсъжда прекратяването на надзора на Област Бръчко на своята среща идната седмица, заяви в сряда (23 юни) върховният представител Валентин Инцко. Той отбеляза, че остава едно последно условие за приключване на вземането на окончателно решение за Бръчко и това е РС да поеме правен ангажимент за гарантиране на доставките на електроенергия за областта. Инцко похвали властите в Бръчко за превръщането на града в символ на успеха и съвместното съжителство. Той подчерта, че властите са постигнали това чрез съсредоточаването си върху икономиката и образованието, а не върху политиката. (РТРС, Радио Свободна Европа - 23/06/10)
