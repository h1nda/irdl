Огромното мнозинство от македонците подкрепят интеграцията в ЕС и НАТО 
					14/10/2009
					 
						СКОПИЕ, Македония -- Повече от 90 % от македонците подкрепят усилията на своята страна за евро-атлантическа и европейска интеграция, сочи ново проучване, извършено от Международния републикански институт (МРИ). Джон Кавано, ръководител на клона на МРИ в Скопие, каза във вторник (13 октомври), че 94 % от отговорилите са заявили своята подкрепа за членство на Македония в НАТО, а 96 % са подкрепили кандидатурата на страната за ЕС. Кавано добави, че мнозинството от македонците вярват, че страната е стабилна и многоетническите отношения не са били засегнати от спорната нова македонска енциклопедия. (Макфакс, МИА, A1, Сител - 13/10/09)
