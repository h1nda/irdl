Румънското правителство оцеля след вот на недоверие
					25/09/2009
					 
						БУКУРЕЩ, Румъния -- Правителството на премиера Емил Бок оцеля с лекота след вота на недоверие в четвъртък (24 септември), предложен от опозиционните Националлиберална партия и Демократичен алианс на унгарците заради три законопроекта, изготвени по препоръка на МВФ. Законопроектите целят реформа на публичния сектор и предвиждат единна система на заплащане в публичния сектор, образователна реформа и реформа в публичната администрация. Само 112 депутати подкрепиха инициативата, за чийто успех бяха необходими 236 гласа. С отхвърлянето на предложението трите законопроекта се смятат за приети. Президентът Траян Бъсеску сега трябва да ги подпише. (Финанчиарул - 25/09/09; Ройтерс, Медиафакс - 24/09/09)
