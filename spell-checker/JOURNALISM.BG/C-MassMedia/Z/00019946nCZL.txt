Намалява броят на желаещите да емигрират българи 
					14/09/2006
					 
						СОФИЯ, България -- Броят на българите, които желаят да емигрират на Запад, е намалял, посочват резултатите на проучване на "Галъп", възложено от министерството на труда. Едва 11 % от запитаните на възраст от 15 до 60 години обмислят възможността да емигрират за дълъг период в чужбина след присъединяването на страната към ЕС, което ще бъде най-рано на 1 януари. През 2001 г. 15 % от българите са искали да се преместят да живеят в други страни. Повечето от тези, които мислят за емиграция, искат да живеят в Испания или Германия. (Ройтерс - 12/09/06)
