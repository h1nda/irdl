БиХ и Словакия се споразумяха да си сътрудничат в борбата с организираната престъпност
					06/06/2006
					 
						САРАЕВО, Босна и Херцеговина (БиХ) -- Министърът на сигурността на БиХ Бариша Чолак и словашкият министър на вътрешните работи Мартин Падо подписаха в понеделник (5 юни) споразумение за сътрудничество между полицейските служби, както и споразумение за сътрудничество в борбата с тероризма и организираната престъпност. Те подписаха и споразумение за реадмисия на лицата, които не отговарят на правните изисквания за влизане в двете страни. Падо изрази готовността на Словакия да сподели своя опит във връзка с процеса на интеграция в ЕС. (ФЕНА, ПБС - 05/06/06)
