Български и американски следователи разбиват канал за синтетична дрога 
					10/09/2004
					 
						СОФИЯ, България -- Националната служба за борба срещу организираната престъпност (НСБОП) и американската Агенция за борба срещу тъговията с наркотици са разбили канал за синтетична дрога, обяви в четвъртък (9 септември) заместник-директорът на НСБОП полковник Венелин Великов. Той добави, че 220 кг амфетамини на стойност около 22 млн. евро са били конфискувани при съвместна операция в София. Арестувани са били четирима души - двама сирийци и двама българи. 
						Други новини: България и Европейският център за мониторинг на наркотиците и тяхната употреба сключиха споразумение в четвъртък, което позволява на България да участва пълноценно в дейноста на Центъра. Подобни договорености са били подписани тази година и с Румъния и Турция. (Дневник - 10/09/04; Медиапул, уеб сайт на ЕС - 09/09/04)
