Хърватия ще затвори още две преговорни глави с ЕС
					18/12/2009
					 
						БРЮКСЕЛ, Белгия -- Членовете на ЕС одобриха в четвъртък (17 декември) затварянето на две преговорни глави с Хърватия. Това отваря възможност за официалното им закриване на междуправителствена конференция по присъединяването в понеделник в Брюксел, като общият брой на закритите глави ще стане 17 от всичко 33. Дотук Хърватия е отворила 28 глави. Страната се надява да завърши преговорите си за членство през първата половина на 2010 г.
						Също в четвъртък хърватското правителство предаде за одобрение в парламента два закона, предназначени да хармонизират местното законодателство с това на ЕС. Трети се очаква до края на годината. (ХРT, Пословни, ХИНА, Вечерни Лист - 17/12/09)
