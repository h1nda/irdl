Шефът на НАТО подкрепи новата проекторезолюция на ООН за Косово
					15/07/2007
					 
						БЕЛГРАД, Сърбия -- Генералният секретар на НАТО Яп де Хоп Схефер изрази подкрепата си в петък (13 юли) за новата проекторезолюция за Косово, инициирана от Запада, в Съвета за сигурност на ООН, заявявайки, че тя може би е "последният шанс" за контролирано политическо решение на проблема за статута. Де Хоп Схефер бе в Белград за разговори с официални представители, включително с външния министър Вук Йеремич. Сръбските официални представители потвърдиха възраженията си както за плана Ахтисаари, така и за новата проеторезолюция на ООН, като настояха, че изходът трябва да уважава суверенитета на Сърбия и териториалната й цялост. (Блиц, Бета - 14/07/07; Б92, Бета, Танюг, ЕПА, AП, КосоваЛайв - 13/07/07)
