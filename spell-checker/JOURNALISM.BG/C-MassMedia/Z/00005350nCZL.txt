Вашингтон насърчава България да работи усилено за членството в НАТО
11/12/2002
 
СОФИЯ, България -- България трябва да активизира борбата си срещу корупцията и да засили ролята на закона при подготовката си за членство в НАТО, заяви помощник-държавният секретар на САЩ по европейските и евроазиатските въпроси Елизабет Джоунс. Тя посети София във вторник (10 декември), където се срещна с президента Георги Първанов и други официални лица. Външният министър Соломон Паси обсъди с Джоунс участието на България в евентуален военен удар срещу Ирак.
В други новини, във вторник Първанов се срещна в София с Генералния директор на Световната ядрена асоциация (СЯА) Джон Рич. Главна тема беше изискването на ЕС за ранното закриване на два от реакторите в атомната електроцентрала Козлодуй. Рич заяви, че СЯА ще подкрепи усилията за запазването на реакторите в експлоатация, ако инспекторите докажат тяхната безопасност. (Дневник, бТВ, Стандарт, БТА, Медиапул - 10/12/02; seeurope.net - 09/12/02)
