Малка анархистична група пое отговорността за неотдавнашните бомбени атентати в Гърция
					16/02/2009
					 
						АТИНА, Гърция -- Малка анархистична група пое в събота (14 февруари) отговорността за серията от бомбени атентати миналата седмица и предупреди, че може да последват и други. Почти всички бомбени нападения станаха в сряда и четвъртък в Атина и бяха насочени срещу високопоставени държавни служители, между които бе и главният прокурор за борба с тероризма. Никой не пострада при инцидентите. „Нашите нападения не са символични; те са актове на война... Ще се върнем скоро," обяви групата, самоназоваваща се "Конспирация на огнените ядра", в изявление, публикувано в събота в интернет. Групата е посветила атаките си на Димитрис Куфодинас, изтъкнат член на терористичната организация "17 ноември", който излежава няколко доживотни присъди. (Та Неа - 16/02/09; AП - 15/02/09)
