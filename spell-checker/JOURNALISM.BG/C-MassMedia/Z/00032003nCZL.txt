Албания въведе граничен контрол "с едно спиране"
					15/10/2009
					 
						ТИРАНА, Албания -- Съветът на министрите реши в сряда (14 октомври) да въведе система за контрол "с едно спиране" по всички граници, включително в пристанищата. Министър-председателят Сали Бериша каза, че съсредоточаването на едно място на полицейския, митническия и другите необходими видове граничен контрол ще опрости процедурата и за държавните служители, и за обществеността. Той добави, че Албания прави просто това, което другите страни са направили преди почти десет години. (НОА, Телеграфи, Топ Нюз - 14/10/09)
