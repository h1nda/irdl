Протести за имоти се планират в крайбрежен албански град 
					08/08/2008
					 
						ТИРАНА, Албания -- Два едновременни протеста са планирани за неделя (10 август) във връзка с признаването на стари права на собственост в южния крайбрежен град Химара, съобщиха местните медии. Една от групите, сдружение “Брегдети”, твърди, че разполага с оригинални документи за скъпи крайбрежни имоти. Другата група, водена от кмета Васил Болано, член на гръцкото малцинство в Химара, ще протестира от името на законните собственици на земята и правата на неговата общност. Някои го обвиняват, че е злоупотребил със службеното си положение, като е фалшифицирал документи за лична облага. Нерешените въпроси със собствеността и липсата на инфраструктура пречат на туризма в Химара и околния район. (Шекули, Коха йоне, Шкип - 08/08/08)
