Анкета установи, че повечето хървати подкрепят кандидатурата за членство в ЕС
29/01/2004
 
ЗАГРЕБ, Хърватия -- Близо 73 % от хърватите подкрепят кандидатурата на страната за присъединяване към ЕС, съгласно резултатите от изследване, публикувано в сряда (28 януари). Това е малко по-слаб резултат в сравнение с анкетата, проведена преди шест месеца, която констатира 73.6 % подкрепа на членството. Изследванията се спонсорират от министерството на европейската интеграция.
Други новини: Хърватският конституционен съд върна за прегласуване в парламента медийния закон. Определяйки го като "органичен закон", с който се регулират човешките права и свободи, съдът постанови че за приемането му е необходимо мнозинство от всички народни представители. Вместо това законът бе одобрен с мнозинство от всички гласували. (AФП, ХРT, Вйесник, ХИНА - 28/01/04)
