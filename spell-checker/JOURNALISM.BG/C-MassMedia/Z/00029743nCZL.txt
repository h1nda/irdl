Бомба избухна в гръцкия пристанищен град Пирея
					27/03/2009
					 
						АТИНА, Гърция -- Бомба избухна рано сутринта в петък (27 март) пред сграда с офиси на морски компании в Пирея. Експлозията е повредила околните сгради и паркирани коли, но няма ранени. Полицейските сили за борба с тероризма разследват инцидента.
						Други новини -- Полицията в Атина използва сълзотворен газ, за да разпръсне група от около 100 пожарникари, които протестираха в центъра на града с искания за постоянни трудови договори. Много по-голяма група от повече от 1 000 пожарникари проведе мирен протест пред министерството на труда в сряда. Около 5 500 гръцки пожарникари работят по временни трудови договори. Техният профсъюз твърди, че правителството не им е осигурило постоянни трудови договори, както е обещало. (АФП, Сити - 27/03/09; БТА - 26/03/09)
