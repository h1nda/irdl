НАТО уверява сръбския президент, че ще спазва ангажиментите си за сигурността на Косово 
					25/01/2005
					 
						БЕЛГРАД, Сърбия-Черна гора -- Командващият на НАТО за Югоизточна Европа увери представители на Белград в понеделник (24 януари), че Алиансът е решен да гарантира стабилността и сигурността на Косово. "Потвърждавам нашия ангажимент да продължим .. упоритата работа за създаване на безопасна и сигурна среда за народа на Косово" заяви адмирал Майкъл Мълън пред сръбския президент Борис Тадич по време на разговори на високо ниво по въпроси на сигурността, реформите в отбраната и стремежите на държавния съюз да се присъедини към НАТО. Мълън приветства отбранителните реформи, които са в ход, но отбеляза, че сътрудничеството по военните престъпления остава ключово изискване за присъединяване към програмата на НАТО "Партньорство за мир". (Dow Jones Newswire, Taнюг, Бета - 24/01/05)
