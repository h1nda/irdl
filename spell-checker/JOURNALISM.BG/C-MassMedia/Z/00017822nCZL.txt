Сръбските националисти потвърдиха плановете си да напуснат Министерския съвет на БиХ
					07/03/2006
					 
						БАНЯ ЛУКА, Босна и Херцеговина (БиХ) -- Момчило Новакович, ръководител на групата на Сръбската демократическа партия (СДП) в долната камара на парламента на БиХ, потвърди в понеделник (6 март), че всички представители на СДП в Министерския съвет на БиХ ще подадат оставка, с изключение на министъра на правосъдието Слободан Ковач. Всички освен Ковач очевидно подкрепят взетото неотдавна решение на главния съвет на СДП партията да напусне държавното правителство, след като оглавяваното от СДП правителство на Република Сръбска бе свалено. (Независне Новине - 07/03/06)
