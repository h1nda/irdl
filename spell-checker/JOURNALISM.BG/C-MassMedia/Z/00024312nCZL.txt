Срещата за окончателния статут на Косово завърши с различни мнения относно изгледите за компромис
					23/10/2007
					 
						ВИЕНА, Австрия -- След третия кръг преки преговори за бъдещия статут на Косово с посредничеството на пратениците на САЩ, ЕС и Русия, който се проведе във Виена в понеделник (22 октомври), представителите на Сърбия и на косовските албанци са на различни мнения относно перспективите за постигане на компромис. Сръбският външен министър Вук Йеремич каза, че преговорите, макар и много трудни, изглежда се движат към компромис. Косовският премиер Агим Чеку обаче посочи, че предложението на Белград за широка автономия на Косово е неприемливо. "Просто позициите ни са твърде далеч една от друга," каза Чеку.
						"Тройката" съобщи, че двете страни ще се срещнат отново след две седмици. Пратениците призоваха Белград и Прищина да обмислят предложението от 14 точки, което според тях е потенциална основа за по-нататъшна работа и евентуален пробив. (Блиц, Политика - 23/10/07; РТК, РСЕ, Танюг, РТС, Бета, Телеграфи, Косовапрес, Ройтерс, AП - 22/10/07)
