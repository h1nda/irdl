По барове, плажове и дори на работните си места албанците са обхванати от треската на Световната купа
					30/06/2006
					Макар че Албания не си осигури място на финалите за Световната купа 2006 в Германия, футболните запалянковци в страната следят надпреварата с интерес. 
					От Ерлис Селимай за Southeast European Times от Тирана -- 30/06/06
 
					 
						
Много кафенета и барове в Тирана показват мачовете от Световната купа. [Гент Шкулаку]
						Кафенета, барове и ресторанти в албанската столица използват Световната купа, за да привлекат повече посетители. В много от тях собствениците предлагат телевизори с голям плосък екран за гледане на мачовете. 
						"За нас това е шанс да привлечем клиентела. Знаем, че през този период има много мачове и че хората искат да ги гледат ... Това е добър начин и за нас да припечелим. Докато гледат мачове, те ще консумират по нещо от баровете ни," каза пред SETimes един собственик на кафене в Тирана. 
						Някои, които са на работа по време на мачовете от Световната купа, казват, че са намерили решение, като са инсталирали телевизори в офисите си. Дори и да не могат да проследят целия мач, поне могат да се насладят на атмосферата. 
						Други следят коментарите и резултатите от мачовете по Интернет. 
						 Сред най-оживените места в страната тези дни са пунктовете за залагания. Те са претъпкани от хора, които залагат различни суми за предпочитаните от тях отбори."
						Откакто е започнала Световната купа, при нас е по-оживено. Албанците много обичат залаганията -- италианската "Серия А", английската "Висша лига", френската лига, испанското първенство и т. н. Сега имат още една причина. И тя е Световната купа! Това значи повече работа за нас," казва касиер от пункт за залагания. 
						Емоциите са много силни, особено когато резултатът от мача се решава в последните минути. 
						 "Затаявам дъх до края. В някои случаи резултатът се променя в последната минута, като проваля всичко за някои, а други прави щастливи. Така стана при мачовете Швеция-Парагвай, Англия-Тринидад и Тобаго и Германия-Полша. Но това е игра и за отборите всичко е въпрос на късмет," казва футболен запалянко от Тирана. 
						На главния столичен булевард "Дешморет е Комбит" е поставен огромен екран, излъчващ мачовете. Обикновено по това време на годината албанците излизат в отпуск или поне ежедневно пътуват до крайбрежието. 
						Времето тази година бе променливо, с повече дъждове и облаци. Но когато изгрее слънцето, хората по адриатическото крайбрежие комбинират заниманията: слънчеви бани на плажа, плуване в морето и нито една пропусната минута от Световната купа. 
						Както се изрази един собственик на хотел, "хората могат да идват на плаж и естествено да се възползват от големите плоски екрани и телевизори, които сме разположили за Световната купа. Не е ли това прекрасно решение: да гледаш футболни мачове на морския бряг?"
