Ахтисаари и Контактната група за Косово се очаква да се срещнат във Виена следващата седмица
					21/01/2007
					 
						БЕЛГРАД, Сърбия -- Специалният пратеник за преговорите по статута на Косово Марти Ахтисаари и представители на шестте страни от Контактната група се очаква да се срещнат във Виена на 26 януари, заяви в събота (20 януари) говорителят на Ахтисаари Реми Дурло. Според Би Би Си Ахтисаари ще представи предложението си за бъдещия статут на Косово на срещата, на която може също да бъде определена рамката за нов кръг от преговори между Белград и Прищина. 
						В петък президентът на Косово Фатмир Сейдиу отново подчерта, че е убеден, че предложението на Ахтисаари ще осигури "ясна формула за бъдещето на Косово" и ще проправи пътя за независимостта на провинцията. 
						Други новини - Американски взвод се придвижи до Лепосавич, близо до границата със Сърбия. Този ход е част от плана на НАТО да засили сигурността за 100 000 сърби, живеещи в Косово. КФОР даде ясно да се разбере, че няма да толерира изблици на насилие преди или след обявяването от посредника на ООН на плана му за бъдещото на провинцията. 
 (Бета, РТС, AП, Албейниън Нюз - 20/01/07)
