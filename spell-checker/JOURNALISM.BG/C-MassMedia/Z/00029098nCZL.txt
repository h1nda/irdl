Протестите на гръцките фермери продължават вече осми ден
					26/01/2009
					 
						АТИНА, Гърция -- Хиляди фермери блокираха за осми пореден ден в понеделник (26 януари) гранични КПП и няколко основни магистрали, предизвиквайки хаос в движението из цялата страна. Те протестират срещу земеделската политика на правителството и настояват за по-високи субсидии за селското стопанство, по-добри пенсии, гарантирани минимални цени за продуктите им, намаляване на подлежащия на възстановяване ДДС и по-ниски цени на горивата. Трактори отново са блокирали ГКПП Мачуково (Евзони) и Дойран на гръцко-македонската граница, както и границите с България и Турция. Движението на транспортни средства по гръцките граници е парализирано и се допуска преминаването единствено на неотложни медицински доставки. Фермерите се подготвят да блокират и моста, свързващ п-в Пелопонес и Коринт. Асоциацията на северногръцките промишлени отрасли призова правителството да реши проблема бързо, настоявайки, че протестите ощетяват икономиката. В неделя правителството покани земеделските синдикати на преговори. Земеделският министър Сотирис Хадзидакис трябва да се срещне с техни представители по-късно в понеделник, за да обсъди исканията им. (Та Нея, Нафтемборики, Апогеуматини, Елефтерос Типос, Елефтеротипия, ДПА - 26/01/09; AНA-MПA, AФП - 25/01/09)
