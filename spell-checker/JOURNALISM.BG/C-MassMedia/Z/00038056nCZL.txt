Инцко: „Разделянето на БиХ е неприемливо”
					05/04/2011
					
						БРЮКСЕЛ, Белгия -- Върховният представител Валентин Инцко заяви в понеделник (4 април), че спекулациите около разпадането на Босна и Херцеговина (БиХ) са неприемливи. Инцко беше в Брюксел за разговори с представители на ЕС за засилване на присъствието на блока в БиХ. Инцко каза пред репортери, че новият представител на ЕС в БиХ ще отговаря за процеса на реформи, свързани с интеграцията в Съюза, и ще може да налага санкции на политиците, които възпрепятстват процеса на реформи и нормалното функциониране на местните институции. Очаква се Службата на върховния представител да бъде преместена извън БиХ. (Бета, Блиц, Танюг, Радио Свободна Европа - 04/04/11)
