Арабската лига ще разгледа искането на Либия за скъсване на дипломатическите връзки с България
					30/07/2007
					 
						КАЙРО, Египет -- Арабската лига ще разгледа искането на Либия за прекратяване на всички дипломатически отношения с България, заяви външният министър на Оман Юсуф бин Алауи бин Абдула преди срещата на организацията в понеделник (30 юли) в Кайро. Либия призова 22-членната Арабска лига да скъса всички дипломатически връзки с България, след като петте български медицински сестри и палестинският лекар, който получи българско гражданство, бяха помилвани от българския президент. Триполи настоява, че помилването нарушава двустранното споразумение за размяна на затворници. (Дарик, БГНЕС, Агенция София Нюз, Фокус - 30/07/07)
