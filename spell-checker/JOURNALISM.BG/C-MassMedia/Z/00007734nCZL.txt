Корпусът на мира на САЩ се завръща в Албания
23/07/2003
 
ТИРАНА, Албания -- Американският Корпус на мира е дал съгласие да се завърне в Албания и да поднови дейността си в страната след шестгодишно прекъсване. Посланикът на САЩ Джеймз Ф. Джефри и заместник-министърът на външните работи Луан Хайдарага са подписали споразумение в този смисъл във вторник (22 юли).
Междувременно, президентът Алфред Моисиу е разгледал предложение на премиера Фатос Нано за попълване на овакантени министерски постове. Ермелинда Мекси вероятно ще стане вицепремиер и държавен министър по въпросите на интеграцията, а Марко Бело ще бъде новият външен министър. Илир Мета подаде оставка в края на миналата седмица. (Албейниън Дейли Нюз, Би Би Си - 22/07/03)
