Общественият дебат по проектоконституцията на Черна гора приключи
					28/05/2007
					 
						ПОДГОРИЦА, Черна гора -- Периодът на обществено обсъждане на проектоконституцията на страната завършва в понеделник (28 май). От неговото начало на 4 април около 70 лица и институции са предложили промени, според Слободан Драгович, секретар на парламентарната конституционна комисия. След общественото обсъждане комисията ще приеме окончателното предложение за нова конституция, което след това ще бъде подложено на ново гласуване в парламента в срок от 15 дни. Изработването на конституция бе ключова задача след обявяването на независимостта на републиката миналото лято.
						Други новини -- Министърът на отбраната Боро Вучинич обяви в неделя, че неговото министерство ще представи за одобрение от правителството пакет от важни законопроекти, включително и нова отбранителна стратегия. Той каза, че те са много важни за трансформирането на армията в съответствие с кандидатурата на страната за евроатлантическа интеграция. (Виести - 28/05/07; Победа - 27/05/07; РТЧГ, Мина - 26/05/07)
