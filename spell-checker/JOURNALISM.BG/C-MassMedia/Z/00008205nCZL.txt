Фишер: Румъния може да разчита на германска подкрепа за присъединяването си към ЕС през 2007 година
02/09/2003
 
БУКУРЕЩ, Румъния -- Германският външен министър Йошка Фишер заяви, че страната му ще продължи да подкрепя румънските усилия за присъединяване към ЕС през 2007 година. По време на посещението си в Букурещ в понеделник (1 септември) той се срещна с румънския си колега Мирча Джоана, както и с президента Йон Илиеску и премиера Адриан Настасе. След това той призова властите да продължат прилагането на необходимите реформи и да поддържат добросъседски отношения.
Други новини: в понеделник румънският Сенат прие поправки към конституцията с 103-1 гласа. Членовете на опозиционната партия "Велика Румъния" демонстративно напуснаха залата преди вота в знак на протест срещу някои текстове. (Ромпрес, Медиафакс - 01/09/03)
