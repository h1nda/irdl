Македонският министър на отбраната и длъжностни лица от Косово обсъждат взаимното сътрудничество
28/11/2003
 
ПРИЩИНА, Косово, Сърбия и Черна гора -- Македонският министър на отбраната Владо Бучковски и началникът на генералния щаб на армията Методи Стамболиски бяха на посещение в Косово,в четвъртък (27 ноември). Македонската делегация проведе срещи с ръководителя на ЮНМИК Хари Холкери, косовския премиер Байрам Реджепи и командващия КФОР генерал-лейтенант Холгер Камерхоф. Разговорите бяха съсредоточени върху загрижеността за регионалната сигурност, организираната престъпност и корупцията. Бучковски каза, че Македония ще уважи всяко решение на въпроса за статута на Косово, което не застрашава нейния суверенитет и териториална цялост. (Утрински весник, Дневник - 28/11/03; MИA - 27/11/03)
