Съветът на министрите на БиХ одобри проект за решение във връзка с Международния наказателен съд
06/06/2003
 
САРАЕВО, Босна и Херцеговина (БиХ) -- Съветът на министрите на БиХ одобри за ратификация в четвъртък (5 юни) проект на реципрочното споразумението със САЩ относно Международния наказателен съд (МНС) и изпрати документа на президентството на БиХ. Правителството заяви, че споразумението, което забранява екстрадицията на граждани на другата страна в МНС, няма да причини проблеми в отношенията на БиХ с ЕС.
Също в четвъртък парламентът на Република Сръбска прие Акта за вътрешните работи, който регламентира функциите и отговорностите на министерството на вътрешните работи и полицията. Законът съдържа принципи и правила, прилагани в ЕС. Той също забранява на служителите на вътрешно министерство да участват в политически партии или в управителни съвети на фирми. (СРНА - 05/06/03)
