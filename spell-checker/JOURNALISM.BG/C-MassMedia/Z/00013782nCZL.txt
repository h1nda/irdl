Докладчици на ПАСЕ загрижени от политизирането на избирателния процес в Албания
					03/03/2005
					 
						ТИРАНА, Албания -- Ръководителят на мисията от докладчици на Парламентарната асамблея на Съвета на Европа (ПАСЕ) за Албания, Йежи Сморавински, изрази в сряда (2 март) загриженост от политизирането на избирателния процес преди летните парламентарни избори. Делегацията на ПАСЕ е в Тирана за оценка на подготовката за гласуването. Според Сморавински докладчиците на ПАСЕ са обезпокоени за техническото прилагане на неотдавнашните изменения в избирателния кодекс. Отсега се очертават редица проблеми. (Албейниън нюз - 03/03/05)
