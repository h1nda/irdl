Министърът на КСС заяви, че силите за сигурност ще бъдат многоетнически
					19/01/2009
					 
						ПРИЩИНА, Косово -- Малцинствата ще съставляват 10 % от персонала на новите Косовски сили за сигурност (КСС), каза в събота (17 януари) министърът на отбраната Фехми Муйота. Той обясни, че правителството смята да назначи сърбин за заместник-министър на КСС, макар че повечето сърби са против създаването на силите с твърдението, че приемането им би означавало приемане на независимостта на Косово. Муйота добави, че около 1 000 членове на КСС ще постъпят от закрития Корпус за защита на Косово.
						Други новини -- В неделя френският бригаден генерал Мишел Жаковлев, командващ на северната оперативна група на КФОР, заяви, че естеството на насилието на север е криминално, а не политическо или етническо. В интервю за „Коха Диторе” той добави, че сътрудничеството между КФОР и мисията ЮЛЕКС на север е „много тясно”. Той каза, че е един от основните проблеми на север е контрабандата, особено на гориво. (Експрес, Коха Диторе, Зери, Лайм, Косова Сот - 19/01/09; MИA, Макфакс, Б92, Бета - 18/01/09)
