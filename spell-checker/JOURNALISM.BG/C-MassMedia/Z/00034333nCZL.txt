Фратини прогнозира, че Сърбия ще придобие статут на страна, кандидатка за ЕС, догодина 
					28/04/2010
					 
						БЕЛГРАД, Сърбия -- Италианският външен министър Франко Фратини се срещна с президента Борис Тадич във вторник (27 април), в началото на своята двудневна визита в Белград. Преди отпътуването си Фратини каза за всекидневника „Блиц”, че е уверен, че Сърбия ще получи статут на страна, кандидатка за ЕС, най-късно до средата на 2011 г. Той каза, че италиански дипломати работят по деблокирането на Споразумението за стабилизация и асоцииране, което е ключово предварително условие за придобиването на кандидатски статут. Фратини отново подчерта очакванията на ЕС, че и Сърбия, и Косово ще присъстват на срещата на високо равнище в Сараево, на която блокът ще потвърди европейските перспективи на региона. Тадич отклони предложението да присъства на среща на високо равнище на регионалните лидери миналия месец поради присъствието на Косово. (Бета, Танюг, Политика, Радио Свободна Европа, Блиц - 27/04/10)
