Хърватската полиция разби канал за нелегална търговия с оръжие, задържани са 11 лица
					05/07/2005
					 
						ЗАГРЕБ, Хърватия -- В резултат на съвместна операция на хърватската полиция, агенцията за контраразузнаване и комисията за борба с организираната престъпност бе разбит международен канал за нелегална търговия с оръжие, обяви в понеделник (4 юли) говорителят на вътрешното министерство Златко Мехун. Той каза, че акцията, проведена в рамките на два дни, e включвала обиски на жилища и коли, като е заловено голямо количество оръжие. Общо 11 лица бяха задържани в Загреб и околностите.
						Други новини от понеделник -- Напускащият длъжността ръководител на делегацията на Европейската комисия в Загреб, посланик Жак Вюненбюрже, се срещна с хърватския президент Стипе Месич. Вюненбюрже каза, че страната е постигнала голям напредък през последните четири години и е "въпрос на седмици или може би на два или три месеца" преговорите за присъединяване с ЕС да започнат. (Вечерни лист - 05/07/05; ХИНА, index.hr - 04/07/05)
