Губернаторът на Истанбул идентифицира атентаторите-самоубийци, извършили нападения срещу синагогите
19/11/2003
 
ИСТАНБУЛ, Турция -- Губернаторът на Истанбул Муамер Гюлер идентифицира в сряда (19 ноември) двама турци, които според властите са извършили самоубийствените бомбени атентати срещу синагогите, при които загинаха най-малко 25 души, а бяха ранени стотици други. "ДНК тестовете потвърдиха, че Месут Чабук е отговорен за нападението срещу Бет Израел, а Гьокхан Елалтунташ - за атентата срещу Нев Шалом", заяви Гюлер пред репортери. Според външния министър Абдулах Гюл заподозрените вероятно са свързани с терористичната мрежа на Осама Бин Ладен "Ал-Кайда" с възможна афганска връзка.
Други новини: полицията нахлу в съдебна сграда в Истанбул във вторник, за да прекрати двудневната обсада от страна на протестиращи кюрди, които настояваха за освобождаването от затвора на ръководителя на кюрдските екстремисти Абдулах Йоджалан. Всичките 21 демонстранти са били задържани след кратка схватка. (Ройтърс -19/11/03; Ройтърс, АП, АФП - 18/11/03)
