Според американския посланик Вашингтон съдейства на Белград за издирването на Младич
27/07/2004
 
БЕЛГРАД, Сърбия-Черна Гора -- САЩ се присъединиха към усилията на Белград да локализира и арестува бившия босненско-сръбски командир Ратко Младич, заяви американският посланик в Белград Майкъл Полт в понеделник (26 юли). Неговото изявление дойде на фона на съобщения, че сръбското правителство се опитва да договорира предаването на Младич срещу финансова помощ за неговото семейство. Местните медии съобщават освен това, че САЩ и ЕС са призовали Белград да го арестува в рамките на 20 дни, като в противен случай ще наложат санкции. (Б92, Бета - 27/07/04)
