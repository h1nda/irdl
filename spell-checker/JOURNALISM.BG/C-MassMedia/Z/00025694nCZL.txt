Неидентифициран хеликоптер се разби в Албания
					05/03/2008
					 
						ТИРАНА, Албания -- Според съобщения хеликоптер се е разбил рано сутринта във вторник (4 март) в планините на Северна Албания, на около 300 км югоизточно от Тирана, в близост до границата с Косово. Министерствата на вътрешните работи и на отбраната съобщиха, че е получен сигнал за помощ от летателен апарат, който е изчезнал от екраните на радарите. Местните медии съобщиха, че жители от село Рагам в окръг Топоя са видели разбиването на хеликоптер във връх Йезерка, една от най-високите планини в Албания. Мъглата и смрачаването са принудили спасителните екипи да прекратят издирването във вторник вечерта.
						Други новини -- Полицията във Вльора съобщи за разкриването в понеделник вечерта на арсенал от оръжия и скривалище за наркотици. Полицията съобщи, че контрабандата е била укрита в автобус в село Леван. Пет души са арестувани. (Balkanweb, A1, Шекули, Шкип - 05/03/08; Топ-Ченъл, BalkanInsight, АФП, Канал 5, Balkanweb, Макфакс - 04/03/08)
