Международната общност удовлетворена от ситуацията в Македония
19/12/2002
 
СКОПИЕ, Македония -- Изминалата годината е била много добра за Македония, според представители на международната общност, които проведоха в сряда (18 декември) съвместна пресконференция в Скопие. По тяхно мнение, честните и демократични парламентарни избори през септември са били най-важното събитие за годината, и добавиха, че следващата важна задача за страната ще бъде подготовката й за интеграция в евроатлантическите структури.
Междувременно, говорителят на министерството на отбраната Мариян Гюровски съобщи, че правителството е решило от началото на януари да намали срока на задължителната военна служба от девет на шест месеца. Той отбеляза, че армията засилва набирането на младши офицери от етнически албански произход в съответствие с плановете за инегриране на малцинствата в армията.
Според други новини, лидерът на главната опозиционна партия ВМРО-ДПМНЕ Любчо Георгиевски ще участва през следващата седмица в срещата на подписалите Охридския мирен договор, за да изрази протеста на неговата партия срещу "възстановяването на тоталитарния режим". Представителите на международната общност порицаха решението на ВМРО-ДПМНЕ. (Дневник, Утрински весник - 19/12/02; МИА, A1 ТВ - 18/12/02)
