Прокурори на ООН искат доживотна присъда за бивш лидер на хърватските сърби 
					11/01/2007
					 
						ХАГА, Холандия -- В сряда (10 януари) прокурорите, по процеса срещу бившия лидер на хърватските сърби Милан Мартич, поискаха съдиите от Трибунала на ООН да признаят Мартич за виновен във военни престъпления и престъпления срещу човечеството по 19 пункта и да го осъдят на доживотен затвор. Мартич е бил ръководител на сръбски бунт, подкрепен от Белград, и е контролирал сръбска минидържава, която е обхващала около 30 % от хърватската територия до нейното разгромяване от хърватските сили през 1995 г. Той е обвинен също, че е дал заповед за ракетно нападение срещу Загреб през май 1995 г., при което са загинали седем души, а много повече са били ранени. Мартич не се призна за виновен по нито едно от обвиненията.
						Други новини -- В четвъртък в Трибунала на ООН започна съдебният процес срещу бивш босненски сръбски офицер, командвал обсадата на Сараево. 64-годишният Драгомир Милошевич е обвинен в провеждане на кампания на терор срещу жителите на столицата. (Независне Новине - 11/01/07; Ройтерс, ЮПИ, ПБС БиХ - 10/01/07)
