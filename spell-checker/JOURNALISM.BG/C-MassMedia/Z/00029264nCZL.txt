Гърция планира мерки за предотвратяване на терористичните нападения срещу полицията
					10/02/2009
					 
						АТИНА, Гърция -- Вътрешното министерство е изготвило пакет от мерки за засилване на сигурността в полицейските участъци след неотдавнашните нападения срещу полицейски служители и участъци, съобщиха медиите в понеделник (9 февруари). По-рано тази година две терористични групи, "Сектата на революционерите" и "Революционна борба", поеха отговорността за три отделни нападения. Групите заплашиха също така да вземат на прицел "всеки, който носи униформа" в отговор на убийството на 15-годишния Александрос Григоропулос от полицай, което стана повод за улични бунтове в цялата страна през декември.
						Други новини -- Полицията в Северна Гърция съобщи, че е разбила голяма мрежа за трафик на наркотици. В събота полицията в гр. Лерин арестува петима заподозрени трафиканти, които според обвиненията са се опитали да внесат незаконно 162 кг канабис в страната. Полицията е задържала заподозрения шеф на бандата в Солун в понеделник. (Елефтерос Типос, Катимерини, Нафтемборики - 09/02/09)
