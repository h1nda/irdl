Тревоги по отношение на цианида укротяват румънската "златна треска"
					10/09/2011
					Проект за добив на злато може да донесе огромни финансови придобивки, но мнозина се страхуват за отражението му върху околната среда.
					От Паул Чокою за Southeast European Times в Букурещ - 10/09/11
 
					 
						
Миньори в златната мина в Розия Монтана. [Ройтерс]
						Коментарът на президента Траян Бъсеску в полза на добива на злато в древните румънски мини в Розия Монтана отново разпалиха продължаващия публичен дебат. 
						"Всяка страна, която има ресурси, трябва да ги използа за собствените си граждани. Тези ресурси също осигуряват и работни места. Трябва да се вземе бързо решение за инвестициите, които трябва да се направят," каза Бъсеску. 
						Двайсет и петгодишният проект за добив на злато в Западните Карпати се бави вече повече от десет години, след като еколози предупредиха за вредите от цианида, който се използва при добива на злато. 
						Към тях се присъединиха политици и активисти на различни групировки в публична кампания, целяща да попречи на канадската корпорация "Златото на Розия Монтана" (ЗРМК) да започне най-голямия добив на злато в Европа на основата на цианид . 
						Макар че ЗРМК настоява, че ще използва модерна технология, невредяща на околната среда и химическите вещества ще се отлагат в басейн от 367 хектара, много румънци се страхуват, че ще се повтори бедствието, сполетяло околната среда през 2000 г. Северозападна Румъния, вследствие на добив на злато, при което бяха замърсени Дунав и Тиса, а 1 200 тона риба бяха унищожени. 
						Огорчен от кампанията на природозащитниците Бъсеску обвини опозиционните политици, че са страхливци и избягват сериозния подход към проекта. 
						Съветникът на правителството по проблемите на малцинствата Петер Екстайн Ковач - автор на предишен проектозакон за изключване на цианида от рудодобивните операции - подаде оставка незабавно, като изтъкна като причина различия в становищата. 
						"Проблемът с Розия Монтана разпали жив и естествен публичен дебат в румънското общество", каза председателят на най-голямата опозиционна Социалдемократическа партия Виктор Понта. 
						Понта призова за независима оценка на разходите и придобивките, както и да се определи най-чистата добивна технология за околната среда. Той също поиска от правителството да разсекрети контракта със ЗРМК от 5 септември. 
						"Абсолютно необходимо е това общество да разбере всички клаузи и условия на този контракт по един прозрачен и демократичен начин", каза Понта. Говорим за важни ресурси на държавата - околна среда, историческо и културно наследство, важни находища." 
						"Нито онези, които подкрепят проекта, нито онези, които са против него, го правят от убеждения, а от интерес или глупост", твърди журналистът Виктор Чиутаку. 
						Аргументът "против експлоатацията" в дебата се основата на страха от цианида, който изпитва необразованото мнозинство, подобно на страха от отрова в Средните векове, пише той. 
						"Ако някой ме бе накарал да избирам между работни места плюс развитие на региона, и живота на рибата и зеленината на листата, бих избрал хората. В тези времена ... изглежда безотговорно да се правиш на еколог и да пренебрегваш икономическата възможност," казва Чиутаку. 
						
						Maрчел твърди, че добивът на злато по-ското ще създаде, отколкото ще реши икономически проблеми. "Експлоатирането на природните изкопаеми създава икономическа нестабилност във всички развиващи се страни. Парите, които отиват в държавния бюджет от експлоатирането на такива находища, едва ли повишават благоденствието на обикновените граждани," каза той. 
						Нещо повече, твърди той, рудодобивът слабо влияе върху местните икономики, а по-често "приключва със заплаха за тяхното бъдеще". 
						"След петнайсет години ще има 200 тона стерилна земя в региона в замяна на един милиард евро," казва Баренгот. 
						"Tози проект ще унищожи завинаги района. Сбогом хора, животни и растения!" 
						Бившият министър на правосъдието и настоящ евродепутат Mоника Маковей призовава за сериозен дебат, преди да се даде ход на проекта. "[Той трябва да бъде насочен към] анализиране на разходите за защита на здравето на населението и околната среда, ако се използва цианид; върху договора; съотношението между разходи и приходи и върху приноса към националното наследство". 
						Докато не се изяснят всички тези аспекти, всички действия по реализиране на проекта за добив на злато трябва да бъдат спрени, пише в заключение Маковей.
