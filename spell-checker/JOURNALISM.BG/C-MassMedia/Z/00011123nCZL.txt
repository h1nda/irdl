Албания благодари на Турция за подкрепата й за членство в НАТО
13/06/2004
 
ТИРАНА, Албания -- Президентът Алфред Мойсиу изрази голямата си благодарност на Турция за подкрепата, която тя оказва за стремежите на страната му да влезе в НАТО, съобщи Албейниън Дейли Нюз в събота (12 юни). Мойсиу се срещна с турския военен министър Вежди Гьонюл в края на миналата седмица. Гьонюл заяви, че неговата страна е поела ангажимент да продължи помощта си за албанските въоръжени сили. Той също така прогнозира, че може да има положителни новини относно албанските стремежи по време на срещата на върха на НАТО в Истанбул в края на месеца. Двамата определиха двустранните политически отношения като отлични. (Албейниън Дейли Нюз - 12/06/04)
