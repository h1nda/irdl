Ръководителят на ЮНМИК обяви оттеглянето си от поста 
					12/06/2006
					 
						ПРИЩИНА, Косово, Сърбия и Черна гора -- Ръководителят на ЮНМИК Сьорен Йесен-Петерсен обяви в понеделник (12 юни), че ще напусне поста си в края на юни. "Бъдещият път на Косово към демократично и многоетническо общество е повече отвсякога в добрите ръце на народа и избраните политически лидери" на провинцията, казва той в изявлението си. Местните медии посочиха, че зад решението на Йесен-Петерсен стоят лични причини. Той пристигна в Косово през август 2004 г. и се задържа по-дълго от всички свои предшественици. (Бета, Танюг, KosovaLive - 12/06/06)
