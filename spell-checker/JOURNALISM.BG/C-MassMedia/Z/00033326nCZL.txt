Пак заяви, че интеграцията на Косово в ЕС зависи от местните лидери
					08/02/2010
					 
						ПРИЩИНА, Косово -- Депутатът от Европейския парламент (ЕП) Дорис Пак каза, че Косово се нуждае от 12 до 18 месеца, за да отговори на критериите, поставени от ЕС, преди да може да се възползва от либерализацията на визите. „Зависи от политиците. Ако властите в Косово работят по-бързо, процесът също може да се ускори”, е заявила Пак според обществената електронна медия РТК в неделя (7 февруари). Пак каза, че в общи линии процесът напредва неравномерно. Тя отбеляза, че много сърби са гласували на местните избори през ноември и определи участието им като ключово за процеса. (Инфо Прес, Епока е Ре - 08/02/10; РТК, Телеграфи - 07/02/10)
