Четирима членове на ПКК бяха убити в Източна Турция 
					27/05/2010
					 
						АНКАРА, Турция -- Четирима членове на терористичната Кюрдска работническа партия (ПКК) бяха убити в сряда (26 май) в сблъсъци с турските сили за сигурност в източните провинции Тунджели и Бингьол, съобщиха силите за сигурност. Стотици войници участваха в операцията, която беше една от най-големите през последните няколко месеца. Според съобщенията в местната преса четиримата убити са били заподозрени в членство в група, която нападна патрул в Тунджели на 30 април, при което бяха убити петима турски войници. (Хюриет, Доган, АП - 26/05/10)
