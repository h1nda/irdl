Австрийският външен министър Пласник каза, че тази година е решаваща за кандидатурата на Хърватия за ЕС
					26/03/2008
					 
						ВИЕНА, Австрия -- Външният министър Урсула Пласник настоя във вторник (25 март), че 2008 г. ще бъде решаваща година за кандидатурата на Хърватия за присъединяване към ЕС. На среща със своя хърватски колега Гордан Яндрокович във Виена Пласник каза, че е сигурна, че Хърватия ще стане 28-ият член на блока. В същото време тя отбеляза, че все още има сфери, където е необходимо да се извърши "известно почистване на дома", като например борбата с корупцията и реформирането на съдебната система и публичната администрация. От своя страна Яндрокович отново подчерта, че Хърватия се надява да приключи преговорите за членство през тази година и да стане пълноправен член до 2011 г. (Весник, Вечерни Лист - 26/03/08; ХРТ, АФП - 25/03/08)
