Хагският трибунал обяви хърватски журналист и бивш служител по сигурността за виновни в обида на съда
					13/03/2006
					 
						ХАГА, Холандия -- В петък (10 март) съдебната камара на Трибунала на ООН обяви за виновни в обида на съда хърватския журналист Ивица Мариячич и бившия служител от силите за сигурност Маркица Ребич и ги глоби по 15000 евро. От Трибунала заявиха, че Мариячич, който е бивш главен редактор на загребския ежедневник "Хърватски Лист", и Ребич, бивш началник на информационния отдел на службите за сигурност, умишлено са разкрили подробности от показанията, дадени от свидетел под защита в процеса срещу бившия генерал от хърватската армия Тихомир Блашкич. Адвокатите на защитата смятат да обжалват присъдата. (Нови Лист, Вечерни Лист - 11/03/06; ХИНА, ХРТ - 10/03/06)
