Американският посланик в Сърбия предупреди да не се предприемат нови нападения срещу посолството
					25/02/2008
					 
						БЕЛГРАД, Сърбия -- Американският посланик в Сърбия Камерън Мънтър предупреди в неделя (24 февруари) да не се предприемат нови нападения срещу американското посолство в Белград и призова сръбското правителство да гарантира, че това няма да се повтори. "Много съм ядосан от това, което се случи", каза Мънтър пред "Асошиейтед Прес". "Не искам да се повтаря". 
						Стотици хулигани, разгневени от признаването на независимостта на Косово от някои западни държави, нападнаха в четвъртък няколко дипломатически мисии в Белград и ги подпалиха. Американското и германското посолство ще останат затворени до ново нареждане. (Блиц, Данас - 25/02/08; AП, Бета, Б92, РТС, АФП - 24/02/08)
