ЕС подписа ССА със Сърбия
					07/11/2007
					 
						БРЮКСЕЛ, Белгия -- Европейската комисия подписа Споразумението за стабилизация и асоцииране със Сърбия в сряда (7 ноември), завършвайки първата стъпка към пълно членство в ЕС. Еврокомисарят по разширяването Оли Рен отиде в Белград за церемонията. Той заяви, че официалното подписване ще стане следващата година, ако Сърбия демонстрира пълно сътрудинчество с Трибунала на ООН за военни престъпления. "Това отбелязва истински обрат за Сърбия. Сега Сърбия трябва да измине последната миля и да постигне пълно сътрудничество", каза той, имайки предвид изискването Белград да предаде босненския сръбски военновременен командир Ратко Младич и още няколко други военнопрестъпници, укриващи се от правосъдието.
						Неправителствената организация "Хюман Райтс Уотч" разкритикува решението на ЕС и заяви, че Съюзът "награждава Сърбия, макар че там се укрива генерал, обвинен в геноцид". (Блиц, Данас - 07/11/07; Ройтерс, AП, AФП, Би Би Си, ДПА, ЮПИI, Танюг, Бета, РТС, Б92, прес рилийз на ХРУ - 06/11/07)
