Сръбският премиер Кощуница подчертава готовността си за сътрудничество с Трибунала на ООН
10/05/2004
 
Фойерверки озаряват небето в неделя вечерта по време на светлинно-звуковото шоу, представено от Пиер-Ален Хюбер в чест на Деня на Европа, отбелязан в Букурещ. [АФП]
БЕЛГРАД, Сърбия-Черна Гора -- Сръбският премиер Воислав Кощуница подчерта в петък (7 май), че сътрудничеството с Трибунала за военни престъпления в Хага е международно задължение на Сърбия-Черна Гора и е част от платформата на неговия кабинет. В интервю за италианското списание Авенире той призна, че бившият босненско-сръбски военен командир Ратко Младич е основната пречка пред усилията на Сърбия за международна интеграция. Той подчерта, че най-голямото препятствие пред процеса на реформи е било убийството през март 2003 г. на премиера Зоран Джинджич.
Други новини: предполагаемият "мозък" на убийството Милорад Лукович, известен като Легия, предстои да се яви пред съда по-късно в понеделник. Той се предаде на полицията на 2 май при мистериозни обстоятелства. (Би Би Си - 10/05/04; Б92 - 09/05/04; Б92, Бета - 07/05/04)
