Дел Понте твърди, че Младич е в Сърбия, а Караджич - на друго място в региона
					08/02/2006
					 
						САРАЕВО, Босна и Херцеговина (БиХ) -- Главният прокурор на Трибунала на ООН Карла дел Понте отново подчерта във вторник (7 февруари) своята убеденост, че укриващият се от правосъдието Ратко Младич е някъде в Сърбия и че Радован Караджич се крие на друго място в региона. Тя направи това изявление след срещата си в Сараево с върховния представител на международната общност в БиХ Кристиян Шварц-Шилинг. Дел Понте заключи, че засега нама напредък по отношение на сътрудничеството нито от страна на Сърбия, нито на Република Сръбска. 
						Други новини по темата -- Сръбският ежедневник "Блиц" предаде в сряда, че сръбското правителство се е опитало да увери Дел Понте по време на посещението й в Белград по-рано тази седмица, че е много близо до решаването на случая с Младич. (Независне новине, Блиц, Данас - 08/02/06; Фена, ПБС БиХ - 07/02/06)
