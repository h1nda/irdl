Хърватия опроверга появилите се съобщения за свински грип
					16/06/2009
					 
						ЗАГРЕБ, Хърватия -- В понеделник (15 юни) здравните власти опровергаха по-раншни съобщения за свински грип в Хърватия. На пресконференция министърът на здравеопазването Дарко Милинович първо потвърди, че неотдавнашен случай на заболяване е причинен от щама H1N1, но след няколко часа оттегли изявлението си, заявявайки, че лаборатория в Лондон е изпратила погрешни резултати. "Поради грешка в лаборатория в Лондон ние получихме погрешно потвърждение. Вече получих писмено извинение, в което се казва, че тестът за вируса е бил отрицателен", каза Милинович. (ХРТ, Явно, Ютарни Лист, Ройтерс, АП - 15/06/09)
