Гърция и Кипър разкритикуваха плановете на Турция за нефтени проучвания
					20/07/2009
					 
						АТИНА, Гърция -- Атина и Никозия реагираха остро на решението на Турция да разреши на "Турската петролна корпорация" да започне проект за търсене на нефт в Средиземно море, предадоха гръцките медии в понеделник (20 юли). Миналата седмица Анкара обяви, че турски плавателен съд ще започне да проучва въглеводородните ресурси в четири района около бреговете на Кипър. Представители на Атина и Никозия заявиха, че ходът е замислен като ответна мярка срещу подобен проект на кипърската гръцка администрация. През май кипърското правителство обяви плановете си да наеме американска компания да започне проучвания за нефт в неговата изключителна икономическа зона в Средиземно море. (Етнос, Та Неа, Нафтемборики, Апогевматини, Фамагуста Газет - 20/07/09; Катимерини - 18/07/09)
