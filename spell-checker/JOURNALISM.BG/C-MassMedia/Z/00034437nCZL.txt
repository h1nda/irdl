Хюсени: „Косово ще участва в срещата на високо равнище само като равноправен участник” 
					05/05/2010
					 
						БРЮКСЕЛ, Белгия -- Косовският външен министър Скендер Хюсени каза във вторник (4 май) пред еврокомисаря по разширяването Щефан Фюле, че Косово ще участва в срещата на високо равнище ЕС-Западни Балкани в Сараево само като равноправен партньор на другите участници. Хюсени предаде същото съобщение и на френския външен министър Бернар Кушнер в Париж. Въпросът е деликатен, защото Сърбия отказа да участва в регионална среща на високо равнище през март, на която присъстваха представители на Косово, заявявайки, че участието й би означавало косвено признаване на независимостта на Косово. Хюсени обсъди също евентуалните безвизови пътувания за косовски граждани и възможните сценарии, след като Международният съд се произнесе по законността на независимостта на Косово. (Коха Диторе, Експрес, Лайм - 05/05/10; РТК, ТВ 21 - 04/05/10)
