Активисти реагираха срещу изключването на Косово от процеса за либерализация на визите
					21/12/2009
					 
						ПРИЩИНА, Косово -- Активисти покриха в събота (19 декември) символа на косовската независимост "Новородено" с черен плат в знак на протест срещу изключването на страната от процеса за либерализация на визите, който влезе в сила за съседните Македония, Сърбия и Черна гора. Някои НПО призоваха ЕС да преразгледа политиката си спрямо Косово, за да предотврати превръщането на младата държава в "черната дупка" на региона. Рамадан Илази от организацията "Фол 09" обвини ЕС в лицемерие, тъй като двата необходими критерия за либерализация на визите, свързани с границите и върховенството на закона, са в правомощията на международните институции, а не на косовските власти. (Коха Диторе, Косова Сот, Експрес - 20/12/09; РТК, Кохавижън - 19/12/09)
