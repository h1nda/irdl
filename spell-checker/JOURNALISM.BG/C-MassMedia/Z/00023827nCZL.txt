Свидетел твърди, че частите на муджахидините в БиХ са били изпратени от Ал Кайда
					09/09/2007
					 
						САРАЕВО, Босна и Херцеговина (БиХ) -- Ключов свидетел в процеса срещу бившия босненски мюсюлмански военен командир Расим Делич заяви, че муджахидинските части, които участваха в босненския конфликт, са били контролирани и командвани от Ал Кайда. Роденият в Бахрейн Али Ахмед Али Хамад, който излежава 12-годишна присъда в БиХ за това, че е извършил бомбен атентат, заяви, че армията на БиХ е поддържала тесни връзки с муджахидините. "Ние получавахме заповеди само от командирите на муджахидините, но това не означава, че сме действали самостоятелно, а по-скоро координирано с босненската армия, след съгласието на нашите офицери", заяви той пред съда.
						Делич, чийто процес започна на 9 юли, е обвинен, че е позволил на муджахидин под негово командване да убие, измъчва и изнасили сръбски и хърватски затворнички и цивилни лица. Тридневното изслушване на случая започна в петък (7 септември) във Камарата за военни престъпления на БиХ. Съдии от Трибунала на ООН за военни престъпления пристигнаха в Сараево за процедурите. За първи път подобно изслушване се провежда извън Хага. (Независне Новине, Дневни Аваз - 09/09/07; РТРС, НТВ Хаят, ПБС, Ройтерс, Синхуа - 08/09/07; Ройтерс, AФП, Синхуа- 07/09/07)
