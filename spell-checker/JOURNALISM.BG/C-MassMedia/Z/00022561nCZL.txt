Райс ще обсъди Косово по време на разговори в Москва
					15/05/2007
					 
						МОСКВА, Руска федерация -- Статутът на Косово ще бъде основна тема на разговорите във вторник (15 май) в Москва между гостуващия държавен секретар на САЩ Кондолиза Райс и висши руски ръководители, включително президентът Владимир Путин. Говорейки пред репортери в понеделник, Райс каза, че руските и сръбските опасения трябва да се имат предвид, но процесът на уреждане на статута не трябва да се забавя. 
						Междувременно в понеделник руският заместник-министър на външните работи Владимир Титов каза, че руското гледище се различава от проекторезолюцията за Косово, внесена от САЩ и други западни партньори в Съвета за сигурност на ООН. Москва вече посочи, че може да наложи вето на документа. 
						Също в понеделник Съветът по общи въпроси на ЕС удължи мандата на Групата за планиране на ЕС (ГПЕС) за Косово от 1-и юни до 1-и септември. ГПЕС която наследява ЮНМИК, ще работи върху евентуална операция на ЕС за управление на кризи след гласуването в Съвета за сигурност на ООН. (Глас явности, Блиц - 15/05/07; Уебсайт на ЕС, Танюг, РТС, АФП, Ройтерс, Итар-Тасс - 14/05/07)
