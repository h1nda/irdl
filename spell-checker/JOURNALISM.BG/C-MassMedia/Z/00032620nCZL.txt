Турски войник бе убит в сблъсък с ПКК
					06/12/2009
					 
						AНКАРА, Турция -- Един войник бе убит, а друг бе ранен в сблъсък с членове на терористичната Кюрдска работническа партия (ПКК) в Югоизточна Турция в петък (4 декември). Това се случи по време на операция срещу ПКК близо до село Дибек в провинция Мардин. 
						Също в петък двама души бяха ранени при бомбена експлозия близо до парк в град Адана в южната част на страната. Двама мъже са в болница в стабилно състояние. (Синхуа, Прес ТВ, Aнадолска информационна агенция, AФП - 04/12/09)
