СДП отхвърли възможността да участва в бъдещото румънско правителство
					18/12/2009
					 
						БУКУРЕЩ, Румъния -- Лидерът на Социалдемократическата партия (СДП), Мирча Джоана, каза в четвъртък (17 декември), че неговата партия няма да участва в коалиционно правителство с Либералдемократическата партия (ЛДП). "Нещата при нас са изключително ясни. Ако [президентът Траян] Бъсеску и [избраният за премиер Емил] Бок искат да управляват, нека поемат отговорността сами. Нашето предложение бе да създадем правителство на националното единство с премиер, одобрен от всички страни," каза Джоана. По-рано Джоана определи номинацията на Бок за премиер като "неуместна", добавяйки, че Бъсеску е пропуснал исторически шанс да постигне национално помирение. Бъсеску току-що спечели втори мандат като президент след оспорван балотаж срещу Джоана. (Зиаре, Агерпрес, Синхуа - 17/12/09)
