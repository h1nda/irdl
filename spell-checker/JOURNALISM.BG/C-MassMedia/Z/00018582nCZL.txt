Вътрешното министерство на РС разследва предполагаем заговор за убийство срещу Додик
					15/05/2006
					 
						БАНЯ ЛУКА, Босна и Херцеговина (БиХ) -- Вътрешният министър на Република Сръбска (РС) Станислав Чадьо заяви в неделя (14 май), че неговото министерство проучва информация за предполагаем заговор за убийство, подготвян срещу премиера на РС Милорад Додик. Чадьо обаче отказа да даде каквито и да е подробности. Той отказа да коментира съобщенията в регионалните медии, че миналата седмица сръбският вътрешен министър Драган Йочич лично е уведомил Додик за предполагаемия заговор. (Независне Новине, Дневни Аваз, Блиц - 15/05/06; Бета, РТРС - 14/05/06)
