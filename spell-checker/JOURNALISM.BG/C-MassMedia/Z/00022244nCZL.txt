Европейските либерали се срещнаха в Загреб и потвърдиха подкрепата си за кандидатурата на Хърватия за ЕС
					16/04/2007
					 
						ЗАГРЕБ, Хърватия -- Европейските либерали потвърдиха своята подкрепа за кандидатурата на Хърватия за членство в ЕС по време на двудневната си конференция в края на миналата седмица, организирана от Европейската либералдемократическа и реформистка партия (ЕЛДРП). Анеми Нейтс-Ютеброк, лидер на ЕЛДРП, каза, че европейските либералдемократи не смятат, че кандидатурата на Хърватия трябва да бъде повлияна от вътрешноинституционалните проблеми на Съюза във връзка с разширяването и заяви още, че ЕС трябва да съхрани своята политика на отворени врати и към другите страни от Западните Балкани. 
						Други новини -- В неделя (15 април) Загреб бе домакин на конференция на председателите на парламентите на страните от Процеса на сътрудничество в Югоизточна Европа (ПСЮИЕ). Хърватия е ротационен председател на инициативата ПСЮИЕ. (ХРТ, БНР, Победа - 15/04/07; Вечерни лист, Весник, ХИНА, ХРТ - 14/04/07; Уебсайт на румънското правителство - 13/04/07)
