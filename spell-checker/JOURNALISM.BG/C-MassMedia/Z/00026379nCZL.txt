Албания ще изпрати миротворци в Чад
					08/05/2008
					 
						TИРАНА, Албания -- Правителството реши да изпрати мироопазващи сили в Чад, Централна Африка, за да подкрепят инициатива на ЕС там. Албански войници вече служат в международни мисии в Босна и Херцеговина, Ирак и Афганистан. "Мисля, че е добро решение, тъй като това е много важен момент за нашата страна", заяви албанският премиер Сали Бериша след заседание на правителството в сряда (7 май). Албания бе поканена да се присъедини към НАТО на срещата на върха в Букурещ в началото на април. (Коха Йоне - 08/05/08; БолкънУеб, Синхуа - 07/05/08)
