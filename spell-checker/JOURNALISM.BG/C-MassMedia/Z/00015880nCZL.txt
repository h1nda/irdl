Очаква се втора промяна в румънското правителство 
		09/09/2005
		 
			БУКУРЕЩ, Румъния -- Министър-председателят на Румъния Калин Попеску Таричану заяви в четвъртък (8 септември), че през следващата седмица предстои втора промяна в състава на правителството - като този път ще бъдат засегнати някои министри и областни управители. Таричану отбеляза, че всяка партия от управляващата коалиция е преценила работата на своите представители в кабинета и му е предала резултатите. Той ще ги вземе предвид, когато решава новите назначения.
			Според други новини, Букурещ ще бъде домакин на 52-та сесия на Регионалния комитет на СЗО за Европа през следващата седмица. Министри на здравеопазването от 52 европейски страни се очаква да участват в сесията, която ще се съсредоточи върху здравеопазването на децата и юношите, организацията на системите на здравеопазването в Европа и политиката на СЗО по отношение на консумацията на алкохол. (Девет часът, Ромпрес - 09/09/05)
