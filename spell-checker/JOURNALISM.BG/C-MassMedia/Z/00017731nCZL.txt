Македонската дясна опозиция е разделена по въпроса за евентуална коалиция
					27/02/2006
					 
						СКОПИЕ, Македония -- Десните опозиционни партии в страната все още не са постигнали съгласие за евентуална коалиция за изборите по-късно тази година, предаде в края на миналата седмица скопската телевизия А1 ТВ. Тя твърди, че основната пречка пред подобна коалиция би била вземането на решение на кого да бъде поверена водещата роля: на председателя на ВМРО-ДПМНЕ Никола Груевски или на бившия премиер Любчо Георгиевски, който сформира партията ВМРО-НП след отцепването си от ВМРО-ДПМНЕ. В събота (25 февруари) Георгиевски обяви, че той ще бъде номиниран от ВМРО-НП за премиер, ако партията или евентуална коалиция с нейно участие спечели следващите избори. (A1 TВ - 26/02/06)
