Италианският външен министър Фратини каза, че сътрудничеството от страна на Сърбия е пълно
					09/06/2009
					 
						БЕЛГРАД, Сърбия -- Италианският външен министър Франко Фратини каза в понеделник (8 юни), че Сърбия сътрудничи в пълна степен на Трибунала за военни престъпления в Хага. На пресконференция в Белград след среща със сръбския и с румънския външен министър, Вук Йеремич и Кристиан Дяконеску, Фратини каза, че Италия вярва, че интегрирането на Сърбия в институциите на ЕС трябва да бъде ускорено. Той добави, че Рим ще настоява визовият режим на Сърбия с ЕС да бъде либерализиран до края на тази година. Румъния и Италия заявиха, че ще лобират за безвизови пътувания за сърбите на срещата на високо равнище следващата седмица в Брюксел. Йеремич благодари на Италия и Румъния за тяхната подкрепа. Във връзка с декларацията за независимост на Косово той отбеляза: "Ние се договорихме, че този проблем не трябва да ни спира по пътя към членството в ЕС." (Бета, Б92, Танюг, Блиц - 08/06/09)
