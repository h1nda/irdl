Наука и технологии: Технология на “Сиско” помага на училища в Хърватия
		14/12/2009
		Технология на “Сиско” подобрява изграждането на връзки в хърватските училища. Още новини от областта на науката: Атинската академия в Гърция и Стокхолмският университет в Швеция подписаха договор; само 30 % от българските домакинства имат достъп до интернет.
		
 
		 
			
Хърватия използва технология на “Сиско”, за да свърже начални и средни училища в цялата страна. [Гети Имиджис]
			
				Хърватската Академична и изследователска мрежа свърза 1 376 основни и средни училища в цяла Хърватия чрез технология на “Сиско”, съобщи компанията в сряда (9 декември). Така нареченият проект за „електронни острови” си поставя за цел да свърже училищата на островите с континента. Той помага на учителите да изнасят виртуални беседи, като използват видео- и мултимедийна техника. 
			*** 
			
				Гръцката Атинска академия и Стокхолмският университет в Швеция са подписали споразумение за създаването на обсерватория на изменението на климата на полуостров Пелопонес, съобщи професор Христос Зерефос от академията на 7 декември. Центърът ще записва промените в състава на въздуха и водите, за да направи оценка на въздействието на глобалното затопляне върху екосистемата в източната част на Средиземно море. 
			*** 
			
				Косовската телекомуникационната компания ИПКО съобщи във вторник (8 декември), че след постигането на споразумение с „Файн Пойнт Текнолъджис Инк.” за закупуването на допълнителни широколентови сървъри за управление Fine Point ServPoET ще ускори въвеждането на широколентовите услуги в страната. 
			*** 
			Само 30 % от българските домакинства имат достъп до интернет, в сравнение със средно 50 % в ЕС, според доклад на Евростат, публикуван във вторник (8 декември). Докладът разкрива, че това ниво е около 38 % в Гърция и Румъния. Сърбия, Хърватия и Македония също са били включени в проучването, като нивата в тези страни са съответно 37, 50 и 42 %. В Кипър достъп до интернет имат около 53 % от домакинствата. 
			*** 
			
				Албания стартира в четвъртък (10 декември) своята база данни за адресна система, базирана на цифрова карта. Проектът беше осъществен от министерството на вътрешните работи и местните власти с помощта на мисията на ОССЕ в Албания и ЕС. 
			*** 
			Проектите на македонското средно икономическо училище в Гостивар, училище „Блаже Конески” във Велес и тетовското училище „Кирил и Методий” спечелиха първи награди за най-успешни иновативни проекти на Иновационния форум на учителите, който се състоя в четвъртък (10 декември) в Скопие. Събитието се организира от Американската агенция за международно развитие (USAID) и проекта "Партньори в обучението" на "Майкрософт". 
			
				(Различни източници -- 07/12/09-14/12/09)
