Джуканович ще посети Брюксел следващата седмица 
					25/02/2005
					 
						БЕЛГРАД, Сърбия и Черна гора -- Черногорският президент Мило Джуканович ще пътува за Брюксел на 3 март за среща с официални представители на ЕС и НАТО. Разговорите му с върховния представител на ЕС за сигурността Хавиер Солана ще се съсредоточат върху предложеното от Подгорица сформиране на конфедерация от независими държави между Сърбия и Черна гора. Сръбският премиер Воислав Кощуница отхвърли предложението по-рано тази седмица. По график Солана трябваше да пътува за Белград миналия месец, но отмени посещението си, заявявайки, че страната не е постигнала достатъчен напредък в сътрудничеството си с Трибунала на ООН за военни престъпления. (Б92, Танюг - 24/02/05)
