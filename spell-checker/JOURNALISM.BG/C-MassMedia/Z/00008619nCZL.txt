ООН отправя покани за разговори между Сърбия и Косово
08/10/2003
 
ПРИЩИНА, Косово, Сърбия-Черна Гора -- Ръководителят на ЮНМИК Хари Холкери е отправил във вторник (7 октомври) официални покани към лидерите на Сърбия-Черна Гора и Косово да изпратят делегации на разговорите, които ще се проведат с международно посредничество във Виена. Генералният секретар на НАТО лорд Робъртсън, Върховният представител на ЕС по въпросите на сигурността Хавиер Солана и председателстващият ОССЕ Яп де Хуп Схефер ще участват в срещата на 14 октомври. Членовете на Контактната група - САЩ, Великобритания, Германия, Италия и Русия - също са поканени да присъстват. България подкрепи във вторник провеждането на разговорите, призовавайки Косово и Сърбия да започнат обсъждането на въпроси от взаимен интерес възможно по-скоро. (Труд, 24 часа - 08/10/03; АФП, БТА, БНТ - 07/10/03)
