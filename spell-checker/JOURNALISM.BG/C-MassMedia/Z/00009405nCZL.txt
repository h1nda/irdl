Манасиевски излага приоритетите на македонското правителство през 2004 г.
21/12/2003
 
СКОПИЕ, Македония -- Вицепремиерът и министър на труда и социалната политика Йован Манасиевски изложи приоритетите на правителството през 2004 г. по време на публичен дебат в събота (20 декември) в Скопие. Той заяви, че главното предизвикателство ще бъде заключителното прилагане на Охридския мирен договор. Той го посочи като главна причина за решението на правителството да отложи подаването на заявката за членство в ЕС до февруари. Това ще даде време за одобрението на пакета закони за децентрализация, който е последният пункт в договора. Манасиевски каза, че втората задача ще бъде драстичното съкращаване броя на държавните служители, като в същото време се поощрява създаването на нови работни места в частния сектор. (МИА - 20/12/03)
