Министрите от ЕС ще обсъдят механизма за контрол след либерализирането на визите за страните от Западните Балкани 
					24/02/2011
					 
						БРЮКСЕЛ, Белгия -- Съветът по правосъдие и вътрешни работи на ЕС се среща в четвъртък (24 февруари) в Брюксел, за да обсъди поредица от въпроси, включително механизма за контрол след либерализирането на визите за страните от Западните Балкани. Очаква се механизмът, изготвен от Европейската комисия, да бъде одобрен от външните министри. Негова цел е да служи „като система за ранно предупреждение на страните, членки на ЕС, в случаи на масов приток на желаещи да получат убежище”, се казва в изявление на Съвета. Италианският външен министър Франко Фратини каза в сряда за излизащия в Белград всекидневник „Вечерне Новости”, че новият механизъм не означава, че визите ще бъдат отново въведени, и обясни, че той ще бъде активиран само в случаи на кризи и непредвидени случаи. (Бета, Блиц - 24/02/11; Вечерне Новости, Уебсайт на Съвета на Европа, Уърлд Булетин, Анадолска информационна агенция - 23/02/11)
