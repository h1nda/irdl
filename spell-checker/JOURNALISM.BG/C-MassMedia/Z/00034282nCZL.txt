Масов гроб бе открит в Югозападна Албания
					23/04/2010
					 
						ТИРАНА, Албания -- Масов гроб с 80 тела бе открит в Балши, Югозападна Албания. Смята се, че жертвите са били убити от комунистическия режим между 1944 и 1991 г. Ръководителят на Института за преследваните по политически причини лица, Симон Мирака, потвърди, че гробът е бил намерен през февруари тази година, предадоха медиите в четвъртък (22 април). Според съобщенията до останките на всеки труп е имало по една бутилка, в която е било поставено името на жертвата. Друг масов гроб, този път на 5 км от Тирана, също бе открит през февруари. (Лаймфундит, Ора Нюз, Нюз 24 - 22/04/10)
