Британският посланик каза, че Лондон ще премахне визите за румънци преди приемането на страната в ЕС 
					13/07/2006
					 
						БУКУРЕЩ, Румъния -- Британският посланик в Букурещ Робин Барнет каза в сряда (12 юли), че Великобритания ще премахне визовия режим за румънци преди приемането на страната в ЕС. Барнет добави, че през септември посолството ще въведе онлайн система за кандидатстване за визи, която се очаква да сложи край на дългите опашки пред посолството. Във Вашингтон Сенатът разглежда въпроса за облекчаване на визовия режим на САЩ за румънци.
						Барнет изрази също подкрепата си за новата румънска инициатива за борба с корупцията, която започна в сряда като съвместен проект на румънското и британското правителство и няколко неправителствени организации. Целта на проекта е да се засили информираността на обществото чрез реклами и билбордове. (Ромпрес, Найн О'Клок - 13/07/06; Медиафакс - 12/07/06)
