Динкич предлага провеждането на предсрочни избори, ако СДП блокира пътя на Сърбия към ЕС
					03/03/2008
					 
						БЕЛГРАД, Сърбия -- Ще трябва да се проведат предсрочни избори, ако Сръбската демократическа партия (СДП) на премиера Воислав Кощуница продължава да затруднява процеса на интеграция на Сърбия в ЕС, заяви министърът на икономиката и лидер на Г17 Плюс Младан Динкич за "Б92" в неделя (2 март). Той заяви, че СДП пренебрегва споразумението между управляващите коалиционни партньори, което включва интеграция в ЕС като един от петте приоритетни цели на правителството.
						Президентът Борис Тадич в същото време заяви пред ръководството на своята Демократическа партия в неделя, че правителството ще продължи да функционира, докато спазва принципите, на основата на които е сформирано. Той добави, че само икономически силна Сърбия, която има много съюзници, може да защитава интересите си по отношение на Косово. Поради тази причина, той е против скъсване на дипломатическите отношения със страните, които са признали независимостта на Косово. (Блиц, Данас- 03/03/08; Б92, РТС - 02/03/08)
