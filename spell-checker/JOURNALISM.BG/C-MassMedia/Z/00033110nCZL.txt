Гърция отложи нашумял съдебен процес срещу полицейски служител
					20/01/2010
					 
						АТИНА, Гърция -- Съдебният процес срещу полицейски служител, обвинен в убийството на 15-годишно момче през декември 2008 г., беше отложен веднага след започването му в сряда (20 януари) при строги мерки за сигурност в Амфиса. Повече от 400 полицаи бяха командировани в малкото планинско градче на около 200 км западно от Атина, където полицаят Епаминондас Корконеас, на 38 г., е обвинен в убийството на Алексис Григоропулос. Смъртта на момчето предизвика вълна от протести и насилие в цялата страна преди повече от година. Оттогава Корконеас е под арест. Втори полицай, Василиос Саралиотис, на 32 г., е обвинен в съучастничество. Съдебният процес се провежда в Амфиса от „съображения за сигурност". (АП, Би Би Си, АНА-МПА, АФП, Мадата - 20/01/10)
