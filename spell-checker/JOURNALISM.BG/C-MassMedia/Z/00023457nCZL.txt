Джелич е оптимист, че Сърбия ще стане член на ЕС през 2014 г.
					06/08/2007
					 
						БЕЛГРАД, Сърбия -- Вицепремиерът Божидар Джелич каза в неделя (5 август), че е "сигурен", че Сърбия ще се присъедини към ЕС през 2014 г. Присъединяването може да стане на 28 юни 2014 г., по случай религиозния празник Видовден, предложи той. Според Джелич датата би могла да обозначи "символичния край на XX век", започнал с покушението срещу наследника на австро-унгарския трон Франц-Фердинанд в Сараево на 28 юни 1914 г. Той посочи също, че 2014 г. е началото на новия бюджетен и изборен цикъл в ЕС. 
						Джелич отново повтори мнението си, че Споразумението за стабилизация и асоцииране би могло да бъде подписано до края на тази година, но призна, че това зависи от пълното сътрудничество с Трибунала на ООН за военни престъпления в Хага. (Бета, Танюг, РТС, Б92 - 05/08/07)
