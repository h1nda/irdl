ЕС обеща да подкрепи развитието на Западните Балкани
					06/03/2008
					 
						БРЮКСЕЛ, Белгия -- В сряда (5 март) Европейската комисия (ЕК) обеща да подкрепи развитието на Западните Балкани чрез облекчаване на визовия режим и повече инвестиции в опит да се гарантира стабилността. В интерес на всички е реформите да продължат, каза еврокомисарят по разширяването Оли Рен при представянето на междинния доклад за напредъка на страните от региона. Според документа ЕС възнамерява да премахне визовия режим със Сърбия, Албания, Косово, Черна гора и Босна и Херцеговина, да подкрепя проекти за регионално сътрудничество и да укрепи връзките в областта на науката, културата и екологията. Брюксел възнамерява да отдели почти 800 милиона евро за тези цели, ако държавите в региона покажат прогрес в процеса на интеграция в ЕС. (BalkanWeb, EurActiv - 06/03/08; Ройтерс, Balkanweb, Макфакс, Нафтемпорики, ФЕНА, Капитал, Гласът на Америка, Топ-Ченъл, BalkanInsight - 05/03/08)
