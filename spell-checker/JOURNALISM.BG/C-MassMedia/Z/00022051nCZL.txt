СВП заяви, че искането за специален статут на Сребреница е неприемливо 
					27/03/2007
					 
						САРАЕВО, Босна и Херцеговина (БиХ) -- Службата на върховния представител (СВП) не може да налага решения, които излизат извън рамките на Дейтънското мирно споразумение, заяви говорителката на СВП Лиляна Радетич в понеделник (26-и март) във връзка с гласуването в Градския съвет на Сребреница за изваждане на града извън юрисдикцията на Република Сръбска (РС). Радетич обясни, че всякаква такава промяна може да стане само чрез съответните конституционни промени. В интервю за вестник "Дневни Аваз" върховният представител Кристиан Шварц-Шилинг определи искането на градските съветници от Сребреница като неприемливо. В същото време той призова институциите на РС да уволнят всички, за които е доказано, че са участвали в геноцида. Босненците започнаха да искат специален статут за Сребреница след неотдавнашното международно признаване на геноцида, извършен там от сърбите срещу босненци през 1995 г. (Дневни Аваз - 27/03/07; ФЕНА, РТРС - 26/03/07)
