Турският вътрешен министър се срещна с прокюрдски лидер
					14/08/2009
					 
						АНКАРА, Турция -- Вътрешният министър Бешир Аталай се срещна в четвъртък ( 13 август) с лидера на прокюрдската Партия на демократичното общество (ПДО) Ахмет Тюрк в рамките на инициативата на правителството за прекратяване на продължаващата десетилетия кюрдска въоръжена борба в Турция. След срещата Аталай заяви, че целта е да се "придвижи напред проект за братство и мир". На свой ред, Тюрк каза, че неговата партия гледа на правителствената инициатива едновременно с надежда и предпазливост. "Не искаме да бъдем разочаровани. Правим усилие за нова Турция, в която кюрди и турци взаимно ще се приемат. Вече се разбра, че проблемите не могат да се решат с насилие и оръжия," добави той. (AП, Turk.net, Бианет - 13/08/09)
