Сръбският съвет против корупцията губи още един член
12/08/2003
 
БЕЛГРАД, Сърбия-Черна Гора -- Още един член на Сръбския съвет срещу корупцията, журналистът Миша Бръкич, е подал оставка в понеделник (11 август) и стана петият член на Съвета постъпил по този начин. Той се позова на "прокурорския тон", с който други членове са го попитали за целта на срещата му миналата седмица с премиера Зоран Живкович. Според Бръкич по време на срещата той и друг член на Съвета Воин Димитриевич са обсъдили отношенията между Съвета и правителството. Живкович е обещал пълна подкрепа за борбата срещу корупцията. (Бета, Б92 - 12/08/03; Танюг - 11/08/03)
