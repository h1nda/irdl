Македония и Турция се ангажират да усилят двустранното сътрудничество 
					16/03/2005
					 
						АНКАРА, Турция -- Премиерът Реджеп Тайип Ердоган се срещна с македонския си колега Владо Бучковски във вторник (15 март), за да обсъди стимулирането на двустранното сътрудничество. Двамата са потвърдили плановете си за подобряване на сътрудничесвото в сектора за отбрана и по въпроси, отнасящи се до интеграцията в ЕС и НАТО. Подписано бе и двустранно споразумение за икономическо сътрудничество. 
						Други новини от вторник: Турският парламент отново одобри спорен закон, който амнистира студенти, изгонени от университети, включително жени, които са били отстранени за това, че носят традиционни забрадки в клас. Законодателното тяло прегласува този закон, върху който президентът Ахмет Недждет Сезер наложи вето по-рано този месец. 
						Също във вторник Турция и МВФ се споразумяха да продължат досегашното споразумение за отпускане на заем до 2007 г. Настоящото споразумение в размер на 18 млрд. щ.д. изтича през февруари. Анкара ще получи допълнителни 10 млрд. щ.д. под формата на заеми между 2005 и 2007., поемайки същевременно ангажимент да контролира инфлацията и да осъществи допълнителни пазарни реформи. (НТВ - 16/03/05; Би Би Си, Уеб сайт на македонското правителство, Макфакс, A1 TВ, AФП - 15/03/05)
