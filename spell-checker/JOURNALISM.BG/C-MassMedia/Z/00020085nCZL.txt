Рен отново подчерта, че Хърватия може да стане член на ЕС през това десетилетие
					27/09/2006
					 
						СТРАСБУРГ, Франция -- След новината, че България и Румъния ще се присъединят към ЕС през януари, както е предвидено по график, еврокомисарят по разширяването Оли Рен заяви във вторник (26 септември), че Хърватия вероятно ще бъде следващата страна, която ще се присъедини към Съюза в края на десетилетието. Той изрази надежда, че ЕС ще съумее да преодолее вътрешните си институционални проблеми преди 2009 г., с което да разчисти пътя за по-нататъшното си разширяване.
						Други новини -- Хърватският министър на правосъдието Ана Ловрин се срещна във вторник в Загреб със сръбския си колега Зоран Стойкович и обяви, че скоро ще бъде подписан нов меморандум за двустранно сътрудничество, свързано със съдебното производство по дела за военни престъпления. То ще открие възможности за размяна на списъци със заподозрени и доказателства. (Весник - 27/09/06; ХРT - 26/09/06)
