Според турския генерал въоръжените сили защитават демокрацията и републиката
01/09/2003
 
АНКАРА, Турция -- Въоръжените сили гарантират както републиканския характер на страната, така и демокрацията, заяви в неделя (31 август) командващият сухопътните сили генерал Айтак Ялман. По време на прием в чест на Деня на победата Ялман заяви, че според последните проучвания 88 % от турското население има доверие във въоръжените сили.
Други новини: в неделя началникът на ГЩ на турските въоръжени сили генерал Хилми Йозкок каза, че американското военно командване обсъжда определянето на сектор в Ирак, където мироопазващите сили ще бъдат под турски контрол. Все още не е ясно местонахождението на района.
Междувременно в понеделник турският премиер Реджеп Тайип Ердоган започва тридневно официално посещение в Германия. Той ще проведе разговори с канцлера Герхард Шрьодер относно перспективите на Турция за членство в ЕС. (Радикал, Хюрриет - 01/09/03; Анадолска агенция, ТРТ 2, НТВ, АФП - 31/08/03)
