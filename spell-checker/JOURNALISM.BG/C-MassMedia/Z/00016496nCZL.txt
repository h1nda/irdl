Хърватският премиер Санадер обяви война на нелегалния пазар на труда
					04/11/2005
					 
						ЗАГРЕБ, Хърватия -- Премиерът Иво Санадер каза, че правителството му е много загрижено от големия нелегален пазар на работна ръка, като добави, че неговото ограничаване ще бъде приоритет през 2006 г. В четвъртък (3 ноември) в реч на конференция, организирана от най-големия профсъюз в страната, Санадер каза още, че основното оръжие в тази борба ще бъде тригодишна програма, насочена срещу сивата икономика. Според неофициални преценки 400000 души работят нелегално, като в резултат на това държавата губи около 1,46 млрд. евро на година. 
						Други новини -- Хърватският президент Стипе Месич беше в Братислава в четвъртък. Той се срещна със словашкия президент Иван Гаспарович, който определи Хърватия като най-развитата страна в Югоизточна Европа, която е напълно готова да се присъедини към НАТО и ЕС. (Весник - 04/11/05; ХИНА - 03/11/05)
