Според Държавния департамент на САЩ демокрацията в Сърбия е все още жива
18/11/2003
 
ВАШИНГТОН, САЩ -- Говорителят на Държавния департамент Ричард Баучър заяви в понеделник (17 ноември), че демокрацията в Сърбия е все още жива независимо от силното представяне на радикален националист по време на провалилите се президентски избори, проведени в неделя. "Може да го наречете отровно хапче за демокрацията, но е факт, че демокрацията в Сърбия е в добро здраве и въпреки всичко функционира," каза той. По-нататък Баучър обясни, че бойкотът, предприет от две основни демократични партии, е довел до ниска избирателна активност. Това преувеличава стойността на резултатите на Сръбската радикална партия, чийто привърженици редовно се явяват пред избирателните урни. Баучър отбеляза, че парламентарните избори на 28 декември ще бъдат по-верен барометър за популярността на различните политически партии. Също в понеделник ОССЕ поднови своите призиви за промяна на задължителния праг на избирателна активност от 50 %, който досега доведе до трикратен провал на президентските избори. (АФП, Бета, Б92, Би Би Си - 17/11/03)
