Сърбите решиха да останат в състава на хърватското правителство
					27/03/2008
					 
						ЗАГРЕБ, Хърватия -- Независимата демократична сръбска партия (НДСП), главната сръбска политическа партия в Хърватия, обяви в сряда (26 март), че нейният представител в правителството, Слободан Ужелац, ще остане на поста си. "Всяко друго решение би било във вреда на нашия народ", каза пред журналисти лидерът на НДСП Воислав Станимирович. Ужелац подаде оставка на 19 март в знак на протест срещу решението на Загреб да признае независимостта на Косово, но министър-председателят Иво Санадер отказа да приеме оставката му. (АФП, Вечерни Лист, АП, Index.hr - 26/03/08)
