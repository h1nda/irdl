Моисиу: Албания ще продължи събирането на оръжия
17/11/2002
 
ТИРАНА, Албания -- По време на среща с представители на Програмата за развитие на ООН (UNDP) в Тирана в събота (16 ноември), президентът Алфред Моисиу заяви, че ще продължи планираното събиране на оръжия в Албания. Той добави, че ще настоява за ускоряване на процедурите по приемането на нов закон, улесняващ събирането на оръжията.
В други новини, в петък ОССЕ организира в Тирана кръгла маса по въпросите на правата на жените и мерките срещу трафика на хора. Участваха албански и международни експерти, които се фокусираха върху превантивните дейности и подпомагането на потърпевшите от трафика, както и върху икономическите фактори, които стоят зад него. (АТА - 16/11/02; ОССЕ уеб-сайт - 15/11/02)
