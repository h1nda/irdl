ЕС потвърждава ангажимента си относно присъединяването на Хърватия
15/01/2004
 
СТРАСБУРГ, Франция -- Новото хърватско правителство няма да доведе до промяна на отношението на ЕС към страната, каза в сряда (14 януари) премиерът Иво Санадер сред среща с редица официални представители на ЕС. Той цитира комисаря по външните отношения на ЕС Крис Патън, който е заявил, че Европейската комисия има ясно послание към новото правителство, тъждествено с всички предходни ангажименти към присъединяването на Хърватия. Санадер цитира и комисаря по разширяването на ЕС Гюнтер Ферхойген, който е заявил, че оценява политическите послания на новото правителство, особено онези, засягащи сътрудничеството с Трибунала на ООН за военни престъпления.
Други новини: Хърватия и съседна Босна и Херцеговина (БиХ) започнаха разговори по евентуалните изменения на двустранното им споразумение за свободна търговия. БиХ отложи прилагането на някои части от споразумението, които по предварителни планове трябваше да влязат в сила в началото на текущия месец. (ХИНA, ХРТ - 14/01/04)
