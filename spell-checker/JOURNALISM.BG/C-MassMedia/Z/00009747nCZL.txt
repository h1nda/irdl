Обзор на новините около Олимпиадата
06/02/2004
 
АТИНА, Гърция -- Министърът на обществения ред Йоргос Флоридис каза в четвъртък (5 февруари), че по време на подготовката за Олимпиадата на различни места в Атина ще бъдат инсталирани микрофони. Той обясни, че това ще даде възможност на специалните полицейски екипи да реагират бързо в случай на терористични бомбени атентати. Организаторите също така планират да инсталират стотици камери за наблюдение на различни обекти в града. Флоридис обеща, че наблюдателната техника няма да бъде използвана за събиране на информация за частни лица.
Междувременно художествения директор на олимпийските церемонии съобщи, че церемониите по откриването и закриването на игрите ще бъдат с насоченост към гръцката история и изкуство. "Ще наблюдаваме една приказка за същността на историята на страната" чрез скулптура, мозайка и живопис, каза Димитрис Папайоану.
Други новини: Строителните екипи, работещи по маршрута на олимпийския маратон, организираха протести за трети пореден ден в четвъртък, като блокираха движението с едрогабаритната си техника. Те твърдят, че изпълнителят на проекта, "Юръпиън текникъл С.А.", не им плаща. Висши държавни служители казаха, че замяната на фирмата с друга може да забави проекта с един месец. (AП - 05/02/04)
