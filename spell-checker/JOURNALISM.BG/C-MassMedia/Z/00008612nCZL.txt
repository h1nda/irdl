Гръцкото правителство привърши работата си по нов проектозакон за развитието
07/10/2003
 
АТИНА, Гърция -- Правителството обяви в понеделник (6 октомври), че е финализирало работата си по нов проектозакон за развитието, насочен към значително стимулиране на местните и чуждите инвестиции. Законопроектът ще бъде изпратен в парламента в рамките на една седмица, като законът се очаква да влезе в сила от 1 януари. Той предвижда стимули за капиталовложенията на компании, които са осъществявали дейност най-малко пет години, стимули за набиране на кадри и за инвестиции във високотехнологични продукти, както и допълнителни облекчения за компании, които работят в слаборазвити региони. Съгласно закона ще се снижи ставката в корпоративния данък за компании, инвестирали повече от 30 млн. евро. (АНА, МПА - 06/10/03)
