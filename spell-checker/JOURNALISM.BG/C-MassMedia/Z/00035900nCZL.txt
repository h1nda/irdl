Испания отрича да е подготвяла нова резолюция за Косово
					03/09/2010
					 
						БЕЛГРАД, Сърбия -- Испанският посланик в Белград Иниго де Паласио Еспаня отрече в четвъртък (2 септември) твърденията в медиите, че неговата страна подготвя нова резолюция за Косово, която да замени предложената от Сърбия в ООН. Дипломатът подчерта, че неговата страна работи с европейските си партньори и със Сърбия за намиране на "задоволително решение" . Документът, който Сърбия внесе, трябва да бъде разгледан по време на сесията на Общото събрание на ООН на 9 септември. Испания е една от петте членки на ЕС, които не са признали Косово. (Бета, Танюг, РТС, Б92 - 02/09/10)
