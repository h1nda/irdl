Черна гора и Албания ще си сътрудничат в борбата против организираната престъпност
30/07/2004
 
ПОДГОРИЦА, Сърбия и Черна гора -- Албания и Черна гора постигнаха споразумение за засилване на съвместните усилия срещу организираната престъпност. По време на среща в четвъртък (29 юли), черногорският вътрешен министър Драган Джурович и албанският министър на полицията Игли Тоска се споразумяха да увеличат сигурността по границите с цел намаляване на трафика на хора и контрабандата на наркотици. "Идентифицирали сме всички мрежи за контрабанда на наркотици и трафик на хора и се надяваме, че сътрудничеството ни скоро ще се увенчае с конкретни резултати," каза Тоска. (Б92, Мина - 29/07/04)
