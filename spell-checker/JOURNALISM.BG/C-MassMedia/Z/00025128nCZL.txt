Мандич ще участва в президентската надпревара в Черна гора
					14/01/2008
					 
						ПОДГОРИЦА, Черна гора -- Лидерът на политическия съюз "Сръбска листа" (СЛ) Андрия Мандич обяви в неделя (13 януари) плановете си да се кандидатира за президент на тазгодишните избори. Те ще се състоят, след като мандатът на заемащия сега длъжността Филип Вуянович изтече на 22 май, и ще бъдат първите президентски избори, откакто страната придоби независимост. Мандич, чиято партия е най-голямата опозиционна сила в Черна гора, заяви пред поддръжници на СЛ, че е решил да се включи, тъй като партията му има най-добрата платформа и се радва на растяща обществена подкрепа. (Виести - 14/01/08; МИНA - 13/01/08)
