Генералният секретар на ООН Бан е на посещение в България
					06/05/2011
					
						СОФИЯ, България -- Генералният секретар на ООН Бан Ки Мун подкрепи в четвъртък (5 май) борбата на България срещу организираната престъпност и увери официалните представители на страната, че Европейската комисия оценява усилията им. Бан направи това изявление в София по време на първото посещение на генерален секретар на ООН в страната след падането на комунизма през 1989 г. Той се срещна с министър-председателя Бойко Борисов и с други официални представители, за да обсъди положението в страните от Западните Балкани, в Близкия изток, борбата срещу престъпността и корупцията и климатичните промени. В петък той се срещна с президента Георги Първанов. (Новините, Фокус - 05/05/11)
