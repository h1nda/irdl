Хърватия ще засили кампаниите за разширяване на обществената подкрепа за членството в НАТО и ЕС 
					06/08/2007
					 
						ЗАГРЕБ, Хърватия -- Представители на министерствата на отбраната и на външните работи и евроинтеграцията се срещнаха в Загреб в неделя (5 август), за да обсъдят как да разширят кампаниите за популяризиране на ползите от членството в НАТО и ЕС. Двете министерства са разположили тематични информационни павилиони в столицата и смятат да поставят такива и в други части на страната. 
						Междувременно две отделни социологически проучвания, публикувани във в. "Вечерни Лист" в края на седмицата, сочат, че кампаниите може би имат успех. Социологическото проучване на агенция "Промоция плюс" установява, че подкрепата за членството в НАТО и ЕС е била 53,8 % през юли, с 2,2 % повече в сравнение с юни. Второто проучване, на "Метрон/Вектура", показва, че подкрепата за членството в ЕС е била 53,7 % през юли. (Вечерни Лист - 06/08/07; ХИНА, ХРТ - 05/08/07)
