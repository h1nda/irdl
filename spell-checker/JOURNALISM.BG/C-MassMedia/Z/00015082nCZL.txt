Прокурорът на Истанбул поиска доживотна присъда за четирима ключови заподозрени за бомбени нападения 
					29/06/2005
					 
						ИСТАНБУЛ, Турция -- Прокурорът Зекерия Оз поиска доживотни присъди за четирима ключови заподозрени в участие в бомбените атентати през 2003 г. в Истанбул, причинили смъртта на 60 души и ранили още 700, се казва в съобщение от вторник (28 юни), ден след като Оз представи заключителната си пледоария. Според него четиримата заподозрени -- Февзи Йитиз, Аднан Ерсоз, Юсуф Полат и Харун Илхан -- са се опитали да "променят конституционния ред със сила". Според прокурорите четиримата са ръководители на радикална ислямска група, за която се твърди, че е свързана с терористичната мрежа Ал-Каида. Атентаторите нанесоха удар срещу две синагоги, британското консулство и истанбулския офис на банката HSBC през ноември 2003 г. (TurkishPress.com, NTV - 28/06/05)
