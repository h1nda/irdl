Сейф ал Ислам каза, че освобождаването на българските медици е свързано с делото "Локърби"
					02/08/2007
					 
						ПАРИЖ, Франция -- Сделка с Обединеното кралство за евентуалното екстрадиране на заподозрения за бомбения атентат през 1988 г. на самолета на "Пан Ам" над Локърби е била ключът за решаването на случая със затворените български медици, заяви синът на либийския лидер Муамар Кадафи. Сейф ал Ислам каза за френския вестник "Монд" в сряда (1 август), че се надява бившият агент на либийските тайни служби Али Мохамед ал Меграхи, осъден на доживотен затвор за атентата, скоро да бъде освободен. Той каза също, че споразумение с Франция за закупуване на оръжие също е изиграло роля в сделката, довела до освобождаването на медиците. (Монд, АФП, АП, БTA, Дарик - 01/08/07)
