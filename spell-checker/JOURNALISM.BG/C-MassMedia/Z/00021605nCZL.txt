България арестува 11 души за присвояване на 7,5 млн. евро от фондове на ЕС
					15/02/2007
					 
						СОФИЯ, България -- Прокуратурата съобщи в сряда (14 февруари) за ареста на 11 души -- седем българи, двама германци и двама швейцарски граждани -- при съвместна операция на правоохранителните служби на трите страни. Според властите групата е присвоила близо 7,5 млн. евро от програмата на ЕС САПАРД. Това е най-големият докладван досега от България случай, свързан със средства от ЕС. 
						Други новини -- В сряда българският главен прокурор Борис Велчев поиска парламентът да снеме имунитета на депутата Тома Томов, член на Българската социалистическа партия. Велчев иска да го разследва по подозрения в корупция и злоупотреба със служебно положение, докато Томов е бил окръжен прокурор на Оряхово. (Дневник, Сега - 15/02/07; Медиапул -14/02/07)
