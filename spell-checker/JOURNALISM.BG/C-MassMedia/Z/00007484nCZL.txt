Приключи шестмесечното гръцко ротационно председателство на ЕС
01/07/2003
 
АТИНА, Гърция -- В обръщение към парламента от понеделник (30 юни) гръцкият премиер Костас Симитис обобщи постиженията на страната по време на току-що завършилото председателство на ЕС. Той отбеляза, че кризата в Ирак е ангажирала най-голямо внимание по време на шестмесечния ротационен мандат, но посочи, че приключването на работата по изготвяне на одобрения в Солун проект за Европейска конституция е друго значително постижение. Той добави, че гръцкото председателство е засилило политическия престиж на страната сред държавите-членки на ЕС. (МПА, АНА - 30/06/03)
