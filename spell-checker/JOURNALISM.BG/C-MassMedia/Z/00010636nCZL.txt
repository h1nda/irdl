България ще облекчи надзора върху приватизацията
29/04/2004
 
СОФИЯ, България -- Очаква се кабинетът да одобри в четвъртък (29 април) проект на промени в закона, предвиждащи по-слаб надзор върху процеса на приватизация в страната. Промените включват премахването на надзорните съвети на комисията по приватизацията и агенцията за следприватизационен контрол. Двете институции ще бъдат пряко подчинени на кабинета, който ще има задължението да одобрява проектите на приватизационните договори.
Други новини: Министърът на европейската интеграция Меглена Кунева заяви в сряда, че преговорите по присъединяването с ЕС може да продължат и след крайния срок, който е в края на м. юни. Тя отдаде закъснението на технически причини, като настоя, че няма несъгласия по въпросите и че това няма да повлияе на планирания срок за присъединяване - 2007 г. (Стандарт, Дневник, БТА - 29/04/04; БТА - 28/04/04)
