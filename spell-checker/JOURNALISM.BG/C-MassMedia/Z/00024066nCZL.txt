Оправдан сръбски офицер се завърна в родината си от Хага
					01/10/2007
					 
						БЕЛГРАД, Сърбия -- Мирослав Радич, подсъдим по делото срещу "Вуковарската тройка", се завърна в Сърбия в петък (28 септември), ден, след като съдиите от Хагския трибунал го оправдаха по всички обвинения във връзка с избиването през 1991 г. на 260 хървати и други лица от несръбски произход във ферма край Вуковар. Основният заподозрян по процеса - сръбският военен командир Миле Мръкшич - получи 20 години лишаване от свобода, а подчиненият му Веселин Сливанчанин получи пет години за съучастие в престъплението.
						В понеделник се възобновява процесът срещу бившия косовски премиер и лидер на "Армията за освобождение на Косово" (АОК) Рамуш Харадинай. Харадинай и други двама командири от АОК са обвинени във воени престъпления, извършени през пролетта и лятото на 1998 г. в долината Дечани в Косово. (Бета - 30/09/07; Б92, Танюг, АП - 29/09/07)
