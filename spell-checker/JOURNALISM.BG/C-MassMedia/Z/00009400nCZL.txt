Санадер представя новия кабинет на Хърватия
21/12/2003
 
ЗАГРЕБ, Хърватия -- Новият премиер Иво Санадер планира да оповести съставения от него министерски екип в неделя (21 декември). Очаква се гласуването в парламента по състава на кабинета да се проведе във вторник. Според съобщения на медиите новият кабинет ще се състои от 14 министри, с 5 по-малко от предишния. Заместник-председателят на Хърватският демократически съюз (ХДС) Ядранка Косор ще бъде предложена за поста вицепремиер и министър по въпросите на семейството, ветераните от войната и солидарността между поколенията. Лидерът на Сръбската демократическа партия, която заема три места в парламента, съобщи в петък, че неговата партия е подписала споразумение с ХДС, който спечели изборите миналия месец. В замяна на няколко поста в новия кабинет ХДС се е съгласил да работи за връщане на собствеността на всички сръбски бежанци до края на 2004 г. (Весник - 21/12/03; АФП, ХИНА, ХРТ - 20/12/03; АФП - 19/12/03)
