Проучване сочи, че хърватските мениджъри не са запознати със стандартите на ЕС
					23/10/2006
					 
						ЗАГРЕБ, Хърватия -- Проучване на 30-те най-големи хърватски компании от Фондацията за стимулиране на икономическите интереси сочи, че местните мениджъри не са добре запознати с правилата и стандартите на ЕС. Според публикуваните в понеделнишкото издание (от 23 октомври) на "Вечерни Лист" данни, средният резултат на хърватските мениджъри по отношение на познанията в тази област е бил 3,6 от 10 възможни точки, много по-нисък от средното ниво от 9,5 точки за страните, членки на ЕС. Мениджърите от България, Румъния и Турция са набрали средно по 5 точки. (Вечерни Лист - 23/10/06)
