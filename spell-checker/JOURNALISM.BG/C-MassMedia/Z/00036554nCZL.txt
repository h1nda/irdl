Турският премиер Ердоган осъди самоубийствения бомбен атентат в Истанбул
					01/11/2010
					 
						АНКАРА, Турция -- Премиерът Реджеп Тайип Ердоган осъди в неделя (31 октомври) извършения по-рано през деня самоубийствен бомбен атентат на площад "Таксим" в Истанбул, като предупреди, че няма да се проявява никаква търпимост към онези, които се опълчват срещу стабилността на Турция. "Този род нападения няма да отклонят Турция от целите й към единство, братство и развитие... ние сме едно и сме заедно," каза Ердоган в югоизточната провинция Мардин. 
						Междувременно властите коригираха броя на ранените на 32-ма - 15 полицаи и 17 цивилни граждани. Валията на Истанбул Авни Мутлу каза, че по тялото на атентатора самоубиец, който е загинал при нападението, са били открити и други експлозиви. (AФП, Хюриет - 31/10/10)
