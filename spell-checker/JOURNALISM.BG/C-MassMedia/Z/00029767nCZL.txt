Атина е гневна от изявление на Меркел за разширяването на НАТО
					30/03/2009
					 
						АТИНА, Гърция -- Правителството иска обяснение от канцеларията на германският канцлер Ангела Меркел след спорно, според него, изявление относно ветото на Гърция върху членството на Македония в НАТО, предадоха гръцките медии в събота (28 март). Миналата седмица Меркел заяви пред германски депутати, че разширяването на НАТО е от особена важност, и подчерта, че Алиансът „не би трябвало да позволява на определени страни да въвеждат собствени правила, като прибягват до вето”. Някои в Атина сметнаха, че това се отнася до решението на Гърция да наложи вето на кандидатурата на Македония за членство в НАТО по време на срещата на върха на Алианса в Букурещ миналия април. Източници от канцеларията на Меркел обаче заявиха, че тя е имала предвид Русия и нейното противопоставяне на членството на Украйна и Грузия в НАТО. (Катимерини, Елефтерос типос, Макфакс - 28/03/09)
