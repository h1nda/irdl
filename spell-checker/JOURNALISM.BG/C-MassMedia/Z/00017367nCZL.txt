Турска делегация пристигна в Румъния
					25/01/2006
					 
						БУКУРЕЩ, Румъния -- Делегация на турския парламент започна тридневно посещение в Румъния в сряда (25 януари). Делегацията, оглавявана от председателя на турската парламентарна комисия по евроинтеграция Яшар Якъс, ще проведе поредица от срещи с висши представители на румънския парламент и правителство. Кандидатурите за присъединяване на двете страни към ЕС и хармонизирането на вътрешните им законодателства с това на ЕС ще бъдат основни теми в дневния ред на срещите. 
						Други новини -- Румънският президент Траян Бъсеску ще посети Украйна на 2 февруари. По време на еднодневното си посещение в Киев Бъсеску ще се срещне с украинския си колега Виктор Юшченко за разговори по двустранното и регионално сътрудничество. (Найн о'клок - 25/01/06; TurkishPress.com - 24/01/06)
