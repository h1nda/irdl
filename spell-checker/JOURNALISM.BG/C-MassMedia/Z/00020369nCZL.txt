Ръководителят на ПМЕС Копола: "Бъдещето на БиХ зависи от реформата в полицията" 
					23/10/2006
					 
						САРАЕВО, Босна и Херцеговина (БиХ) -- В интервю от събота (21 октомври) за сараевския ежедневник "Дневни Аваз" комисарят на Полицейската мисия на ЕС Винченцо Копола заяви, че за полицията в БиХ не трябва да съществуват граници. Всички полицаи трябва да могат да вършат работата си във всяка точка от босненската територия, каза той, добавяйки, че дори и сегашните вътрешни министерства да се запазят, командването трябва да се осъществява на държавно ниво. Запитан за противопоставянето от страна на Република Сръбска на предложението полицейските райони да пресичат междуобластните граници, Копола заяви, че лидерите на РС трябва да са наясно, че "реформата в полицията е бъдещето на тази страна". (Дневни Аваз - 21/10/06)
