Хърватският министър на правосъдието избавя журналист от присъда "лишаване от свобода"
20/07/2004
 
ЗАГРЕБ, Хърватия -- Министърът на правосъдието Весна Скаре-Озболт е платила 1,700 евро от собствения си джоб, за да предотврати изпращането на журналист в затвора. Мирослав Юрич, главен редактор на сега несъществуващия Нови бродски лист отказа да заплати глоба, след като бе осъден за клевета и предпочете да излежи вместо това 70-дневна присъда. Той се яви в затвора в понеделник (19 юли), след което му бе заявено да си върви у дома. "Просто не искам журналисти да попадат в затвора, докато аз съм министър на правосъдието," заяви по местна радиостанция Скаре-Озболт. (Виесник, Вечерни Лист - 20/07/04; АФП, Би Би Си, ХИНА, ХРТ - 19/07/04)
