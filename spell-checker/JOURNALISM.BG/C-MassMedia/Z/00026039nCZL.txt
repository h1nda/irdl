Хиляди се присъединиха към антиправителствен митинг в Тирана
					06/04/2008
					 
						ТИРАНА, Албания -- Хиляди се събраха в Тирана в петък (4 април), за да искат оставката на премиера Сали Бериша, като го обвиняват, че е скрил факти за серията експлозии в склад за боеприпаси в село Гердеч на 15 март, в които загинаха 26 души и най-малко 300 бяха ранени. Митингът бе организиран от опозиционната Социалистическа партия (СП) и бе подкрепен от други опозиционни лидери. 
						В новини, свързани с тази тема, се съобщава, че следователи са наредили да бъдат замразени 33 сметки в албански банки на собственика на компанията "Албадемил" Михаил Делийоргит, който бе арестуван във връзка с трагедията. Албанските медии съобщиха, че повечето от сметките на Делийоргит са в гръцки банки. Американските власти междувременно са блокирали операциите на компания, за която се съобщава, че е купувала стари оръжия от Албания и после ги е продавала на афганистанската армия. Те са повдигнали обвинения срещу собственика на компанията "АЕY" Ефраим Дивероли. (Болкън инсайт, Макфакс - 05/04/08)
