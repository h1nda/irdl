Брюксел призова Македония да демонстрира конкретни резултати от реформите
					04/10/2007
					 
						БРЮКСЕЛ, Белгия -- В сряда (3 октомври) еврокомисарят по разширяването Оли Рен призова Македония да демонстрира повече конкретни резултати от провежданите реформи, особено в правосъдието и борбата с корупцията. "Македония загуби много време в кампанията за изборите през 2006 г., при сформирането на коалицията и в местните политически битки", каза Рен на пресконференция след срещата си с македонския президент Бранко Цървенковски. 
						Рен предупреди също, че Брюксел няма да препоръча започване на преговорите за присъединяване на Македония, преди страната да изпълни необходимите условия. "Ние имаме нужда от конкретен напредък и думите трябва да бъдат превърнати в конкретни дела", каза той. Македония получи статут на кандидат-членка в края на 2005 г., но не бе посочена конкретна дата за реалното започване на преговорите за присъединяване. Европейската комисия трябва да публикува доклад за напредъка на Македония следващия месец. (Утрински Весник, Вечер - 04/10/07; АФП, Макфакс, АП, Блумбърг - 03/10/07)
