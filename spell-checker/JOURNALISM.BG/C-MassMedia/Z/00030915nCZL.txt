Солана препоръча прагматизъм по отношение на Косово
					13/07/2009
					 
						ПРИЩИНА, Косово -- В неделя (12 юли) върховният представител на ЕС за външната политика Хавиер Солана призова всички участници в процеса да възприемат прагматичен подход по отношение на Косово. В изказване преди визитата си в Прищина във вторник Солана каза, че ЮЛЕКС "е постигала напредък, но ... все още остава много работа". "Искам да наблегна на доброто сътрудничество между Белград и ЮЛЕКС и да подчертая, че това е сътрудничество, което трябва да продължи и да бъде укрепвано. Трябва да се подхожда с прагматизъм, който, разбира се, ще бъде от полза за цялата сръбска общност в Косово", каза Солана, подчертавайки, че Западните Балкани са важни за ЕС и че европейските перспективи за региона са ясни. (Експрес - 13/07/09; Бета, Б92, Кохавижън, Топ Нюз - 12/07/09)
