Премиерът на Косово Харадинай пристигна в Хага 
					10/03/2005
					 
						ХАГА, Холандия -- Бившият премиер на Косово Рамуш Харадинай се предаде на Трибунала на ООН в сряда (9 март). Говорител на ООН потвърди, че бившият ръководител на АОК е задържан от международния съд, но отказа да даде подробности. Генералният секретар на ООН Кофи Анан приветства решението на Харадинай да се оттегли от поста и да се предаде на съда, като нарече тази негова постъпка "добър пример за сътрудничество". Не се съобщава какви са конкретните обвинения срещу него. Лахи Брахимай и Идриз Балай, за които се твърди, че са включени в същия обвинителен акт, се предадоха на Трибунала заедно с Харадинай. Положението в Косово остана спокойно след обвиненията. Група студенти организира мълчалив протест в Прищина, но не се съобщава за насилия или вълнения. 
						Други новини: Бившият началник на генералния щаб на югославската армия Момчило Перишич се яви пред Трибунала на ООН в сряда и не се призна за виновен по обвиненията в убийство, преследване и нападения на цивилни лица в Сараево, Сребреница и Загреб в периода между 1993 и 1995 г. Той се предаде на съда в Хага в понеделник. (Ройтерс, АП, АФП, Би Би Си, Бета, Танюг, Б92, Уеб-сайт на ООН - 09/03/05)
