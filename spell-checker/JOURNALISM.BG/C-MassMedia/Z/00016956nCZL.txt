СВП призова властите в автономните области на БиХ да завършат реформите в отбраната до края на годината
					15/12/2005
					 
						САРАЕВО, Босна и Херцеговина (БиХ) -- Службата на върховния представител (СВП) призова правителствата и парламентите на двете автономни области в състава на БиХ: Република Сръбска (РС) и Федерация БиХ, да завършат всички задачи, свързани с важните реформи в отбраната, до края на тази година. В сряда (14 декември) говорителят на СВП Санела Тунович отбеляза, че нов закон за отбраната на държавно ниво влиза в сила от 1 януари.
						Също в сряда парламентът на РС одобри измененията в конституцията на областта, които предвиждат някои отговорности на автономната област в сферата на отбраната да бъдат прехвърлени на държавно ниво. 
						Други новини -- Полицията в РС задържа в сряда шест души, заподозрени в извършване на военни престъпления. Те са обвинени в престъпления, извършени срещу цивилни лица от несръбски произход в лагера за военнопленници в Маняча през 1992 г., където според твърденията шестимата са служили като охрана. (Независне новине - 15/12/05; ПБС БиХ, РТРС, Фена - 14/12/05)
