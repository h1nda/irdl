България продаде телефонния си монополист
23/03/2003
 
СОФИЯ, България -- В петък (21 март) американският инвестиционен фонд "Адвент интернешънъл" и Агенцията за приватизация подписаха проектодоговор за продажбата на 65 процента от националния телефонен монополист "Българска телекомуникационна компания" на дъщерното дружество на фонда "Вива венчърс". Според условията на сделката инвеститорът ще заплати 210 млн. евро за акциите и ще осигури 50 млн. евро за незабавно увеличаване на капитала. "Вива венчърс" ще инвестира 400 млн. евро в телекома през следващите пет години и ще инвестира допълнително 300 млн. евро в зависимост от бизнес климата. (Стандарт, 24 часа - 22/03/03; БТА, Медиапул - 21/03/03)
