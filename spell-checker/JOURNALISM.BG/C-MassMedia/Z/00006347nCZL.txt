САЩ затваря посолството си в Скопие поради терористична заплаха
21/03/2003
 
ВАШИНГТОН, САЩ -- Американското посолство в Скопие беше затворено в четвъртък (20 март), след като правителството получи предупреждение за възможно нападение. "Държавният департамент получи информация от надежден източник, че съществува вероятност от нападения над американски граждани и служби в региона, включително в Македония, в отговор на започването на военен конфликт с Ирак", се казва в изявление на посолството. Държавният департамент съобщава, че са затворени още 12 други мисии. (АП, AФП - 20/03/03)
