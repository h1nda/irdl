Гръцкият министър на развитието опровергава съобщения за възможни промени в правителството 
					18/04/2005
					 
						АТИНА, Гърция -- Министърът на развитието Димитрис Сиуфас опроверга спекулации в медиите относно възможни промени в кабинета в неделя (17 април). Разговаряйки с репортери след среща с премиера Костас Караманлис, Сиуфас каза, че точно сега не са необходими промени. Той определи работата на кабинета като удовлетворителна. 
						Други новини: Заместник-министърът на отбраната Василис Михалолиакос заяви в петък, че правителството е поело ангажимент за своевременното отстраняване на смъртоносните противопехотни мини по гръцко-турската граница. Неговите коментари дойдоха след среща с представители на неправителствени организации, работещи по проблема. (AНA - 17/04/05; Kaтимерини - 16/04/05)
