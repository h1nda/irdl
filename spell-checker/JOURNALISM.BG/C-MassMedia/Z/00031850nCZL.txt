Член на ЕП призова БиХ да изпълни критериите за либерализиране на визовия режим
					02/10/2009
					 
						САРАЕВО, Босна и Херцеговина (БиХ) -- Докладчикът на Европейския парламент за либерализирането на визовия режим за Западните балкани, Таня Файон, призова в четвъртък (1 октомври) властите в БиХ да работят по-усърдно за изпълнение на оставащите условия от пътната карта на страната за либерализиране на визите за ЕС. Задачите включват приемане на изменения в наказателния кодекс и законите за прокуратурата и съда на БиХ. Файон заяви на пресконференция в Сараево, че ще представи пред ЕП доклад за напредъка на БиХ в изпълнението на критериите. Тя иска БиХ и Албания да бъдат включени в безвизовия режим, който вече е предложен на Македония, Сърбия и Черна гора. (Дневни Аваз, СРНА, БХРТ, Фена, Sarajevo-x.com - 01/10/09)
