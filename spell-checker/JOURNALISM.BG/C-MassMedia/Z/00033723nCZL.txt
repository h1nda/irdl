Турция иска ясен сигнал във връзка с резолюцията за геноцида
					10/03/2010
					 
						АНКАРА, Турция -- Министър-председателят Реджеп Тайип Ердоган каза във вторник (9 март), че Турция няма да изпрати посланика си обратно във Вашингтон, докато не получи ясен сигнал за бъдещето на така наречената "резолюция за арменския геноцид”. Анкара отзова посланик Намик Тан за незабавни консултации, след като Комисията по външни отношения на Камарата на представителите на САЩ одобри проекта за резолюция на 4 март. „САЩ не трябва да губят един стратегически партньор като Турция заради такъв въпрос”, каза Ердоган пред репортери в Рияд, където е на посещение. (АФП, Ройтерс, Анадолска информационна агенция - 09/03/10)
