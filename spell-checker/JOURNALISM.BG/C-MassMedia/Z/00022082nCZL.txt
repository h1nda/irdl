Отделът по европейски въпроси на румънското правителство оповести план за действие за тази година
					29/03/2007
					 
						БУКУРЕЩ, Румъния -- В сряда (28 март) Отделът по европейски въпроси на правителството представи план за действие за изпълнение на следприсъединителните ангажименти за тази година. Наред с другото, документът предвижда 300 конкретни мерки в секторите селско стопанство, съдебна власт и публична администрация. 
						Други новини -- Върховният съвет по отбрана ще заседава в четвъртък, за да обсъди отбранителната стратегия, както и изпращането на румънски военнослужещи на военни мисии в чужбина. Дневният ред включва също обсъждане на дейността на разузнаването и контраразузнаването. (Зиуа, Найн о'клок - 29/03/07; Медиафакс - 28/03/07)
