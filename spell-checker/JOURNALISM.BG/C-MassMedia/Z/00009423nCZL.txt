Според Гюл Турция навлиза в най-критичната фаза от усилията си за членство в ЕС
23/12/2003
 
АНКАРА, Турция -- Външният министър Абдулах Гюл каза в понеделник (22 декември), че страната му навлиза в най-критичния етап от усилията за присъединяване към ЕС. В реч пред парламента Гюл посочи, че усилията, положени през тази година, трябва да се увенчаят с успех през следващата. Правителството се надява , че преговорите за пълноправно членство в ЕС ще започнат в края на 2004 г.
Други новини: премиерът Реджеп Тайип Ердоган планира официално посещение във Вашингтон в края на януари, когато ще се срещне и с американския си колега Джордж Буш. Според членове на премиерския екип двамата лидери ще обсъдят двустранните отношения и регионални въпроси, вкл. кипърския спор и ситуацията в Ирак. (Хюрриет - 23/12/03; Анадолска агенция, ТРТ 2, НТВ - 22/12/03)
