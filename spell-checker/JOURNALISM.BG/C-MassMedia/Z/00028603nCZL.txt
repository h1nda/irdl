Хърватски полицай бе обвинен, че е заплашил репортер с убийство
					05/12/2008
					 
						ЗАГРЕБ, Хърватия -- В четвъртък (4 декември) полицията съобщи, че е повдигнала обвинения срещу полицейски служител, който според твърденията заплашил да убие журналист, отразяващ военните престъпления, извършени срещу сръбски цивилни граждани през 90-те години на миналия век. Журналистът Драго Хедъл каза, че миналата седмица получил съобщение по мобилния си телефон със заплаха за убийство заради неговите статии за убийствата на сърби в източния град Осиек по време на войната от 1991-1995 г. в Хърватия. Властите не разкриха името на полицая, но репортажи в медиите го идентифицираха като Крунослав Фехир – основен свидетел в процеса срещу хърватския политик Бранимир Главаш. Бившият генерал и командващ на хърватската армия в Осиек е подсъдим за престъпления, извършени срещу сръбски цивилни граждани през 1991 г. (AФП, ХИНА, ХРТ - 04/12/08)
