По-малкият партньор от управляващата коалиция в Сърбия постави ултиматум във връзка с Младич 
					09/05/2006
					 
						БЕЛГРАД, Сърбия и Черна гора -- Партията "Г17 плюс", по-малкият партньор от управляващата коалиция в Сърбия, заяви, че ще напусне правителството и така ще предизвика предсрочни избори, ако Ратко Младич не бъде арестуван до септември. Финансовият министър Младжан Динкич, важна фигура в партията, каза в понеделник (8 май), че е получил уверенията на премиера Воислав Кощуница, че беглецът ще бъде заловен дотогава. Лидерът на "Г17 плюс" Миролюб Лабус подаде оставка като заместник-премиер миналата седмица в знак на протест срещу неуспеха на правителството да арестува Младич до 30 април. Динкич каза, че ръководството на партията му ще реши в събота дали и други членове на кабинета от "Г17 плюс" трябва да подадат оставка. ЕС реши да замрази преговорите по Споразумението за стабилизация и асоцииране с Белград заради проблема с Младич. (Блиц - 09/05/06; Ройтерс, AП, ЮПИ, БиБиСи, Бета, Танюг, РТС - 08/05/06)
