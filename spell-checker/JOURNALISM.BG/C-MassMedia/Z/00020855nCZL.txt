Македонският Съвет за сигурност обсъди кандидатурата за членство в НАТО и реформите
					04/12/2006
					 
						СКОПИЕ, Македония -- Съветът за сигурност се събра в неделя (3 декември), за да обсъди въпроси, свързани с кандидатурата на Македония за членство в НАТО и свързаните с това реформи. Президентът Бранко Цървенковски заяви по-късно, че посланията от срещата на върха на НАТО в Рига миналата седмица са били посрещнати едновременно като положителни и задължаващи. Той каза, че членовете на Съвета са се договорили, че е необходим политически консенсус за завършване на преструктурирането на съдебния сектор и овладяване на организираната престъпност и корупцията.
						Други новини -- Съд в Скопие разпореди да бъдат задържани за 30 дни десет от 19-те души, арестувани миналата седмица след широкомащабна операция срещу корупцията и организираната престъпност. Според съобщенията списъкът на задържаните включва и бивши правителствени служители. (Вечер - 04/12/06; A1 TВ, Макфакс, Телма ТВ - 03/12/06)
