Външните министри работят за прекратяването на спора между Сърбия и Черна гора
					07/09/2007
					 
						БЕЛГРАД, Сърбия -- Отношенията между Сърбия и Черна гора са напрегнати през последната седмица поради решението на Черна гора да не допусне епископ Филарет от сръбската православна църква да влезе в страната, поради предполагаеми връзки с мрежи, които оказват подкрепа на укриващи се от правосъдието военнопрестъпници. В четвъртък (6 септември), посланикът на Черна гора в Белград Анка Войводич изпрати официален протест до сръбското Външно министерство. Това бе в отговор на изявлението на Александър Симич, съветник на сръбския премиер Воислав Кощуница, който спомена Черна гора като "квази-държава" по време на обсъждане отказа за Филарет. 
						Сръбският външен министър Вук Йеремич се намеси, заявявайки, че страната му напълно признава и уважава независимостта и суверенитета на Черна гора. Колегата му от Черна гора Милан Рокен ще посети Белград в петък, за да обсъдят спора. (Политика, Данас, Вечерни Новости - 07/09/07; Бета, РТС, Танюг, Б92, БМРР, AП- 06/09/07)
