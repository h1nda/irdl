Гърция спечели първия си златен медал 
					
				
					17/08/2004
				
				 
					
							АТИНА, Гърция -- Николаос Сиранидис и Томас Бимис спечелиха първия златен медал за Гърция на Лятната олимпиада 2004 в синхронните скокове във вода от 3-метров трамплин. Малко познатото дуо победи считаните за фаворити двойки от Китай и Германия. 
						
					
							Тежкоатлетът Леонидас Сампанис също така завоюва медал за Гърция, спечелвайки бронза в категория до 62 кг. Това е третият му медал в рамките на три олимпиади. 
						
					
							Междувременно прокурорите започнаха проверка на предполагаемото произшествие от миналата седмица, в което са замесени звездите на леката атлетика Костас Кендерис и Катерина Тану. Двамата пропуснаха допинг тестовете си. Международният олимпийски комитет разреши еднодневна отсрочка преди явяването им пред официалните лица, за да обяснят причините за неявяването си на тестовете. 
						
					
							Други новини от понеделник: говорител на Организационните комитет на Игрите каза, че няма да се пуснат безплатни билети независимо от слабия темп на продажбите. МОК призова Гърция да започне раздаване на гратис билети, за да се запълнят трибуните. (АНА, АФП – 17/08/04; Спортс Интърнешънъл, Ройтърс, АФП, АП – 15/08/04)
