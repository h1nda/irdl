Трибуналът в Хага отложи процеса срещу Караджич за 5 май 
					17/02/2011
					 
						ХАГА, Холандия -- Съдиите от Трибунала на ООН за военни престъпления решиха в сряда (16 февруари) да дадат на бившия босненски сръбски лидер Радован Караджич няколко седмици за проучване на купищата нови документи, предоставени му от прокуратурата. Процесът ще бъде отложен от 21 март за 5 май. В края на януари на екипа на Караджич бяха връчени общо над 1 700 нови документа. Караджич е обвинен в геноцид, военни престъпления и престъпления срещу човечеството във връзка с ролята му в босненския конфликт от 1992-1995 г. (БХРТ, Танюг, ХИНА, Национал - 16/02/11)
