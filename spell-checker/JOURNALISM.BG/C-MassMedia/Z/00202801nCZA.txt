БиХ обмисля перспективите за официалното признаване на Косово
					12/05/2012
					Някои твърдят, че признаването на независимостта на Косово ще донесе политическа и икономическа стабилност в региона, но босненските сърби продължават да се съпротивляват на това. 
					От Бедрана Калетович за Southeast European Times в Сараево - 12/05/12
 
					 
						
Отказът на БиХ да признае независимостта на Косово има икономически отзвук, особено по отношение на митническите такси. [Ройтерс]
						"Време е Босна и Херцеговина (БиХ) да признае Косово за независима държава, да загърби миналото и да направи тази смела стъпка напред", каза неотдавна министър-председателят Хашим Тачи за сараевският всекидневник "Дневни аваз", подвигайки отново този деликатен въпрос. 
						Макар че Тачи твърди, че актът на признаване ще укрепи регионалната стабилност, политиците в Република Сръбска (РС), включително президентът Милорад Додик не споделят това мнение. 
						"Koсово е източник на дългогодишна нестабилност в региона и като такъв няма да получи признаване на независимостта от страна на Република Сръбска. Признаването бе подкрепено от великите сили, които искат да накажат Сърбия и сръбския народ и да ги погубят, и при това положене Косово не може да получи законно признание от Република Сръбска", каза Додик. 
						В БиХ политическото разногласие по отношение на статута на Косово продължава вече много години, а консенсус за признаването на независимостта никога не е имало. Решението трябва да се вземе от председателството на БиХ, но нито предишното, нито сегашното председателство има подкрепата на сръбския член. 
						''Едностранно решение може да постави под въпрос регионалния мир", каза Небойша Радманович, сегашният сръбски член на тристранното председателство на БиХ. 
						Но не всички са съгласни, че катогоричното "не" на РС оттеква в Сърбия. "Тази гореща тема е внимателно избягвана от нашите политици. Ако те обаче наистина са готови да подкрепят Сърбия по пътя й към членство в ЕС, те ще трябва сериозно да обмислят въпроса за независимостта на Косово особено след изборите", каза за SETimes Никола Гаич, 38-годишен политически активист от Нови сад. Балотажът е насрочен за 20 май. 
						Министърът на труда и социалната политика на Сърбия Расим Ляич съзнава, че ЕС няма да подкрепи Сърбия при положение, че проблемът с Косово остава нерешен. "Няма да бъде разумно да се конфронтираме с Европа", каза Ляич за всекидневника "Вечерне новости". 
						Ако Белград отстъпи, политическата солидарност между РС и Сърбия ще предизвика и реакцията на Баня Лука, смятат учени и в двете области на БиХ. 
						"Когато Косово бъде признато от други, а именно от Сърбия, което трябва да се случи, БиХ също ще трябва да го направи", каза за SETimes Иван Сиякович, професор по социология в Университета на Баня Лука. 
						Асим Муйкич, професор по философия във Факултета по политически науки в Сараево е съгласен с това. Той каза за SETimes, "Първата страна, която ще признае Косово, след като Сърбия направи това, ще бъде БиХ. Смятам, че бъдещият статут на Косово е решен и че Косово е суверенна и независима държава." 
						Признаването на Косово е и икономически въпрос. Правителството въведе митнически такси за стоки, внасяни както от Сърбия, така и от БиХ през юли миналата година, тъй като двете страни не признават митническия печат на Косово. Последиците от това са огромни.. 
						"Стойността на стоките, изнасяни от Сърбия за Косово, възлизаше на около половин милиард евро годишно. [Това означава] милиони загуби, тъй като ние не сме конкурентоспособни на техния позар, а Косово е единствената страна, с която Босна и Херцеговина имаха излишък", се казва в изявление на Министерството на износа и икономическите отношения на БиХ. 
					
				
			
					 
					
 
 
