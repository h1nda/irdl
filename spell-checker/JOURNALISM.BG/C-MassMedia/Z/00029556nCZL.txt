МГС отваря четири нови регионални офиса в Косово
					10/03/2009
					 
						ПРИЩИНА, Косово -- Международната гражданска служба (МГС) е открила четири нови офиса в четири града в Косово, съобщиха местните медии в понеделник (9 март). Това са Прищина, Печ, Призрен и Гниляне. Представителите на МГС, работещи в общинските съвети, ще съветват общините относно осъществяването на препоръките, произтичащи от плана за Косово на бившия специален пратеник на ООН Марти Ахтисаари. "Главните сфери, в които ще се работи, са културното наследство, децентрализацията и правата на общностите", каза говорителят на МГС Анди Макгъфи. (Косова Сот, Кохавижън, Косовалайв - 10/03/09)
