В Албания бе открит обновен граничен пункт
					27/03/2008
					 
						ТИРАНА, Албания -- Службата на ООН за наркотиците и престъпността (UNODC) откри в сряда (26 март) обновеното съоръжение за инспекция на превозни средства на граничния пункт Кафе Тана, който е основен пропускателен пункт между Македония и Албания. Обновяването бе извършено по проект на UNODC, финансиран от италианското правителство с участието на Мисията на ЕС в Албания за митническа и фискална помощ. Проверката на превозни средства е нова стъпка в усилията на Албания за въвеждане на интегрирана система за управление на границите и срещу незаконния трафик. (BalkanWeb, Уебсайт на ООН - 26/03/08)
