Солана призовава Черна гора да приеме условията на ЕС за референдума
					27/02/2006
					 
						БРЮКСЕЛ, Белгия -- Върховният представител на ЕС по въпросите на външната политика Хавиер Солана призова в неделя (26 февруари) черногорското правителство да приеме предложените от ЕС условия за предстоящия референдум за независимост. ЕС предлага републиката да стане независима, ако поне 50 % от регистрираните избиратели участват в изборите и 55 % от тях гласуват в подкрепа на предложението. Исканията на черногорското правителство са вотът да се признае за успешен при избирателна активност от 51 % и количество на гласовете в полза на независимостта 41 % от всички регистрирани гласоподаватели. Опозицията в Подгорица, която поддържа оставането на страната в хлабавия съюз със Сърбия, прие предложението на ЕС. Солана заяви, че приемането на условията на ЕС ще гарантира международно признаване на резултатите от референдума. (FT.com - 27/02/06; Интърнешънъл Хералд Трибюн - 26/02/06)
