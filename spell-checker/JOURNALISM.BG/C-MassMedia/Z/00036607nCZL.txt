Гърция изключи връзка на "Ал Кайда" с колетите бомби 
					04/11/2010
					 
						АТИНА, Гърция -- Говорителят на правителството Йоргос Петалотис каза в сряда (3 ноември), че неотдавнашната серия от колети бомби, чиито мишени бяха посолства и официални лица в цяла Европа, „не е свързана с международния тероризъм и групировки като "Ал Кайда”. Говорителят на полицията майор Танасис Кокалакис съобщи за два ареста във връзка с нападенията. Мъжете са описани като заподозрени „местни терористи без международни връзки”. Във вторник властите наложиха 48-часово спиране на международната въздушна поща, след като няколко колета бомби бяха открити в посолства и международни организации в Атина. Преустановяването на този вид услуги е необходимо за извършването на проверки, обясниха властите. (Си Ен Ен, АФП, АП - 03/11/10)
