Британският премиер Блеър защитава разширяването на ЕС
					24/06/2005
					 
						БРЮКСЕЛ, Белгия -- Британският премиер Тони Блеър заяви пред Европейския парламент в четвъртък (23 юни), че процесът на разширяване предлага "историческа възможност за изграждане на по-голям и по-силен съюз." Той предупреди за опасността от възраждане на национализма и ксенофобията в ЕС и каза, че затварянето на вратите за нови членове няма да запази работни места или предприятия на Запад. Блеър обеща, че когато Великобритания поеме ротационното председателство на ЕС следващия месец, тя ще работи за изпълнението на ангажиментите на съюза към страните кандидатки. 
						Също в четвъртък ръководителят на ЕБВР призова ЕС да не допуска неяснота във връзка с плановете си за по-нататъшно разширяване. Жан Люмиер предупреди, че ще бъде много трудно процесът на реформите в Източна Европа да остане постоянен без присъединяване към ЕС. Той обясни, че без обещание за членство ще изчезне и движещата сила на промените в тези страни. (Весник, ФT - 24/06/05; Ройтерс, Търкиш дейли нюз, Ройтерс - 23/06/05)
