Полицията в БиХ арестува лица, заподозрени в организиране на бомбени атентати
					25/10/2005
					 
						САРАЕВО, Босна и Херцеговина (БиХ) -- Полицията арестува трима мъже, заподозрени в организиране на терористични атентати по неуточнени цели, съобщиха властите в понеделник (24 октомври). Двама от мъжете са съответно с шведско и турско гражданство, но произхождат от бивша Югославия. Третият е босненски гражданин. Полицията откри видеоматериал, очевидно подготвен за разпространение след самоубийствен бомбен атентат. Засилена е охраната около посолствата и представителствата на международни организации.
						Други новини от понеделник -- Мюсюлманската комисия за изчезналите лица съобщи, че нов масов гроб е бил открит в село Снагово, на 50 км северно от Сребреница. Съдебните експерти очакват да открият останки от жертви на клането в Сребреница от 1995 г. (АФП, ЮПИ, Би Би Си - 24/10/05)
