Американска НПО определя степента на демокрация в страните в преход
27/05/2004
 
ВАШИНГТОН, Съединени щати - В сряда (26 май) американската НПО "Фрийдъм хаус" публикува доклад за развитието на демокрацията в страните в преход. Рейтингът се базира на напредъка в избирателния процес, гражданското общество, независимостта на медиите, управлението, законовата рамка и корупцията. Най-големият брой точки - 7 - означава най-слабо развита демокрация. От страните в Югоизточна Европа България получи 3,25 точки, следвана от Румъния с 3,58 и Хърватия и Сърбия и Черна гора с 3,83. И четирите страни се числят към групата на полуукрепналите демокрации. Македония, Албания и БиХ получиха резултати от съответно 4,00, 4,13 и 4,29 точки и се считат за преходни управления или хибридни режими. Косово получи 5,50 точки. (ХИНA, Уеб-сайт на "Фрийдъм Хаус" - 26/05/04)
