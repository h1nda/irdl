Турският премиер иска разследване на твърденията за предполагаем заговор
					17/06/2009
					 
						АНКАРА, Турция -- Във вторник (16 юни) турският министър-председател Реджеп Тайип Ердоган призова гражданските и военните съдебни власти да ускорят разследването на твърденията за предполагаем заговор в армията с цел дискредитиране на правителството. "Ако обвиненията са фалшиви и имат за цел провокация и конфронтация между държавните институции, това би било много страшно. Ако те са истински, това би било още по-сериозно", заяви Ердоган. Министър-председателят се срещна с началника на генералния щаб, генерал Илкер Башбуг, за да обсъди обвиненията във военен заговор. Миналата седмица либералният всекидневник "Тараф" излезе с твърдението, че военни кръгове са подготвили план "за намаляване на обществената подкрепа" за Партията на справедливостта и развитието (ПСР) и един от нейните влиятелни поддръжници, мюсюлманския проповедник Фетхула Гюлен. Според съобщенията заговорниците са планирали да провокират разцепление в ПСР и да подхвърлят оръжие и боеприпаси в домове, използвани от религиозното движение, за да създадат впечатлението, че то е замесено във екстремистка дейност. (Анадолска информационна агенция, Хюриет, ТРТ, АФП, АП - 16/06/09)
