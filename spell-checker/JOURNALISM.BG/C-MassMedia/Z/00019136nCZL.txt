Доклад на ОССЕ посочва, че е постигнат напредък в медийния сектор в Косово
					04/07/2006
					 
						ВИЕНА, Австрия -- Доклад, представен в понеделник (3 юли) от представителя на ОССЕ по въпросите на свободата на медиите, Миклош Харасти, посочва, че е постигнат напредък в медийния сектор в Косово, но призовава за повече усилия в някои области. Сред тях са осигуряването на радио и телевизионни предавания за малцинствените общности и подобряване на икономическата ситуация на националните електронни медии. Според документа правната рамка, регулираща медийния сектор в провинцията, се е подобрила значително след приемането на важни закони, като закона за медиите. Докладът отбелязва също, че редакторските грешки, които бяха забелязани по време на етническите бунтове през март 2004 г. и след тях, вече са коригирани. (Уеб сайт на ОССЕ - 03/07/06)
