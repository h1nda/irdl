НДСВ предложи Кунева за поста на българския еврокомисар
					02/10/2006
					 
						СОФИЯ, България -- По-малкият партньор в правителството НДСВ предложи министъра по европейските въпроси Меглена Кунева за поста на българския член на Европейската комисия, според съобщение от неделя (1 октомври). По-късно същия ден външният министър Ивайло Калфин каза, че кандидатурата на Кунева ще бъде разгледана от лидерите на партньорите в управляващата коалиция, които ще вземат окончателното решение. 
						В Букурещ колегата на Кунева, румънският министър на евроинтеграцията Анка Боаджиу, бе спомената като кандидат за румънски еврокомисар. Партньорите в управляващата коалиция, Демократическата партия и Националлибералната партия, ще вземат окончателното решение. Европейският парламент ще гласува за избора на новите комисари на 4 януари. (Сега - 02/10/06; Медиапул, бТВ - 01/10/06; Гъндул - 30/09/06)
