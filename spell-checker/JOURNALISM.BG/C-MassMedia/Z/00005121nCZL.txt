СФОР арестуваха босненски мюсюлманин за шпионаж
19/11/2002
 
САРАЕВО, Босна и Херцеговина (БиХ) -- СФОР съобщиха в понеделник (18 ноември), че техни служители са задържали един мюсюлманин за шпионаж на съоръженията на мироопазващите сили. Според длъжностните лица, Сабахудин Фиджулджанин е във фокуса на разследването от 26 октомври и няколко пъти се е опитал да извърши наблюдения на американската база. При обиск в дома му е открит гранатомет. Той ще бъде задържан докато трае разследването. Установено е, че Фиджулджанин притежава няколко паспорта. Той е дошъл от югославската провинция Санджак, но се е преселил в БиХ, където се оженил. (АП - 18/11/02)
