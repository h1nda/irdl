Румънският премиер Търичану свиква извънредно заседание, посветено на стратегията за борба с корупцията
					09/01/2006
					 
						БУКУРЕЩ, Румъния -- Премиерът Калин Попеску Търичану е запланувал за понеделник (9 януари) извънредно заседание на координационния съвет на правителството за прилагане на националната стратегия за борба с корупцията. Очаква се да присъстват представители на Висшия съвет на магистратите, прокуратурата и службите за сигурност. Разискванията ще се съсредоточат върху степента на постигнатия от Румъния напредък в борбата й с корупцията и реализацията на свързаните с това предприсъединителни ангажименти към ЕС. 
						Други новини -- Всичките четирима пътници на борда на хеликоптер, катастрофирал в Североизточна Румъния рано в понеделник, са загинали. Летателният апарат, собственост на вътрешното министерство, е превозвал медицински екип, когато се е разбил няколко минути след излитането си от летището в Яш. Атмосферните условия по това време са били лоши. (Найн о'клок, Медиафакс, Фокус, Ройтерс - 09/01/06)
