Турски специален пратеник заяви, че е налице сътрудничество със САЩ в борбата с терористите от ПКК
					16/10/2006
					 
						АНКАРА, Турция -- Генералът в оставка Едип Башер, координатор на Турция за борбата с терористите от Кюрдската работническа партия (ПКК), заяви в събота (14 октомври), че сътрудничеството между Турция и Съединените щати е започнало и че е постигнато споразумение по основните въпроси. Той добави, че турските власти са решили да засилят вътрешните действия срещу ПКК. Генерал-майорът в оставка Яшар Карагьоз бе назначен за помощник на Башер. 
						Сътрудничеството срещу ПКК е основна тема на разговорите и с иракския премиер Нури ал Малики, който е на двудневно посещение в Анкара, придружаван от новоназначения иракски специален пратеник за борба с тероризма Шируан ал Уайли. (Джумхуриет - 16/10/06; Заман - 14/10/06)
