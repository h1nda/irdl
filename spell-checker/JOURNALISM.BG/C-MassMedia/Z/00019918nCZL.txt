Еврокомисарят по земеделието призна напредъка на България и Румъния 
					12/09/2006
					 
						СОФИЯ, България -- По време на посещения в София и Букурещ в понеделник (11 септември) еврокомисарят по земеделието Мариан Фишер Боел каза, че двете страни са постигнали напредък в решаването на проблемите в селскостопанския сектор, които бяха посочени в предишните доклади на Брюксел за страните. Тя призова властите в двете страни да работят упорито за преодоляване на останалите проблеми. 
						Други новини -- Румънските медии съобщават, че прокурорите, които се занимават с борбата срещу корупцията, са започнали разследване срещу началника на генералния щаб на армията, генерал Еужен Бадала, и няколко други отговорни служители. Става въпрос за сделка за военни доставки през 2000 г. с компанията "Тофан". (Евениментул Зилеи, Найн О'Клок - 12/09/06; БНР, Уеб сайт на българското правителство - 11/09/06)
