Брюксел заяви, че статутът няма да е част от диалога Белград-Прищина 
					16/02/2011
					 
						ПРИЩИНА, Косово -- В отговор на появилите се в косовски медии твърдения ЕС отрече във вторник (15 февруари), че статутът на Косово и териториалната му цялост ще бъдат обсъждани по време на преговорите между Косово и Сърбия. „Обсъжданията имат европейски дневен ред и няма да предрешават статута на Косово”, каза Мая Кочиянчич, говорителка на ръководителя на външната политика на ЕС Катрин Аштън. „Позицията на ЕС във връзка с тези обсъждания изобщо не се е променяла.” (Зъри, Косова Сот - 16/02/11; РТК, ТВ 21 - 15/02/11)
