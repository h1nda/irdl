Румънското правителство оцеля след вота на недоверие 
					17/03/2011
					 
						БУКУРЕЩ, Румъния -- Кабинетът оцеля след вота на недоверие в сряда (16 март), тъй като опозицията събра с 24 гласа по-малко от необходимите 236 гласа за свалянето на правителството. Поводът беше новият кодекс на труда, приет неотдавна от правителството чрез ускорена процедура, според която законопроектите биват приемани без обсъждане и гласуване в парламента. Гласуването в сряда означава, че правителството оцелява и новият кодекс на труда се придвижва напред към приемане. Крайният етап е обнародването му от президента, което се очаква в рамките на няколко седмици. Докато депутатите обсъждаха искането за вот на недоверие, около 8 000 души се събраха пред парламента с искания за оставка на правителството. (Медиафакс, Котидианул, Реалитатя, Антена 3 - 16/03/11)
