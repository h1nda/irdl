Управляващата коалиция в Македония е изправена пред кратки срокове за въвеждане на ново административно деление
12/07/2004
 
СКОПИЕ, Македония -- Крайният срок за партньорите в управляващата коалиция - Социалдемократическия Съюз за Македония и Демократичният съюз за интеграция (ДСИ) - за постигане на споразумение по спорния проектозакон за административното деление изтича в понеделник (12 юли). Ако не се постигне споразумение и проектозаконът не бъде приет на правителственото заседание днес, местните избори, насрочени за тази есен, вероятно ще бъдат отложени с шест месеца.
Междувременно в събота лидерът на ДСИ Али Ахмети се срещна с албанския президент Алфред Мойсиу, за да обсъди децентрализацията и други въпроси. Двамата са се съгласили, че пълното прилагане на Охридското мирно споразумение е ключов фактор за стабилността. (Макфакс - 12/07/04)
