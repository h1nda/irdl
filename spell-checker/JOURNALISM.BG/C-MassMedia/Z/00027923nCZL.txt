Кандидатите за депутати в Румъния ще заплащат за ефирното радио- и телевизионно време
					01/10/2008
					 
						БУКУРЕЩ, Румъния -- Кандидатите, явяващи се на парламентарните избори на 30 ноември, трябва -- за първи път -- да заплащат за ефирното време в частните радио- и телевизионни станции по време на кампанията си, заяви Националният съвет по аудиовизуални средства (НСАВ) във вторник (30 септември). Ефирното време в обществените ТВ и радиостанции ще бъде обаче безплатно, обяви НСАВ, както и участието им в дебати и токшоу. Председателят на НСАВ Расван Попеску каза, че всяка частна ТВ и радиостанция може да установи своя собствена тарифа, въпреки че тя трябва да е еднаква за всички кандидат-депутати. (Реалитатя ТВ, Медиафакс, Зиаре - 30/09/08)
