Българската опозиция внесе вот на недоверие срещу кабинета
					15/02/2008
					 
						СОФИЯ, България -- Както бяха обещали, опозиционните партии внесоха в четвъртък (14 февруари) нов вот на недоверие срещу кабинета на премиера Сергей Станишев заради повсеместна корупция на всички нива на управлението. Искането обаче няма шанс да бъде одобрено, защото управляващата коалиция контролира 151 от 240-те места в парламента. Опозицията заяви, че целта на искането е да информира обществеността за корупцията в управлението. Парламентът разполага с една седмица за дебати по искането, преди да гласува за него.
						Най-популярната партия в страната, "Граждани за европейско развитие на България" (ГЕРБ), подкрепя искането, въпреки че не разполага с места в парламента. ГЕРБ планира голям протестен митинг в София следващата седмица. (24 часа, Труд, Сега - 15/02/08; БTA, БТВ, БНР, Медиапул - 14/02/08)
