Експерти на ЕС оценяват готовността на България и Румъния да се присъединят към Шенген
					16/01/2011
					 
						БРЮКСЕЛ, Белгия - България и Румъния вероятно няма да получат "зелена светлина" за влизане в Шенген през март. Това стана ясно след среща на работна експертна група в Брюксел в петък (14 януари) за обсъждане на готовността на двете страни да се присъединят към зоната без вътрешни граници. 
						Най-големият проблем на България според експертите, които инспектираха страната през декември, е контролът по границата с Турция. Недостигът на кадри и лошото оборудване, както и липсата на фиксирани наблюдателни постове допринасят за проблема, твърдят те. Нова мисия на ЕС ще бъде изпратена за оценка на напредъка през март. 
						По отношение на Румъния бе взето решение за по-нататъшен преглед на осъществяването на човешкия интерфейс на Шенгенската информационна система. Следващата среща на експертната група вероятно ще се проведе на 28 януари. (БНТ, Дневник, Meдиафакс, РФИ, Hotnews.ro - 14/01/11)
