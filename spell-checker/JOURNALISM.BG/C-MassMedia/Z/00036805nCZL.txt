Сърбия и Черна гора хвалят двустранните отношения
					21/11/2010
					 
						ПОДГОРИЦА, Черна гора -- Сръбският президент Борис Тадич и неговият черногорски колега Филип Вуянович заявиха на съвместна пресконференция в Подгорица в петък (19 ноември), че страните им са постигнали значителни резултати в общите усилия в борбата срещу организираната престъпност в светлината на неотдавнашното споразумение за екстрадиране. Двамата държавни ръководители изразиха взаимната си подкрепа за кандидатурите на страните им за членство в ЕС. Вуянович заяви, че е уверен в искрените усилия на Сърбия да постигне пълно сътрудничество с Хагския трибунал за военни престъпления, като арестува двамата оставащи на свобода военнопрестъпници - Ратко Младич и Горан Хаджич. (Вечерне Новости - 20/11/10; Taнюг, Бета, Б92, Емпортал - 19/11/10)
