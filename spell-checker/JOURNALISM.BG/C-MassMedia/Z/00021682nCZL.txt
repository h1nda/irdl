САЩ призова Албания да завърши процеса на избирателна реформа
					22/02/2007
					 
						ТИРАНА, Албания -- Държавният департамент на САЩ определи общинските избори в неделя като най-общо мирни, но каза, че те подчертават необходимостта да се осъществят важни избирателни реформи, съобщиха в сряда (21 февруари) медии от Тирана. Кметът на Тирана Еди Рама, лидер на опозиционната Социалистическа партия (СП), каза, че в неделя е спечелил трети мандат. Предварителните резултати сочат, че той е получил 55,58 % от гласовете в надпреварата срещу кандидата на Демократическата партия (ДП) Сокол Олдаши. Изглежда, че кандидатите на опозицията са спечелили кметските или общинските избори в повечето големи градове. 
						Също в сряда местните медии съобщиха, че в община Ндроч членовете на СП и на ДП в комисията, преброяваща гласовете, са се сбили. В крайна сметка председателят и заместник-председателят на комисията е трябвало да бъдат хоспитализирани, а четирима членове на комисията са арестувани. (Албейниън Нюз, Шекули - 22/02/07)
