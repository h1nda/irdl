Македонските лидери потвърдиха ангажираността си към Охридския мирен договор
16/02/2003
 
СКОПИЕ, Македония -- На среща с президента Борис Трайковски в петък (14 февруари), лидерите на главните политически партии потвърдиха ангажираността си към цялостното и навременно изпълнение на Охридския мирен договор. Те обсъдиха програмата за децентрализация на властта за периода 2003-2004 г. и стремежа за равнопоставено участие на всички етнически общности в държавната администрация. Постигнато бе споразумение следващата им среща да се фокусира върху усилията за ускоряване завръщането на изселените и възстановяването на домовете и инфраструктурата.
Също в петък, Трайковски проведе среща с висши военни по въпросите за националната сигурност. Началникът на генщаба Методи Стамболиски заяви, че обстановката е стабилна, въпреки информацията за повишена активност на отделни групи в пограничните райони. (МИА, Макфакс, A1 ТВ - 14/02/03)
