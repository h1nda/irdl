Член на черногорските "Розови пантери" бе екстрадиран в Япония
					15/08/2010
					 
						ТОКИО, Япония -- Черногорски член на престъпната банда "Розови пантери", задозрян във въоръжен грабеж в бижутерен магазин в Токио преди три години, бе екстрадиран от Испания за Япония в събота (14 август). Рифат Хаджиахметович, 42-годишен, пристигна в Токио и бе заведен в полицейското управление в скъпия квартал Гинза, където се намира магазинът, за който се твърди, че е обран от него. Той е излежавал присъда за друго престъпление в Испания. "Розовите пантери", за които се смята, че се състоят главно от членове от Балканите, са заподозрени в кражба на бижута на стойност повече от 250 милиона евро от различни магазини в целия свят. (Си Ен Ен, Би Би Си, ЮПИ, Евронюз- 14/08/10)
