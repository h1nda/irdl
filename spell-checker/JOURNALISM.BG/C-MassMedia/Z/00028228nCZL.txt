Американският държавен секретар Райс призова Барзани да сътрудничи на Турция срещу ПКК
					30/10/2008
					 
						ВАШИНГТОН, Съединени щати -- Според съобщения в медиите от сряда (29 октомври) държавният секретар на САЩ Кондолиза Райс е призовала президента на кюрдската автономна област в Северен Ирак Масуд Барзани да не дава убежище на членове на терористичната Кюрдска работническа партия (ПКК) в областта. По време на среща във Вашингтон във вторник Райс е призовала Барзани да си сътрудничи с Турция срещу ПКК, която използва северноиракски бази за извършването на нападения в Турция. Тя поискала също така кюрдската областна администрация да предприеме допълнителни мерки за изтласкването на ПКК от региона.
						Други новини -- ПКК е отвлякла в сряда селски пазач и пощенски работник в Източна Турция. Турските сили за сигурност работят по откриването на двамата заложници. (Хюриет, Заман, АФП, Анадолска информационна агенция, Информационна агенция Доган - 29/10/08)
