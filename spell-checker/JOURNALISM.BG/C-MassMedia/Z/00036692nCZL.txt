Сирия и Румъния подписаха договор за размяна на осъдени лица, излежаващи присъди 
					11/11/2010
					 
						БУКУРЕЩ, Румъния -- В сряда (10 ноември) министърът на правосъдието Каталин Предою и сирийският външен министър Уалид Муалем подписаха договор, по силата на който страните могат да си прехвърлят лица, осъдени на затвор. Документът беше подписан в рамките на двудневната визита на сирийския президент Башар Асад в Букурещ. Асад заяви след среща с румънския си колега Траян Бъсеску, че се надява неговото посещение да даде нов тласък на икономическите връзки между двете страни. Той подчерта важната роля, която Румъния играе в мирния процес в Близкия изток. В разговорите са били обсъдени и отношенията между Сирия и ЕС. (АП, Медиафакс, АКТ Медия - 10/11/10)
