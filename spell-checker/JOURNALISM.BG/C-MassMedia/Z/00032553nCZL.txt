Предполагаем свидетел на няколко убийства в Косово прави публични признания
					30/11/2009
					 
						ПРИЩИНА, Косово -- ЮЛЕКС и косовската полиция разследват твърденията на мъж, който казва, че е участвал в 17 случая, свързани с убийства, опити за убийства и изтезания, от 1999 г. насам. Назим Блаца казва, че престъпленията са били извършени, докато той е работил в Косовската информационна служба, разузнавателна агенция, която се смята за близка до управляващата Демократическа партия (ДПК). Той направи изявление за медиите в неделя (29 ноември) близо до сградата на парламента в Прищина, където преди няколко дни неговите признанията бяха споменати от депутат от опозицията, който обвини официални представители на ДПК, че са "нареждали убийства и изтезания". 
						Блаца твърди, че няколко висши държавни, партийни и полицейски служители са замесени в наказателни дела, по които той е давал свидетелски показания. Блаца казва, че след парламентарното заседание, на което опозиционният дипломат е оповестил разкритията, въоръжени мъже са стреляли по дома му край Липлян. Той казва, че е предал на властите компактдиск, съдържащ всичко, което му известно. ДПК твърди, че неговите обвинения са безпочвени. (Коха Диторе, Епока е Ре, Бота Сот, Експрес - 30/11/09; РТК, Кохавижън - 29/11/09)
