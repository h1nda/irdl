Гюл обвързва процеса на присъединяване към ЕС с плана за Кипър на Анан
18/02/2004
 
АНКАРА, Турция -- Външният министър Абдула Гюл заяви в парламента във вторник (17 февруари), че преодоляването на разделението на Кипър е свързано с кандидатурата на Турция за членство в ЕС. Коментирайки преговорите, които в момента се водят в Ню Йорк, Гюл каза, че планът за обединение на Генералния секретар на ООН Кофи Анан няма да има ефект, ако Турция не поеме по пътя към членството в Съюза.
В този контекст, комисарят на Европейския Съюз по разширяването Гюнтер Ферхойген отхвърли възможността да се даде на Турция статут на привилегирован партньор на Съюз вместо пълноправно членство. Лидерът на опозиционния германски Християндемократически съюз Ангела Меркел предложи такова специално партньорство по време на среща в понеделник в Анкара.
Също във вторник турският премиер Реджеп Таийп Ердоган се срещна със своя шведски колега Горан Першон, който изрази подкрепата на Швеция за кандидатурата на Турция за членство в ЕС. Той даде висока оценка на правителството и законодателната власт за усилията им да изпълнят политическите критерии от Копенхаген. (Хюрриет, Миллиет - 18/02/04; Анадолска агенция, НТВ, ТРТ 2- 17/02/04)
