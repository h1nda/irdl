Генералният секретар на ООН изрази подкрепа за плана на Ахтисаари
					31/05/2007
					 
						НЮ ЙОРК, Съединени щати -- В сряда (30 май) генералният секретар на ООН Бан Ки Мун заяви за телевизия РТВ-21 в Прищина, че Съветът за сигурност на ООН ще вземе окончателно решение за статута на Косово възможно най-скоро. Той каза, че забавянето няма да подобри настоящото положение, тъй като нито етническите албанци, нито сърбите изглеждат готови да променят позициите си. Давайки своята подкрепа за плана на специалния пратеник Марти Ахтисаари, Бан каза, че той съдържа всички необходими елементи за изграждането на бъдещето на Косово. (Телеграф, РТК, Б92, РТС - 30/05/07)
