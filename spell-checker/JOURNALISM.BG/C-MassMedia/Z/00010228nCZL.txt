Атина 2004: Гърция се готви за домакинството на Олимпиадата
		22/03/2004
		&lt;FONT size="1" color="gray" face="verdana"&gt;[AFP]&lt;/font&gt;&lt;br&gt;&lt;br&gt;
В специално интервю за Southeast European Times председателят на Организационния комитет "Атина 2004" Джиана Ангелопулос-Даскалаки говори за последните приготовления за Олимпиадата, сътрудничеството между комитета и правителството и помощта от други страни.
		От Димитрис Аграфиотис за Southeast European Times от Атина - 22/03/04
 
		 
			
[АФП]
			Джиана Ангелопулос-Даскалаки, бивш депутат в гръцкия парламент, е председател на Организационния комитет "Атина 2004" (АТОК) от май 2000 г. Неотдавна тя разговаря с кореспондента на Southeast European Times Димитрис Аграфиотис за готовността на страната за летните Олимпийски игри.
			
Southeast European Times: Някои международни анализатори твърдят, че Гърция е твърде малка, за да организира Олимпиада. Какво ще отговорите на това?
			
Джиана Ангелопулос-Даскалаки : Духът на гръцкия народ е достатъчно силен, за да може да организира и стане домакин на летните Олимпийски игри, които тази година ще бъдат исторически. Аз не зная, кои анализатори имате предвид, но мога да кажа, че след бавния старт ние набрахме скорост и президентът на Международния олимпийски комитет (МОК) Жак Рог и председателят на Координационната комисия Денис Осуълд многократно изразиха доверието си в способността на АТОК и на Гърция да осигурят провеждането на успешни Олимпийски игри. Ние нямаме никакви илюзии. За една малка страна е по-трудно да бъде домакин на най-голямото в света спортно събитие и Атина не губи време, за да доведе докрай приготовленията. Атина ще бъде готова на 13 август и ние ще покажем на света какво може да направи една малка страна.
			
SE Times: Каква е готовността в момента на Атина? МОК предупреди, че някои от обектите са в критично състояние по отношение на графика на изпълнение.
			
Ангелопулос-Даскалаки: На 13 август ще сме готови да бъдем домакин на Олимпийски игри, които считаме, че ще бъдат исторически и изключителни за спортисти, зрители в страната и в целия свят и ще се проведат в сигурна и безопасна обстановка. Строителството на обектите продължава да бъде следено отблизо и проектите се изпълняват с бързо темпо. Ние нямаме и минута за губене, но вярваме, че ще свършим работата навреме. Неотдавна бе завършен още един, седмия по ред обект - главният прес-център. Всички спортни обекти ще бъдат завършени навреме и готови за проверка преди юни.
			
SE Times: Доволна ли сте от сътрудничеството между организационния комитет и правителството?
			
Ангелопулос-Даскалаки: Координацията между правителството и АТОК е тясна, приятелска и продуктивна. Моето задоволство идва от резултатите, а резултатите от партньорството между правителството и АТОК, както можете да видите от бързия напредък напоследък, са отлични.
			
SE Times: Доволна ли сте от помощта, оказвана от други страни по отношение на сигурността на игрите?
			
Ангелопулос-Даскалаки: Сигурността е наш пръв приоритет, това са най-скъпите и всеобхватни мерки, приемани досега в олимпийската история, и това е така в голяма степен благодарение на полученото най-ефективно сътрудничество. На нас ни бе предоставена многостранна помощ от различни страни, с което нашите усилия се превърнаха в наистина международни действия. Ние обменяме съвети и информация със седемте члена на Олимпийската консултативна група - САЩ, Великобритания, Израел, Испания, Австралия, Франция и Германия. Наскоро постигнахме споразумение със съюзниците в НАТО за техническа помощ. Органите за сигурност на САЩ, Франция и Германия помагат в подготовката на гръцките части да се справят с най-различни нападения. Русия и Израел споделят опита си в борбата с тероризма. Сътрудничим също така с Турция и другите наши балкански съседи.
			
SE Times: Как оценявате сътрудничеството между АТОК и МОК?
			&lt;table border="0" align="left" width="72" height="117"&gt;
 &lt;tr&gt;
 &lt;td&gt;&lt;img src="../../images/photos/040322-DIMITRISphoto1.jpg" align="left" width="72" height="117"&gt;&lt;/td&gt;
 &lt;/tr&gt;
&lt;/table&gt;
Ангелопулос-Даскалаки: Ние сме много доволни от съдействието, което получаваме от МОК за нашите усилия. Тяхната подкрепа и съвети имаха възлово значение за извънредния напредък, който ние постигнахме, и аз съм им много благодарна.
			
SE Times: Какво може да кажете за приетите мерки за сигурност?
			
Ангелопулос-Даскалаки: Сигурността винаги е била и остава най-голям приоритет. Нашата цел е да осигурим безопасна и сигурна олимпийска среда за спортисти, зрители и представители на олимпийската общност и ние имаме стратегията, персонала и бюджетните средства, необходими да постигнем този резултат. Общо 41000 души охрана ще бъдат на разположение по време на игрите и са отпуснати 650 млн. евро за охранително оборудване и инфраструктура. Ние се занимаваме със заплахи, идващи както отвътре, така и извън страната, като в същото време съдим членовете на терористичната организация "17 ноември" и решаваме други подобни задачи. Както споменах преди малко, гръцкото правителство сътрудничи с редица страни на техническо и оперативно равнище. Министърът на обществения ред и директорът на гръцката полиция информираха американското правителство за нашите планове и получиха положителни коментари от говорителя на държавния департамент Ричард Баучър. Той каза: "Гърците по наша преценка имат желанието и ресурсите да проведат безопасна и успешна Олимпиада. Ние сме напълно уверени в това."
			
SE Times: Ще се отразят ли изборите върху подготовката за Олимпийските игри?
			
Ангелопулос-Даскалаки: Ние в АТОК продължаваме да работим, планираме и да се готвим и имаме уверенията на правителството, премиера и опозицията, че приготовленията ще продължат без да спират. Олимпийските игри са над политиката. Те ще бъдат възможност да представим Гърция, успехите, които сме постигнали заедно, и всеки признава колко важно е това.
			&lt;table border="0" align="right" width="288" height="205"&gt;
 &lt;tr&gt;
 &lt;td&gt;&lt;img src="../../images/photos/040322-DIMITRISphoto2.jpg" align="right" width="288" height="205"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Председателят на Координационната комисия Денис Осуълд (отпред) и президентът на Международния олимпийски комитет Жак Рог (отзад) многократно са изразявали своето доверие в способността на организационния комитет "Атина 2004" и Гърция да осигурят провеждането на успешни Олимпийски игри. [AФП]&lt;/font&gt;&lt;/td&gt;
 &lt;/tr&gt;
&lt;/table&gt;
SE Times: Какви са разходите за подготовката досега? Можете ли да определите общата сума?
			
Ангелопулос-Даскалаки: АТОК има балансиран бюджет от 1,9 млрд. евро. 88% от нашия бюджет идва от права за излъчване, маркетинг, продажба на лицензи и билети и само 12% са от гръцката държава. Гръцкото правителство има отделен бюджет от 4,64 млрд. евро, който включва инвестиции в инфраструктурни проекти, като например подобрения в магистралите, пристанищата, нови строежи и други проекти, които са свързани непосредствено с игрите, но ще подобрят качеството на живот в района на Атина и ще останат като дълговременно наследство на гражданите на Гърция.
			
SE Times: Някои изразиха тревога във връзка с високите цени за нощуване в Атина по време на игрите. Какъв е Вашият отговор на това?
			
Ангелопулос-Даскалаки: Посетителите на Атина това лято ще намерят най-разнообразни места за нощуване - от луксозни кабини в кораби до частни домове с различни нива на комфорт и цени. Ние вярваме, че посетителите ще могат да отседнат в места, отговарящи на техните бюджетни възможности.
