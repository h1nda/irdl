Сръбската прокуратура обвини бивш офицер от армията, че е помагал на Младич
					11/10/2006
					 
						БЕЛГРАД, Сърбия -- Във вторник (10 октомври) прокуратурата официално обвини пенсионирания офицер от армията на Сърбия и Черна гора Благое Говедарица, че е помагал на издирвания за военни престъпления Ратко Младич да избегне арест. Говедарица бе арестуван преди около шест месеца по време на акция срещу предполагаеми помагачи на Младич. Общо 11 души, включително няколко офицери от бивша Югославия и от Република Сръбска, бяха задържани по обвинения, че са помагали на Младич да се укрива в Белград между юни 2002 г. и януари 2006 г. (Данас - 11/10/06)
