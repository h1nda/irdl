Сръбската полиция арестува заподозрени в участие в косовското клане през 1999 г.
					27/10/2005
					 
						БЕЛГРАД, Сърбия и Черна гора -- В сряда (26 октомври) полицията арестува деветима полицейски служители във връзка с убийствата на цивилни лица в Косово през 1999 г. Със случая се занимава съдия-следовател, който ще реши дали да задържи заподозрените за 30 дни до предявяване на официалните обвинения. Деветимата са обвинени в участие в убийството на 48 мъже, жени и деца в Сува река на 26 март 1999 г. Телата на жертвите, които са от едно и също семейство, бяха открити в масов гроб в двора на полицейски участък близо до Белград през 2001 г. Според властите телата са преместени там от сръбските служби за сигурност. (Политика, Данас - 27/10/05; Ройтерс, АП, АФП, Бета, Б92, Танюг - 26/10/05)
