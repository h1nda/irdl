Фини заявява, че Италия очаква да продължи сътрудничеството с новото албанско правителство
		05/09/2005
		 
			ТИРАНА, Албания -- Министърът на външните работи на Италия Джанфранко Фини заяви, че неговата страна очаква да продължи доброто сътрудничество с новото албанско правителство. В интервю за пресата в Тирана в края на миналата седмица, Фини поздрави определения за премиер Сали Бериша и неговата Демократическа партия за победата в изборите, подчертавайки, че Италия не очаква промени в двустранните отношения. Той заяви, че Албания е на прав път и че трябва да продължи да осъществява реформите, свързани с евроатлантическата интеграция. (Албейниън нюз - 03/09/05)
