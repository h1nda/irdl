Албанската полиция ще продължи да взаимодейства с международните служби за сигурност
02/03/2003
 
ТИРАНА, Албания -- Министърът на обществения ред Луан Рама обяви в събота (1 март), че неговата страна ще продължи политиката на сътрудничество с международните служби за поддържане на реда. При приемането на делегация от представители на Международната програмата за обучение на криминалисти (МПОК) на Министерството на правосъдието на САЩ, Рама изрази признателността на албанската полиция за съдействието, оказвано от МПОК. От своя страна, представителите на МПОК дадоха висока оценка на участието на Албания в борбата с организираната престъпност. (ATA - 01/03/03)
