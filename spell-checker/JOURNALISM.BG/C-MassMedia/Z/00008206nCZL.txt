Луковац: Няма пречки за започване на работата по предпроектното проучване за приемане в ЕС
02/09/2003
 
БЕЛГРАД, Сърбия-Черна Гора -- Министърът на външноикономическите връзки Бранко Луковац заяви в понеделник (1 септември), че не съществуват повече пречки за започване на работата по предпроектно проучване за присъединяване на страната към ЕС сега когато федералният парламент е приел Плана за действие за икономическа хармонизация. Белградското радио Б 92 съобщава, че Европейската комисия ще започне работа до дни по проучването, чиято приключване ще отнеме най-малко шест месеца.
Други новини: в понеделник изпълняващата длъжността президент на Сърбия Наташа Мичич каза, че темпът на изработване на нова Сръбска конституция, ще определи датата на следващите президентски избори. Мичич, която е и председател на парламента, заяви, че няма да се кандидатира за президент, тъй като се чувства прекомерно натоварена от обема на работата през последната година. (Б92, Би Би Си, ФоНет - 01/09/03)
