Армения се противопоставя на председателството на Турция на ОССЕ през 2007 г.
18/03/2004
 
ЕРЕВАН, Армения -- Премиерът Андраник Маркарян заяви в сряда (17 март), че Армения се противопоставя на турското председателство на ОССЕ, предвидено за 2007 г. Той отправи посланието по време на среща с настоящия изпълняващ длъжността председател на ОССЕ Соломон Паси, който е и външен министър на България. Маркарян заяви, че страната му ще преразгледа отрицателната си позиция единствено ако Турция установи пълни дипломатически взаимоотношения с Армения и отвори границите си. (Анадолска агенция, Арминфо - 17/03/04)
