Русия и Западът са разделени относно доклада на ООН за Митровица
					07/08/2008
					 
						НЮ ЙОРК, Съединени щати -- Съветът за сигурност на ООН разисква в сряда (6 август) вътрешен доклад относно безредиците на 17 март в Митровица, при които загина полицай на ЮНМИК и бяха ранени 150 души. Русия настоя, че представителите на ЮНМИК са отговорни за безредиците и че решението да нахлуят в сградата на съда, превзета от косовски сърби, е било погрешно. Заместник постоянният представител на Великобритания и посланик в ООН Карен Пиърс обвини „сръбските екстремисти”, които по нейните думи „са търсили начини за отваряне на вратичка към тихо разделение на Косово”.
						Междувременно в сряда косовската полиция разпита още трима младежи, двама сърби и един албанец, във връзка с два инцидента в Митровица късно понеделник вечерта. С това арестите след смутовете, при които бяха ранени четирима, включително един полицейски служител на ЮНМИК, стават общо шест. (Коха диторе, Зери, Експрес - 07/08/08; Би Би Си, РТК, Кохавижън - 06/08/08)
