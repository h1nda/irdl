САЩ подкрепят създаването на звено за борба с престъпността в Албания
27/01/2004
 
ТИРАНА, Албания -- Американското посолство в Тирана публикува изявление в понеделник (26 януари) в подкрепа на създаването на ново звено за борба с организираната престъпност в Албания. Според посолството американските власти ще подкрепят и насърчават дейността на този орган по всеки възможен за тях начин. Звеното бе създадено по силата на съвместно постановление на министъра на обществения ред Игли Тоска и главния прокурор Теодори Солаку. Съгласно постановлението звеното ще включва прокурори и представители на съдебната полиция от Тирана, Дуръс, Шкодра, Фиер и Вльора. (АТА - 26/01/04)
