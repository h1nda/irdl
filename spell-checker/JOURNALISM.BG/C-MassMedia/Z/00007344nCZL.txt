ЕС очаква предефиниране на политико-военните отношения в Турция
18/06/2003
 
ИСТАНБУЛ, Турция -- Според Йост Лагендайк, съпредседател на Съвместния парламентарен комитет ЕС-Турция Съюзът очаква отношенията между турското правителство и военните да бъдат предефинирани. В изявление от вторник (17 юни) Лангендайк приветства решението на правителството да внесе в парламента пакета от законодателни мерки за хармонизация с ЕС независимо от резервите на военните. Двама члена на кабинета, министърът на правосъдието Джемил Чичек и външният министър Абдулах Гюл подсказаха, че правителството разработва мерки за ограничаване влиянието на армията върху политиката, но не влязоха в подробности. (Хюрриет, Миллиет - 18/06/03; Анадолска агенция, НТВ, ТРТ 2, АФП - 17/06/03)
