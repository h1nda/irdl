Турски съд ще разгледа пакета от реформи само на процедурни основания
					09/06/2010
					 
						АНКАРА, Турция -- Във вторник (8 юни) Конституционният съд реши да приеме за разглеждане пакета от конституционни реформи само на процедурни основания. Главната опозиционна Републиканска народна партия оспори пакета както на процедурни основания, така и по същество. Съгласявайки се обаче с мнението на правителството и на повечето юридически експерти, съдът реши да разгледа делото, без да взема отношение по съдържанието на промените. Само две точки от 27-те промени предизвикаха критика от страна на опозиционните партии. Те включват структурни промени в самия Конституционен съд и във Висшия съвет на съдиите и прокурорите. Съдът ще се произнесе с решение до 5 юли. (Ватан, Хюриет, Заман - 09/06/10; ДПА - 08/06/10)
