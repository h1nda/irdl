Вицепремиерът на Сърбия Дйелич ще отговаря за интеграцията в ЕС и за координацията с финансовите институции
					20/05/2007
					 
						БЕЛГРАД, Сърбия -- Новият вицепремиер Божидар Дйелич ще отговаря за интеграцията на Сърбия в ЕС и за сътрудничеството с международните финансови институции, според съобщение на правителството от петък (18 май). Дйелич, който бе финансов министър в кабинета на премиера Зоран Джинджич, също ще отговаря за координиране на работата на министерствата с организации в сферата на финансите и икономиката. Дйелич заяви в интервю, че подновяването на замразените преговори между Сърбия и ЕС по Споразумението за стабилизация и асоцииране зависи от способността на страната да убеди Съюза, че тя прави всичко възможно, за да установи местонахождението, да арестува и екстрадира укриващите се от Трибунала за военни престъпления на ООН. (Танюг, Бета - 18/05/07)
