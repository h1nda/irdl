РС ще предложи специални отношения на Черна гора
					15/03/2010
					 
						ПОДГОРИЦА, Черна гора -- Правителството на Република Сръбска (РС) смята да предложи установяването на специални отношения с Подгорица, каза в събота (13 март) премиерът на РС Милорад Додик в интервю за издавания в Подгорица всекидневник "Дан". Додик е заявил, че предстои официално предложение за разширяване на връзките. РС вече е подписала споразумение за специални отношения със Сърбия. Додик разкритикува резолюция, която се очаква сръбският парламент да приеме скоро, за осъждане на военните престъпления в Сребреница през 1995 г. Додик заяви, че тя е неприемлива за РС, като отбеляза по-специално, че в резолюцията не трябва да бъде използвана думата "геноцид". (Дан, Кафемонтенегро, Фена - 13/03/10)
