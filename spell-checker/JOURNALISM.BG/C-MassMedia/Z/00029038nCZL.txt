Корпусът за защита на Косово отстъпи мястото си на Силите за сигурност
					20/01/2009
					 
						ПРИЩИНА, Косово -- След девет години съществуване Корпусът за защита на Косово (КЗК) прекрати дейността си в понеделник (19 януари), за да даде път на Силите за сигурност на Косово (ССК), които започнаха дейност във вторник. Президентът Фатмир Сейдиу определи последния ден като едновременно емоционален и исторически за напредъка и развитието на Косово.
						Други новини от понеделник -- Генералният секретар на НАТО Яп де Хоп Схефер каза в Брюксел, че е готов да обсъди премахването на военната зона за сигурност около Косово. Белград първи предложи премахването на зоната за сигурност в края на миналата година. НАТО установи тази зона в началото на въздушните бомбардировки над Сърбия през 1999 г.
						Междувременно втората по големина опозиционна партия в Косово, Демократичната лига на Дардания (ДЛД), се присъедини към другата опозиционна партия, Алианс за бъдещето на Косово, в отхвърлянето на решението на Сейдиу за провеждане на общи избори през 2011 г. Канцеларията на Сейдиу обяви миналата седмица, че общите избори трябва да се проведат след изтичането на мандата на настоящия парламент, през 2011 г. Лидерът на ДЛД Неджат Дачи отхвърли това като тоталитарна проява. (Зери, Коха Диторе, Косово Сот, Експрес, Лайм - 20/01/09; Телеграфи, РТК, Кохавижън - 19/01/09)
