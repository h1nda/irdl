България и руската компания "Газпром" ще удвоят усилията за проекта "Южен поток"
					17/10/2010
					 
						СОФИЯ, България -- Министърът на енергетиката Трайчо Трайков и директорът на "Газпром" Алексей Милер се срещнаха в петък (15 октомври) в София и се договориха да ускорят процедурите за изграждането на газопровода "Южен поток". Те ще създадат българо-руско съвместно предприятие до края на ноември, четири месеца преди графика, което ще управлява българския сектор от газопровода. Вероятно скоро ще започне и осъществяването на технико-икономическата обосновка, която ще определи стойността на проекта. Споразумението изглежда опровергава слуховете, че България може да остане извън проекта "Южен поток" в полза на съседна Румъния. (Дневник, БНТ, Дарик - 15/10/10)
