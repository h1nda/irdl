Гърция отхвърля преструктурирането на дълга
					21/06/2010
					 
						АТИНА, Гърция -- Преструктурирането на гръцкия дълг би било пагубно за икономиката на страната, каза финансовият министър Георгиос Папаконстантину в интервю за седмичника "Прото Тема", публикувано в неделя (20 юни). "Борихме се, за да избегнем опасността от просрочване и преструктуриране на дълга, и успяхме благодарение на помощния механизъм на ЕС и МВФ," добави Папаконстантину. Той отхвърли също и премахването на еврото в страната. Изявлението на Папаконстантину бе в отговор на речта на руския му колега Алексей Кудрин на икономическия форум в Санкт Петербург, където той заяви, че очаква преструктуриране на гръцкия дълг. (AФП, Прото Тема - 20/06/10)
