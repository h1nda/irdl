Нови арести във връзка с разследването на „Подравка” в Хърватия
					19/01/2010
					 
						ЗАГРЕБ, Хърватия -- В понеделник (18 януари) полицията арестува десет души като част от финансовото разследване на местната компания, производител на храни, „Подравка”. Единият от десетте арестувани е управител на дружество, а останалите са директори или управители на фирми, които са работили с „Подравка”, и според съобщенията включват бизнесмен, близък до бившия заместник министър-председател и министър на икономиката Дамир Поланчец. През октомври полицията арестува няколко служители на компанията, които според твърденията са възнамерявали за закупят дялове от компанията и да я придобият с нейни собствени средства - измама, която е коствала на страната приблизително 34,5 милиона евро. Поланчец подаде оставка във връзка със скандала малко след това, но отрече да е вършил нещо нередно. (ХРТ, Явно, Индекс, Пословни, АФП - 18/01/10)
