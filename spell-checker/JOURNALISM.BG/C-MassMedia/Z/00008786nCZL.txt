България и Словения подписват спогодба за данъчното облагане
22/10/2003
 
ЛЮБЛЯНА Словения -- България и Словения подписаха във вторник (21 октомври) спогодба за избягване на двойното данъчно облагане по време на заседание на съвместната комисия за икономическо сътрудничество. Представителите на двете страни обсъдиха въпроси от сферата на търговията, туризма, стандартизацията, транспорта, селското стопанство и енергетиката.
Други новини: българският външен министър Соломон Паси се срещна с кувейтския си колега шейх Сабах ал-Ахмад ал-Джабар ал Сабах в София във вторник. Това е първата визита от 20 години и тя цели засилване на двустранното икономическо сътрудничество. (Труд, 24 часа - 22/10/03; БТА, СТА, БНТ - 21/10/03)
