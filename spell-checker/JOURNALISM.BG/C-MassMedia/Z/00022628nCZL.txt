Албания подготвя пакет от мерки за ускоряване на присъединяването към НАТО
					21/05/2007
					 
						ТИРАНА, Албания -- Правителството работи усърдно за получаване на покана за присъединяване към НАТО догодина, заяви по време на пресконференция в края на миналата седмица говорителката на кабинета Майлинда Брегу. Тя каза, че министрите изготвят пакет от реформи, целящи ускоряване на подготовката, в допълнение към официалния План за действие. Очаква се премиерът Сали Бериша да посети Брюксел скоро, за да докладва по свързаните с интеграцията в НАТО реформи. 
						Други новини -- Управляващата Демократическа партия (ДП) съобщи в неделя (20 май), че председателят на парламента Жозефина Топали може временно да изпълнява длъжността президент на страната, ако различните партии не успеят да изберат чрез консенсус наследник на президента Алфред Мойсиу, чийто мандат изтича на 24 юли. Заместникът на Топали Фатос Бея отбеляза, че в конституцията ясно е посочено, че когато постът се оваканти, председателят на парламента го заема временно. (Шекули, Коха Йоне - 21/05/07, Топ-Чанъл, Balkanweb, 24-оре - 20/05/07)
