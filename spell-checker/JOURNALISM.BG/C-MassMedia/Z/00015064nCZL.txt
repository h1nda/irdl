Висш представител на САЩ призова Белград да арестува Младич 
					28/06/2005
					 
						ВАШИНГТОН, САЩ -- Заместник-държавният секретар на САЩ по политическите въпроси Никълъс Бърнс призова Белград отново в понеделник (27 юни) да изпълни задълженията си към Трибунала на ООН за военни престъпления, се казва в изявление, цитирано от сръбските медии. Бърнс съобщи, че е призовал сръбския президент Борис Тадич и премиера Воислав Кощуница да наредят публикуването на официално осъждане на зверствата в Сребреница преди отбелязването на 10-та му годишнина на 11 юли. Бърнс подчерта освен това, че Белград трябва да гарантира екстрадирането на военновременния босненско-сръбски командир Ратко Младич в Хага преди тази дата. 
						Други новини от понеделник: МВР на босненските сърби обяви, че полицаите са арестували 11 заподозрени във военни престъпления в източния район Подрине. Съобщава се, че заподозрените се издирват от местни съдилища, а не от Трибунала на ООН. (Б92, Блич, Бета, Ройтерс - 27/06/05)
