Израел заплаши, че ще се оттегли от разследването за флотилията 
					10/08/2010
					 
						ЙЕРУСАЛИМ, Израел -- Израел заяви в понеделник (9 август), че може да се оттегли от разследването на ООН за довелата до жертви проверка на 31 май на водената от турски кораби флотилия за Газа, ако израелски войници бъдат призовани да свидетелстват. Изявлението идва само часове след като израелският министър-председател Бенямин Нетаняху свидетелства пред израелската комисия, разследваща случая. Той обвини Турция, че е имала интерес от насилствената конфронтация и че е отказала да окаже натиск за спирането на флотилията. Турция отхвърли тези обвинения като „абсурдни”. Отговаряйки на въпрос на репортер в понеделник в Ню Йорк, генералният секретар на ООН Бан Ки Мун каза, че няма уговорка да не се призовават израелски войници като свидетели. В отговор канцеларията на Нетаняху излезе с изявление, в което се казва, че „Израел няма да сътрудничи и няма да вземе участие в каквато и да било комисия, която иска да разпитва израелски войници”. Само преди седмица Израел съобщи, че ще сътрудничи на провежданото под ръководството на ООН разследване на проверката, при която бяха убити девет турски активисти. (Радикал - 10/08/10; АП, Хюриет - 09/08/10)
