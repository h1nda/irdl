Съветник на Кощуница каза, че войната е сред "законните средства", които са на разположение за защитата на Косово
					06/12/2007
					 
						БЕЛГРАД, Сърбия -- Един от главните съветници на сръбския министър-председател Воислав Кощуница каза в сряда (5 декември), че войната е едно от "законните средства", които са на разположение за защита на суверенитета на Косово. "Когато някой не уважава Съвета за сигурност, който е единствено отговорен да реагира, в случай че някой заплашва с агресия и война ... тогава за държавите не остава нищо друго, което могат да направят", каза съветникът Александър Симич пред сръбската държавна телевизия. Един от членовете на управляващата коалиция, Демократическата партия, разкритикува изявлението като безотговорно и опасно, докато друг от членовете, Демократическата партия на Сърбия, омаловажи всяка полемика по въпроса. Сръбското правителство и управляващата коалиция нееднократно отхвърляха употребата на сила като възможност.
						В четвъртък мозъчният тръст Международна кризисна група предупреди, че забавянето на предоставянето на независимост на Косово може да доведе до "неконтролиран, възможно насилствен процес на независимост", който може да заплаши стабилността на Балканите. Групата призова Франция, Германия, Италия, Великобритания и Съединените щати да започнат мирен преход, чиято кулминация да бъде условна независимост за Косово през май 2008 г. (Политика, АФП, Ройтерс, Танюг - 06/12/07; РТС, Б92, Танюг, Вечер, АФП, Ройтерс, АП, БГНЕС, БТА, - 05/12/07)
