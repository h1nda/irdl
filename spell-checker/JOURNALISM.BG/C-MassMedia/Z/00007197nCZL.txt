Македонският премиер и новият лидер на главната опозиционна сила обсъдиха сътрудничеството
05/06/2003
 
СКОПИЕ, Македония -- Министър-председателят и лидер на Социалдемократически съюз на Македония (СДСМ) Бранко Цървенковски се срещна в сряда (4 юни) с новия председател на опозиционната партия ВМРО-ДПМНЕ Никола Груевски. Двамата се споразумяха да възстановят нормалната комуникация между управляващата партия и опозицията и да сътрудничат по въпросите от национален интерес. Те също така направиха преглед на изпълненията на Охридското мирно споразумение, както и на стенд-бай споразумението с МВФ и други икономически проекти.
В други новини, Цървенковски отрече за появата на разногласия в управляващата коалиция и отхвърли слуховете, че Демократическият съюз за интеграция се е заканил да излезе от правителството. След заседание на централния борд на СДСМ премиерът заяви, че отношенията в коалицията се базират не на заплахи, а на взаимно разбирателство. (Утрински Весник, Дневник - 05/06/03; МИА, А1 ТВ - 04/06/03)
