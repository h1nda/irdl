ЮНМИК ще разследва незаконни трансплантации на човешки органи в Косово
					16/11/2008
					 
						ПРИЩИНА, Косово -- ЮНМИК сформира екип, който да разследва случаи на незаконна трансплантация на органи в частната клиника "Медикус" в Прищина, заяви в събота (15 ноември) говорителят на ЮНМИК Ръсел Гийки. Гийки отрече предишно изявление на сръбския прокурор за военни престъпления Владимир Вукчевич, че мисията на ООН в Косово също ще разсредва съобщения за случаи за трансплантация на органи след войната през 1999 г. в Албания. 
						Междувременно в петък косовската полиция задържа израелски гражданин по подозрения за преговори за незаконна трансплантация в клиниката "Медикус". Твърди се, че Моше Харел е организирал пристигането в Косово на турски донор, както и пациент, друг израелски гражданин, заяви говорителят на полицията Ветон Елшани. Според полицията Харел е посредничил и за други подобни операции. Двамата лекари от "Медикус", мениджърът на клиниката и служител от здравното министерство, за когото се твърди, че е замесен, също са задържани от полицията. (Б92 - 15/11/08, Бета, Taнюг, Б92, Maкфакс, ИТАР ТАСС - 14/11/08)
