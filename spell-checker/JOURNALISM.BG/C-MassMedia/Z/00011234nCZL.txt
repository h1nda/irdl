България е домакин на конференция, посветена на борбата срещу фалшификацията на валута
22/06/2004
 
СОФИЯ, България -- Премиерът Симеон Сакскобургготски откри в понеделник (21 юни) втората международна конференция, посветена на борбата срещу производството и разпространението на фалшиви европейски валути. Той заяви пред участниците, че откакто правителството пое управлението през 2001 г. полицията е конфискувала фалшива валута с номинална стойност 16.5 млн. евро и фалшиви чекове с номинална стойност 3 млн. евро. Прокурори и полицейски служители от 15 държави присъстват на конференцията.
Също в понеделник министърът на икономиката Лидия Шулева обяви планове за създаване на отделен здравно-осигурителен фонд през 2005 г. за гарантиране на здравеопазване за бедните. Правителството ще отпусне 12.7 млн. евро за този фонд. (Пари, 24 часа, Труд, Сега, Стандарт - 22/06/04; АФП - 21/06/04)
