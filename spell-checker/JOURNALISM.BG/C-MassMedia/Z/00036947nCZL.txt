В Гърция бяха открити доказателства за най-древните морски пътувания 
					04/01/2011
					 
						АТИНА, Гърция - На един от гръцките острови археолози са открили доказателства за може би най-старото морско пътешествие, извършено от хора, съобщи в понеделник (3 януари) министерството на културата. Експерти от Гърция и Съединените щати са открили примитивни брадви и други сечива, за които се смята, че са на възраст между 130 000 и 700 000 години. Находките са били открити в селища на о. Крит, намиращ се на около 40 мили от континента. Островът се е отделил от сушата преди около 5 милиона години, което според учените означава, че който и да е направил тези сечива, трябва да е пропътувал разстоянието до острова по море. „Резултатите от изследването не само дават доказателство за пътувания из Средиземно море десетки хиляди години по-рано отколкото се смяташе досега, но променя и нашето разбиране за познавателните способности” на ранните хора”, се казва в изявление на министерството. (АП, АФП - 03/01/11)
