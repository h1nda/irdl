Номинираният за премиер на Македония представя кабинета и правителствената програма
					16/12/2004
					 
						СКОПИЕ, Македония -- Номинираният за премиер на Македония Владо Бучковски представи кабинета си и програмата на правителството в парламента в сряда (15 декември). Основни приоритети в програмата са пълното прилагане на Охридското мирно споразумение, получаване на покана за членство в НАТО през 2006 г. и спечелване на статут на кандидат за член на ЕС. Бучковски обеща също да ускори съдебните реформи и да подобри инвестиционния климат в Македония. 
						Също в сряда най-високопоставеният представител на НАТО в Македония, бригаден генерал Денис Блийс, посочи корупцията и съдебната неефективност като пречки за членството на Македония в НАТО. Блийс даде висока оценка на реформите в сектора на отбраната на Македония, но призова за повече усилия за излизане от задънената улица в съдебната система. 
						Други новини: Ръководителят на ЮНМИК Сьорен Йесен-Петерсен ще бъде на посещение в Скопие в петък. Той ще проведе разговори с македонския президент Бранко Цървенковски. (Макфакс, Вест, Дневник - 16/12/04; Уеб-сайт на македонското правителство, A1 TВ - 15/12/04)
