Хърватският конституционен съд обяви кризисния данък за законен
					18/11/2009
					 
						ЗАГРЕБ, Хърватия -- Във вторник (17 ноември) Конституционният съд отхвърли жалбите, оспорващи конституционността на специалния данък върху заплатите, пенсиите и другите доходи, който беше въведен през август. Съдът реши, че новия данък не е дискриминационен и следователно не нарушава конституцията. Около 80 000 граждани, включително президентът Стипе Месич, поискаха от съда да се произнесе за така наречения кризисен данък. Гласуването мина при 11 на 2 гласа. Съдиите препоръчаха обаче кабинетът да обмисли премахването на данъка предсрочно, преди да изтече планираният срок от една година. Съгласно специалния данък нетните месечни доходи между 409 и 819 евро се облагат с данъчна ставка от 2 %, а за по високите доходи тя е 4 %. (Весник, ХИНА, Ютарни Лист - 17/11/09)
