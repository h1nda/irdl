България обеща подкрепа за усилията за обединение на Кипър
					07/10/2008
					 
						СОФИЯ, България -- България подкрепя всички резолюции на Съвета за сигурност на ООН, осъждащи турското нахлуване в Кипър през 1974 г., и призовава за изтегляне на турските войски от острова, каза в понеделник (6 октомври) президентът Георги Първанов след среща с кипърския си колега Деметрис Христофиас. "Кипър трябва да остане неделима, суверенна държава, със суверенитет върху цялата територия на острова", каза той на съвместна пресконференция. Първанов приветства също започването на преките преговори за обединение между двете кипърски общности. Той отбеляза, че неговата страна подкрепя присъединяването на Турция към ЕС, но и Анкара трябва да уважава ценностите на ЕС. (БНР, БТА, Дарик, Си Ен Ей - 06/10/08)
