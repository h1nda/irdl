Петима гръцки полицаи са обвинени в изтезаване на заподозрян чилийски гражданин
					04/01/2010
					 
						АТИНА, Гърция -- В неделя (3 януари) прокуратурата е повдигнала обвинения срещу петима полицейски служители, които според твърденията са изтезавали заподозрян крадец. Трима млади полицаи са заподозрени в злоупотреба с власт и изтезания, а за други двама се смята, че са им помагали при малтретирането на 30-годишен чилиец, задържан в полицейски участък в Атина. „Заподозреният има сериозни наранявания и е бил откаран в болница в Атина в петък”, съобщи говорител на полицията. Министърът на защитата на гражданите Михалис Хрисохоидис заяви, че отговорните за това ще бъдат наказани. Той добави: „Всички, които смятат, че разпоредбите на конституцията и законите на тази страна не важат за тях, не трябва да работят в полицията и в силите за сигурност." (Ройтерс, АНА-МПА - 03/01/10)
