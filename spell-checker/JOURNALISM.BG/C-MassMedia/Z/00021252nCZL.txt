Премиерите на Хърватия и Черна гора се споразумяха по нова страница в двустранните отношения
					14/01/2007
					 
						ПОДГОРИЦА, Черна гора -- Премиерът Желко Стуранович се срещна със своя хърватски колега Иво Санадер в петък (12 януари) и съобщи за отварянето на нова страница в двустранните отношения, базираща се отчасти на общите цели за присъединяване към ЕС и НАТО. Това бе първото официално посещение на равнище премиери след разпадането на бившия държавен съюз Сърбия-Черна гора. По време на посещението бе официално открито хърватско посолство в Подгорица. Бяха подписани споразумениея за сътрудничество в областта на интеграцията в ЕС и външните работи, както и споразумение между хърватската и черногорска търговски палати. (Виести, Виесник - 13/01/07)
