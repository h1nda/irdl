Американски експерт: Евентуалното членство в НАТО зависи от това, дали Белград ще арестува Младич
15/07/2003
 
БЕЛГРАД, Сърбия-Черна Гора -- Белград трябва да арестува укриващия се генерал Ратко Младич, обвинен във военни престъпления, ако има сериозни намерения евентуално да се присъедини към НАТО, заяви американски експерт в понеделник (14 юли). Сърбия-Черна Гора няма да бъде разглеждана като кандидат за членство в Алианса, докато не демонстрира пълно сътрудничество с Трибунал на ООН за военни престъпления в Хага, каза Брус Джаксън, президент на Американския комитет за НАТО, мозъчен тръст със седалище във Вашингтон, който лобира за разширяването на Алианса. "Откровено казано, остава само един открит въпрос и това е генерал Младич," посочи той. Джаксън се срещна в понеделник със сръбския премиер Зоран Живкович, който многократно е отхвърлял твърденията на прокурорите от Трибунала, че Младич се укрива в Сърбия. (АП - 14/07/03)
