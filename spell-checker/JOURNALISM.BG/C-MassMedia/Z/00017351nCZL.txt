Ашдаун посети Мостар и Требине 
					24/01/2006
					 
						МОСТАР, Босна и Херцеговина (БиХ) -- В понеделник (23 януари) оттеглящият се от поста върховен представител Пади Ашдаун посети Мостар и Требине в рамките на прощалната си обиколка на БиХ. В Мостар Ашдаун каза, че смята започването на процеса на обединение на етнически разделения град за едно от основните постижения на мандата си. Ашдаун ще посети Горни Вакуф и Баня Лука във вторник. 
						Други новини -- Председателят на парламента на Република Сръбска Душан Стоичич каза, че в четвъртък ще се състои дебатът по предложението на опозицията за вот на недоверие срещу правителството на автономната област. Според основната опозиционна партия, Съюза на независимите социалдемократи, предложението ще успее с подкрепата на по-малките опозиционни партии. (Независне новине - 24/01/06; Фена, ПБС БиХ, РТРС - 23/01/06)
