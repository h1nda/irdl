Експлозия на газопровод в България спря доставките на газ за Гърция
					06/08/2007
					 
						БЛАГОЕВГРАД, България -- Силна експлозия разтърси гр. Благоевград, Югозападна България, в понеделник сутринта (6 август), спирайки доставките на транзитиран през България руски газ за Гърция. Властите съобщиха за големи щети по съоръжението, но посочиха, че няма човешки жертви. Държавната компания "Булгаргаз" е доставила 2,7 милиарда кубически метра природен газ на Гърция през миналата година. Монополистът пренася природен газ от Русия за Турция, Гърция и Македония. (Дарик, Медиапул, БТА, Нафтемпорики, Ройтерс, Нетинфо, БГНЕС, Javno.com - 06/08/07)
