ЮЛЕКС призова сръбските полицаи да се завърнат в полицията на Косово
					30/06/2009
					 
						ПРИЩИНА, Косово -- В понеделник (29 юни) ръководителят на ЮЛЕКС Ив дьо Кермабон за последен път отправи призив към сръбските полицейски служители да се завърнат на работните си места в косовската полиция преди крайния срок във вторник. По-рано косовската полиция заяви, че ако 250-те отстранени полицаи не спазят крайния срок, техните работни места ще се смятат за вакантни и ще могат да бъдат заемани от нови кандидати от средите на сръбската общност. Повечето от полицаите напуснаха работните си места в знак на протест срещу обявяването на независимост от Косово през февруари 2008 г. Те бяха отстранени работа, но със заплащане до 15 май. Оттогава около 50 полицаи са се завърнали на работа. (Експрес, Коха Диторе - 30/06/09; Б92, Танюг - 29/06/09)
