Гюл заяви, че Турция ще продължи с реформите и скоро ще бъдат внесени поправки в Член 301
					25/02/2007
					 
						АНКАРА, Турция -- Външният министър Абдула Гюл заяви в петък (23 февруари), че правителството ще продължи с реформите, свързани с ЕС въпреки негативната реторика напоследък по отношение на членството на Турция в ЕС и частичното замразяване на преговорите със Съюза. В изявление пред група репортери в Анкара Гюл също заяви, че очаква промени в противоречивия Член 301 на турския наказателен кодекс след няколко седмици. Той каза, че той и премиерът Реджеп Тайип Ердоган смятат, че разпоредбата за насяне на обида на "турската идентичност" трябва да се промени, тъй като тя хвърля сянка върху напредъка на реформите. Тя бе цитирана при обвиненията срещу няколко интелектуалци, които писаха за убийствата на арменци в последните дни Отоманската империя. (Търкс.Ю ЕС - 24/02/07; Заман, ИЮ Обзървър - 23/02/07)
