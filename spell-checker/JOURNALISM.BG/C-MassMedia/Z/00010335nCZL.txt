Албания и САЩ обсъждат проблемите на Косово
31/03/2004
 
ТИРАНА, Албания -- Външният министър Кастриот Ислами разговаря по телефона с помощник-държавния секретар на САЩ по политическите въпроси Марк Гросман, съобщи МВнР във вторник (30 март). Двамата са обсъдили ситуацията в Косово. Гросман е посочил, че неотдавнашното му посещение в провинцията е потвърдило американския ангажимент към стабилността в Косово и целия регион. Според министерството Ислами и Гросман са се споразумели, че решение на проблемите на Косово трябва да се търси в междуетническото съжителство, зачитането на човешките права и прилагането на установените стандарти. (АТА - 30/03/04)
