Албанският външен министър Баша бе оправдан по обвиненията в корупция
					16/12/2008
					 
						ТИРАНА, Албания -- Позовавайки се на процедурно нарушение, в понеделник (15 декември) съдът отхвърли обвиненията в корупция и злоупотреба с власт срещу външния министър Лулзим Баша, свързани с тръжната процедура през 2006 г. за построяване на част от автомагистралата Дуръс - Кукеш, по което време той е бил министър на транспорта и съобщенията. Съдът реши, че Баша е имал законното право да не се яви в съда на 24 ноември и в резултат на това той вече не се смята за подсъдим.
						Други новини от понеделник -- Парламентът отложи гласуването по закон, наречен "чисти ръце за държавните служители", който е насочен срещу бивши сътрудници на тайните служби по време на комунистическия режим. На заседанието председателят на парламента Йозефина Топали се съгласи да разреши обсъждането на няколко предложени поправки към законопроекта. Министър-председателят Сали Бериша каза, че мярката е процес, през който трябва да преминат всички демократични страни. (Коха Йоне, Тема, Газета Шкиптаре, Шекули, Топ Ченъл - 16/12/08; Топ Ченъл, Телеграфи, Клан, Алсат, Топ Нюз - 15/12/08)
