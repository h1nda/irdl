Македонският премиер е на посещение в Сърбия-Черна Гора 
					28/02/2005
					 
						СКОПИЕ, Македония -- Премиерът Владо Бучковски е в Белград в понеделник (28 февруари) за преговори с президента на Сърбия-Черна гора Светозар Марович, сръбския президент Борис Тадич и премиера Воислав Кощуница. Преди посещението Бучковски заяви пред репортери, че икономическото сътрудничество и чуждестранните инвестиции са от решаващо значение за региона. Той обаче подчерта, че регионалното развитие е невъзможно без устойчива сигурност, която той обвързва с въпроса за Косово. 
						Други новини: Някои служители в държавата компания Македонски железници започнаха гладна стачка в понеделник в знак на протест срещу мерките на кабинета за преструктуриране на затъналата в проблеми компания. В петък други работници напуснаха работните си места, блокирайки ж.п. транспорта в цялата страна. (Сайт на македонското правителство, А1 ТВ - 28/02/05; Бета, Танюг, Макфакс - 27/02/05)
