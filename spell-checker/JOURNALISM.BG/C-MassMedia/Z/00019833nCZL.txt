Профсъюзите и леви групировки протестират срещу разполагането на турски войски в Ливан
					05/09/2006
					 
						АНКАРА, Турция -- Профсъюзите и леви групировки организираха демонстрации в Турция в понеделник (4 септември) в знак на протест срещу плановете на правителството да изпрати войски в Ливан. Очаква се парламентът да гласува предложението на правителството късно във вторник вечер. Протестите в понеделник протекоха до голяма степен мирно. 
						Други новини - Взривно устройство избухна пред офисите на управляващата "Партия на справедливостта и развитието в Измир". Никой не е бил ранен при взрива. Както и при другите бомбени атентати напоследък, експлозивът е бил поставен в кофа за смет. 
						Министърът на външните работи Абдула Гюл междувременно предупреди кюрдските лидери в Северен Ирак във връзка с плановете им официално да сменят иракския национален флаг с кюрдски. Той призова иракското правителство да предприеме действия, за да предотврати този ход. Турция смята това за стъпка към създаването на независима кюрдска държава. (Ройтерс - 05/09/06; Ройтерс, AП - 04/09/06)
