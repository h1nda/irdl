Апелативният съд на МНСБЮ осъди босненски сръбски генерал на доживотен затвор
					01/12/2006
					 
						ХАГА, Холандия -- Апелативната камара на Трибунала на ООН за военни престъпления произнесе първата си доживотна присъда в четвъртък (30 ноември) срещу босненския сръбски генерал Станислав Галич. По ирония той обжалваше 20-годишна присъда, произнесена от съд от по-ниска инстанция преди близо три години. Той бе осъден във връзка с артилерийския обстрел на мюсюлмани в Сараево от 1992 до 1994 г. 
						Други новини -- В четвъртък, по време на посещение в Сараево, главният прокурор на Трибунала на ООН Карла дел Понте заяви пред върховния представител Кристиан Шварц-Шилинг, че сегашното ниво на сътрудничество на БиХ по въпросите на военните престъпления е незадоволително. Дел Понте настоя, че БиХ - и особено властите в Република Сръбска, трябва да удвоят усилията си за изправяне на оставащите на свобода обвиняеми пред правосъдието. (Дневни Аваз - 01/12/06; РТРС, ДПА, НТВ Хаят, АП - 30/11/06)
