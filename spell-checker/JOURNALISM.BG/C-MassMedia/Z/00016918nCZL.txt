Взрив разтърси центъра на Атина
					12/12/2005
					 
						АТИНА, Гърция -- Взрив разтърси центъра на Атина в понеделник (12 декември) сутринта, нанасяйки щети на няколко сгради и автомобили. Има непотвърдени съобщения за двама ранени. В полицията е получено анонимно предупреждение за атентата около 30 минути преди взрива, което е дало време на властите да отцепят района. Те смятат, че атентатът е бил насочен срещу намиращото се недалеч министерство на икономиката. Взривът съвпадна по време с националната стачка на транспортните работници, които протестират срещу плановете на правителството за изменение на трудовото законодателство в публичния сектор.
						Други новини - Министърът на правосъдието Анастасиос Папалигурас обеща в интервю за пресата, че правителството ще продължи да преструктурира и "разчиства" съдебната власт. Той заяви пред "Катимерини", че кабинетът няма да се поколебае да приложи непопулярни мерки, ако такива са необходими за възстановяване на гражданското доверие в съдебната система. (AП, AФП, Ройтерс, ЮПИ, АНА - 12/12/05)
