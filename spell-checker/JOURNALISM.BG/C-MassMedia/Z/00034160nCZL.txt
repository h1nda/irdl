Косовски държавни служители бяха уволнени
					14/04/2010
					 
						ПРИЩИНА, Косово -- Министър-председателят Хашим Тачи освободи от постовете им изпълнителните директори на три агенции като част от усилията в борбата с корупцията. В съобщение от вторник (13 април) кабинетът на Тачи заявява, че освободените държавни служители са оглавявали Агенцията по горите, Статистическата служба и Агенция „Кадастър”. Ходът идва след смяната на шестима министри в края на март като част от преструктурирането на правителството. (Коха Диторе, Лайм, Експрес, Косова Сот - 14/04/10)
