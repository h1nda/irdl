БиХ прави крачки към НАТО 
					13/04/2007
					Босна и Херцеговина отбеляза напредък в присъединяването си към НАТО, като стана пъвата страна от "Партньорство за мир", предала своя Документ за представяне. 
					От Антонио Пърленда за Southeast European Times от Сараево –13/04/07
 
					 
						
Страната трябва да проведе преглед на въоръжените си сили и даде подробна информация за силите, които е готова да предостави за сътрудничеството в ПзМ. [Гети Имиджис]
						След като официално се присъедини към програмата на НАТО "Партньорство за мир" (ПзМ) през декември 2006 г., Босна и Херцеговина предприе няколко официални стъпки към пълно членство в НАТО. 
						Политическият съветник на Постоянния щаба на НАТО в Сараево (ПЩНСа) Брус Маклейн неотдавна заяви, че Алинасът вижда в напредъка ясен и положителен знак, че страната показва не само политическа воля, но и конкретно желание да сътрудничи в ПзМ. 
						"Сред новите три членки на ПзМ БиХ е първата, която вече е представила своя Документ за представяне. Друг основен момент бе подписването на Споразумението за сигурност с НАТО," каза Маклейн относно стъпките, които съседните Черна гора и Сърбия трябва тепърва да направят. 
						Документът за представяне очертава отделните дейности, които партньорската страна е избрала да приложи в рамката на ПзМ, основани на нейните амбиции и способности. Според съобщенията БиХ е предоставила на НАТО стандартно безплатно ползване на своите пътища, морско и въздушно пространство при възникнала нужда. От военните си способности БиХ предлага части от пехотата и екпертен опит в обезвреждането на неизбухнали артилерийски боеприпаси и обучение в областта на разчистването на мини. 
						Споразумението за сигурност -- подписано по време на посещението на 16 март в Сараево на генералния секретар на НАТО Яп де Хоп Схефер -- осигурява основата за обмен на всякаква класифицирана информация между БиХ и Алианса. Споразумението отвори вратите за откриване на официална мисия на БиХ към НАТО в Бюксел, която ще се оглавява от бившия министър на отбраната Никола Радованович. Настоящият заместник-министър на отбраната Игор Църнадак се надява, че мисията ще бъде напълно функционираща тази есен. 
						Маклейн подчерта, че следващата стъпка за БиХ е да развива Индивидуални програми за партньорство (ИПП). Тези двугодишни програми произтичат от обширен списък с дейности, отразяващи целите и приоритетите на партньорството. Същевременно те засягат буквално всяка област от дейността на НАТО, включително политката и планирането на отбраната, гражданско-военните отношения, образованието и обучението, въздушната отбрана, комуникационните и информационни системи, въпросите за конверсията, управлението на кризи и гражданското аварийно планиране, както и научното сътрудничество. 
						Църнадак заяви, че ИПП за БиХ трябва да приключи преди края на месеца. Той подчерта, че най-всеобхватната работа ще бъде да се завърши Процесът на планиране и проверка (ППП). За ППП страната трябва да попълни формуляр, съдържащ подробен преглед на въоръжените й сили и подробна информация на силите, които е готова да предостави за сътрудничеството в ПзМ. 
						"Ние ще завършим първия си вариант на ППП преди края на април," каза Църнадак. "След това той ще бъде предаден на НАТО за допълнителни бележки за по-нататъшна "фина настройка". След края на процеса нашите министри на отбраната и външните работи ще защитят ППП на среща на Севрноатлантическия съвет (САС)." Според Църнадак БиХ е вече готова да работи по своя План за действие за индивидуални партньорства (ПДИП), който има по-широки политически аспекти. Църнадак смята, че БиХ ще може да приеме своя ПДИП през 2008 г.
