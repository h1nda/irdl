Италиански прокурори ще обвинят бивши черногорски високопоставени служители за контрабанда с цигари
					24/06/2007
					 
						ПОДГОРИЦА, Черна гора -- Съобщава се, че прокурори в италианския град Бари са приключили предварителното разследване за контрабанда на цигари и ще поискат започване на съдебни процедури срещу бившия черногорски премиер Мило Джуканович, бившия финансов министър Мирослав Иванишевич и бившото търговско аташе на Черна гора в Италия Душанка Пешич-Джекнич. Те и девет или десет други лица са заподозрени в участие в криминално начинание за контрабанда на цигари и пране на пари от 1994 до 2002 г., според съобщения в пресата. 
						В събота (23 юни), говорителят на Демократическата партия на социалистите на Джуканович, Райко Ковачевич, отхвърли твърденията като продиктувани от политически мотиви. (Виести - 24/06/07; РТСГ, Виести, Победа, Б92, Бета - 23/06/07)
