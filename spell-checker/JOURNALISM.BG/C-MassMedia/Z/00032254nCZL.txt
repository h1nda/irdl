Сръбското правителство ще обсъди законопроекта за Войводина
					05/11/2009
					 
						БЕЛГРАД, Сърбия -- Кабинетът планира в четвъртък (5 ноември) да обсъди законопроект за определяне юрисдикцията на провинция Войводина, което е предварително условие за приемането на статута на провинцията. Законопроектът беше включен в дневния ред, след като министър-председателят Мирко Цветкович и Ненад Чанак, лидер на Лигата на социалдемократите на Войводина (ЛСДВ), приеха промените, предложени от партията, които ще бъдат включени в работната версия на документа. ЛСДВ настоява Войводина да има столица - Нови Сад - както и своя академия на науките и изкуствата и че автономията на областта не може да бъде подкопавана чрез други закони. Приемането на закона беше забавено поради разногласия по въпроса колко автономия трябва да си запази областта. След приемането му от кабинета законопроектът за прехвърляне на правомощията ще бъде внесен в парламента заедно с проекта за статут. Той беше приет от парламента на провинцията преди повече от година. (Бета, Танюг - 05/11/09; B92, ФоНет, Бета, РТС - 04/11/09)
