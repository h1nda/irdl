Бивш министър на отбраната на Албания беше обвинен във връзка с взривовете в Гердец
					12/02/2009
					 
						ТИРАНА, Албания -- Прокуратурата съобщи в сряда (11 февруари), че са били повдигнати обвинения срещу десет военни и цивилни служители във връзка със смъртоносните взривове в склада за боеприпаси в Гердец през миналия март. Сред обвиняемите е и бившият министър на отбраната Фатмир Медиу, заедно с бившия началник на албанските въоръжени сили Луан Ходжа. Обвинения са повдигнати и срещу трима бизнесмени, които са участвали в процеса на унищожаване на боеприпасите. Общо 24 души загинаха и около 300 бяха ранени при взривовете на 15 март 2008 г. Албания предприема действия за унищожаването на 100 000 тона боеприпаси, наследени от комунистическия режим. (Шкип, Лайме, Шекули, Нюз 24 - 11/02/09)
