Македонски вицепремиер, отговарящ за интеграцията в ЕС, подаде оставка
					01/07/2009
					 
						СКОПИЕ, Македония -- Заместник министър-председателят по европейската интеграция Ивица Боцевски подаде оставка във вторник (30 юни), като заяви на министър-председателя Никола Груевски, че е направил всичко, което е могъл. "Всяко поколение води своя борба за Македония и моето поколение имаше своя дял от борбата за европейска и евро-атлантическа Македония", се казва в писмото му до Груевски. Боцевски добавя, че до назначаването на негов заместник задълженията му ще се изпълняват от държавния секретар Перо Димшоски.
						Докато кабинетът на Груевски изрази благодарност на Боцевски за неговите усилия, опозиционният Социалдемократически съюз за Македония излезе с предположението, че оставката е свързана с негативната оценка на ЕС за напредъка на Македония. (Време, Утрински Весник, Дневник, Вечер - 01/07/09; A1, Макфакс, МИА, Нетпрес - 30/06/09)
