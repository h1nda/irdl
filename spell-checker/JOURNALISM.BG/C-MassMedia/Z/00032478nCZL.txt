Европейски представители съветват Сърбия във връзка с членството в ЕС
					24/11/2009
					 
						БЕЛГРАД, Сърбия -- Представители на Европейската комисия (ЕК) и Европейския парламент (ЕП) заявиха пред сръбските власти в понеделник (23 ноември), че трябва да се консултират с ЕК, преди да подадат заявление за членство в ЕС. Според докладчика на ЕП за Сърбия, Желко Качин, Белград не трябва да бърза да връчва своето заявление. Директорът на ЕК за Западните Балкани Пиер Мирел се съгласи с това, добавяйки, че блокът няма да може да обсъжда заявлението на Сърбия, докато нейното временно търговско споразумение остава замразено. Той каза, че споразумението може да бъде деблокирано, ако главният прокурор на Трибунала на ООН за военни престъпления Серж Брамерц даде положителна оценка за сътрудничеството на Белград в своя доклад за напредъка следващия месец. Заместник министър-председателят Божидар Джелич потвърди отново, че страната му сътрудничи изцяло на Трибунала, и изрази очакване, че временното споразумение може да влезе в сила в началото на декември. (Бета, Танюг, Б92, РТС - 23/11/09)
