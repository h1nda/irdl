Неудовлетвореността от институциите в Косово расте
					21/06/2010
					 
						ПРИЩИНА, Косово -- Нивото на неудовлетвореност на обществото от властовите институции се покачва в сравнение със ситуацията преди два месеца, като съдилищата продължават да бъдат основният източник на разочарование. ПРООН публикува в събота (19 юни) своя "Доклад за ранно предупреждение" въз основа на проучване, проведено през април и май. Изследванията са установили, че само 29 % от хората са удовлетворени от работата на правителството, със 7 % по-малко от януари. Безработицата и бедността се разглеждат като основните проблеми, пред които е изправено Косово. Според доклада обществото е най-доволно от работата на КФОР и Косовската полиция. Удовлетворението от ЮЛЕКС се е повишило в сравнение с януари. (Зери, Коха Диторе, Косова Сот, Телеграфи - 20/06/10)
