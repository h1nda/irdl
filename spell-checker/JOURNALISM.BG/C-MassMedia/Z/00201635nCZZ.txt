Членовете на еврозоната целят устойчивост
					13/07/2011
					Министрите от еврозоната обсъждат Гърция. Други бизнес новини: Хърватия може да отбележи икономически rastev от 1,5 % в края на 2011 г.
					 
						
Финансовите министри от еврозоната обсъдиха втори пакет от спасителни мерки за Гърция в понеделник (11 юли) в Брюксел. [Reuters]
						Финансовите министри от еврозоната възложиха на работна група да намери начини да финансира новата многогодишна програма от спасителни мерки за Гърция, да намали разходите по поддържането на нейния дълг от 340 милиарда евро и да подобри устойчивостта на страната. След разговорите, проведени в Брюксел в понеделник (11 юли), председателят на Еврогрупата Жан-Клод Юнкер каза, че частният сектор със сигурност ще се присъедини към новия план за спасителни мерки. 
						*** 
						
						Румъния пусна дял от 9,84%, или 5,5 милиарда акции от петролната група "Петром" на Букурещката стокова борса в понеделник (11 юли). Страната се надява да спечели до 610 милина евро от продажбата. Офертата ще е валидна до 22 юли, като са планирани промоционални турове в някои големи европейски градове. 
						*** 
						
						Хърватия може да регистрира икономически растеж от 1,5 % в края на 2011 г. след две години на отрицателни показатели, каза премиерът Ядранка Косор в интервю за Reuters в събота (9 юли). Според Косор тази цифра ще се дължи главно на силния туристически сезон. 
						*** 
						
						Албанското правителство прие решение за премахване на данъците върху облеклата и материалите, използвани в местната шивашка индустрия и внасяни от страните-членки на ЕС. В момента тези продукти се облагат с 10 % данък. Очаква се мярката, която предстои да бъде одобрена от парламента, да намали цените на дрехите на вътрешния пазар. 
						*** 
						
						Румънците, търсещи работа в чужбина, предпочитат заетост в области като селското стопанство, строителството и обслужването, разкри проучване на "Тера Груп". Според резултатите кандидатите между 18- и 25-годишна възраст биха напуснали родината си срещу заплати между 800 и 1000 евро на месец. Тези над 25-годишна възраст имат по-високи очаквания - между 1000 и 1500 евро. Повечето кандидати за работа в чужбина са на възраст между 25 и 40 години и нямат университетско образование. 
						*** 
						
						Турският конгломерат "Сюзер Груп" обяви в петък (8 юли), че е закупил мажоритарен дял от хърватската кредитна компания "Банка Брод". Стойността на сделката не беше разкрита официално, но хърватски медии съобщиха по-рано, че Сюзер са платили 9,5 милиона евро за малката хърватска банка. В съобщенията също така се споменаваше, че турската компания се е съгласила да инвестира 20 милиона евро в развитието на банката. 
						
						(Различни източници -- 06/07/11-13/07/11)
