Турски армейски офицери бяха арестувани във връзка с делото "Ергенекон"
					19/09/2008
					 
						АНКАРА, Турция -- Армията съобщи в четвъртък (18 септември) за арестуването на петима лейтенанти и един кадет, които са първите офицери на действителна служба, замесени със сенчестата сепаратистка група "Ергенекон", които са заплашени от обвинения в организиране на преврат. Властите са задържали до момента 90 души. В четвъртък те задържаха също актрисата Нурсели Идиз и агента на таланти Сейхан Сойлу. Делото "Ергенекон" започна, след като полицията откри скривалище с ръчни гранати през юни 2007 г. в къща в Истанбул, собственост на подофицер в оставка. Гранатите бяха идентични с използваните в нападенията срещу истанбулските офиси на всекидневника "Джумхуриет" през 2006 г. (Сабах, Хюриет, Милиет, Радикал - 19/09/08; Ройтерс, Си Ен Ен Търк, НТВ, Анадолска информационна агенция - 18/09/08)
