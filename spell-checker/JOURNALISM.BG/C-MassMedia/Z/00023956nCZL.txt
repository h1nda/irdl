Сръбски официален представител каза, че преди време Караджич е търсил споразумение, което да гарантира безопасността му
					20/09/2007
					 
						БЕЛГРАД, Сърбия -- Бившият босненски сръбски лидер Радован Караджич преди години се е опитвал да сключи споразумение, което би му гарантирало личната безопасност, заяви високопоставен сръбски държавен служител пред АФП в сряда (19 септември). Расим Ляич, който оглавява националния съвет на Сърбия за връзки с Трибунала на ООН за военни престъпления, добави също, че макар той самият да не е сигурен дали такова споразумение наистина е било подписано, преговори са се водили. Някои информации навеждат на мисълта, че през 1995 г., след клането в Сребреница, Караджич е подписал документ, гарантиращ безопасността му в замяна на напускане на политическата сцена на Република Сръбска. (АФП, Фокус, Б92, Бета - 19/09/07)
