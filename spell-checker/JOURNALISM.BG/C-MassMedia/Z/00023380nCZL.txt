Ираският премиер ще посети Турция
					29/07/2007
					 
						АНКАРА, Турция -- Иракският премиер Нури Ал Малики се очаква да посети Анкара следващия месец, като 13 август е най-вероятната дата, съобщи осведомителната агенция Анадолу, цитирайки иракски правителствени източници. Целта е да се увери Турция в решимостта на Багдад да реши проблемите със сигурността в северната част на Ирак.
						Междувременно Турция заяви в събота, че четирима лидери на терористичната групировка Кюрдистанска работническа партия (ПКК) са били убити в самоубийствен атентат в Северен Ирак. ПКК отрече съобщенията и обвини турските медии в редовно публикуване на неверни съобщения. (Агенция Анадолу, AП, AФП, Джихан, Катимерини, Ройтерс - 28/07/07)
