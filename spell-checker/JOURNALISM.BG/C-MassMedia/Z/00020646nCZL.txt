Сърбия назначи координатори на министерствата, които по-рано се оглавяваха от членове на "Г17 Плюс"
					15/11/2006
					 
						БЕЛГРАД, Сърбия -- Във вторник (14 ноември) премиерът Воислав Кощуница помоли министъра на международните икономически отношения Милан Париводич, министъра на икономиката Предраг Бубало и министъра на труда Слободан Лалович да станат координатори на министерствата, които по-рано се оглавяваха от членове на "Г17 Плюс". Париводич ще поеме финансовото министерство, Бубало - министерството на земеделието, а Лалович - министерството на здравеопазването. Министрите от "Г17 Плюс" подадоха оставки на 1 октомври заради липсата на сътрудничество от страна на Сърбия в областта на военните престъпления. 
						Също във вторник известен мюсюлмански активист и съпругата му бяха ранени при избухването на бомба, хвърлена през прозореца на дома им в Нови Пазар, провинция Санджак. Махмут Хайрович е член на ръководството на Партията за демократично действие, която е в конфликт с Демократичната партия на Санджак. Напрежението в населените предимно с мюсюлмани райони близо до Босна и Херцеговина и Косово се повишава от месеци насам. (Вечерни Новости, Блиц - 15/11/06; Бета, БиБиСи - 14/11/06)
