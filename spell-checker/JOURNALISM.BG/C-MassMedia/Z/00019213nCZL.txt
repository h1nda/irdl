Бъсеску призова Великобритания да обмисли възможността за либерализиране на визите за румънски граждани
					11/07/2006
					 
						БУКУРЕЩ, Румъния -- В понеделник (10 юли) президентът Траян Бъсеску призова Великобритания да обмисли възможността за либерализиран визов режим за румънските граждани. Той каза това след среща с чешкия си колега Вацлав Клаус в Букурещ. Освен други въпроси двамата обсъдиха и дебата в Сената на САЩ за облекчаване на визовия режим на САЩ за румънски и чешки граждани. Бъсеску каза, че очаква подобен ход и от Лондон. От своя страна Клаус изрази увереност, че Румъния ще стане член на ЕС през 2007 г., както е запланувано. (Ромъния Либера, Бюкарест Дейли Нюз - 11/07/06; Ромпрес - 10/07/06)
