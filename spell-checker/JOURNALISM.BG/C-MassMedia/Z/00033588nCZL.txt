БиХ ще кандидатства за членство в ЕС до края на годината
					28/02/2010
					 
						БРЮКСЕЛ, Белгия -- Министърът на външните работи на Босна и Херцеговина (БиХ) Свен Алкалай заяви в петък (26 февруари), че страната му ще внесе молбата си за членство в ЕС до края на годината. Това изявление бе направено след среща с еврокомисаря по разширяването Щефан Фуеле в Брюксел. Алкалай заяви, че БиХ не може да си позволи да отлага повече членството си в ЕС. "Бихме искали да представим молбата си за статут на страна кандидатка за членство до края на годината, тъй като това ще ни позволи да продължим с реформите. Не можем да губим повече време", каза Алкалай. Фуеле заяви, че ЕС иска БиХ да бъде стабилна държава с ясна европейска перспектива, но посочи и някои пречки. Той призова за консенсус между политиците на БиХ и подчерта значението на необходимите поправки в конституцията на страната. (Дневни Аваз, Радио "Свободна Европа", СРНА - 26/02/10)
