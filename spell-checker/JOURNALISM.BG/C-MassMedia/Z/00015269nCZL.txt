Лидерът на германския ХДС Меркел отправя предупреждение във връзка с кандидатурата на Турция за ЕС
					15/07/2005
					 
						БЕРЛИН, Германия -- Ангела Меркел, лидер на германските християндемократи, предупреди в четвъртък (14 юли), че ако Турция не успее да се присъедини към ЕС, това ще доведе до голямо разочарование в страната и ще нанесе значителни щети. Тя предупреди, че ще е неправилно да се приема политическо споразумение за членството на Турция, ако след това то би могло да бъде отхвърлено от някои страни членки на съюза. В миналото Меркел призоваваше на Турция да се предостави статут на "привилегировано партньорство", а не пълноправно членство. По график присъединителните преговори трябва да започнат на 3 октомври.
						В четвъртък в Анкара италианският външен министър Джанфранко Фини увери турския си колега Абдула Гюл, че страната му изцяло подкрепя кандидатурата на Турция за членство в ЕС. Двамата министри подписаха протокол за засилено сътрудничество в следните области -- сигурност, икономика, култура, правосъдие и наука. (Заман - 15/07/05; АФП, НТВ - 14/07/05)
