САЩ и Франция са на различни позиции относно кандидатурата на Турция за ЕС
					08/06/2009
					 
						ПАРИЖ, Франция -- Президентът на САЩ Барак Обама подкрепи процеса на присъединяване на Турция към ЕС след разговори с френския си колега Никола Саркози в събота (6 юни), предадоха медиите. „Казах публично и смятам, че членството на Турция в ЕС е решаващо,” каза Обама на обща пресконференция със Саркози, преди да се присъедини към възпоменателните тържества по случай 65–ата годишнина от десанта на съюзниците в Северна Франция.
						"Съгласен съм, че Турция играе роля на мост между Изтока и Запада. Но все пак се разминаваме по въпроса какъв вид мост може да бъде Турция,” каза Саркози, като настоя, че Франция ще продължи да се противопоставя на членството на Турция в ЕС. Турция започна преговори за членство в ЕС през октомври 2005 г., но досега е отворила само десет от 35-те преговорни глави. (Хюриет, Радикал, Йени Шафак, Милиет, Ватан - 07/06/09; AП, АФП, Анадолска информационна агенция - 06/06/09)
