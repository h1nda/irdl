Христофиас отхвърли турското предложение за конференция за Кипър
					19/11/2009
					 
						НИКОЗИЯ, Кипър -- Президентът Деметрис Христофиас заяви в сряда (18 ноември), че Кипър е отхвърлил предложението на Анкара за петстранна конференция за обединението на разделения остров. Христофиас обясни, че предложението напомня за процедура от 2003 г., довела до план на ООН, който беше едностранно отхвърлен от 74 % от кипърските гръцки гласоподаватели като едностранчив. Според местните медии турският министър-председател Реджеп Тайип Ердоган е предложил свикването на конференция по време на среща с генералния секретар на ООН Бан Ки Мун във вторник. Ердоган е предложил участниците от Турция, Гърция, Великобритания, кипърската гръцка и кипърската турска общност да се срещнат под егидата на ООН. Христофиас заяви, че Турция "се преструва, че търси решения и че прави предложения, [докато] в същото време турски официални представители ме обвиняват лично, че преча на намирането на решение". (Синхуа, ИСРИА, МИА - 18/11/09)
