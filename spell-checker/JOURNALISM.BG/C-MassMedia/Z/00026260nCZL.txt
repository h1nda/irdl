Подписването на ССА от БиХ се отлага
					28/04/2008
					 
						БРЮКСЕЛ, Белгия -- Подписването на Споразумението за стабилизация и асоцииране (ССА) между БиХ и ЕС не фигурира в дневния ред на срещата на Съвета на външните министри на ЕС, която започва в понеделник (28 април) в Люксембург, заяви Анзе Логар, говорител на председателството на Словения на ЕС. Той каза в петък ,че забавянето е чисто техническо и е причинето от превода на документите. "Няма политически бариери за подписването на ССА между ЕС и БИХ", заяви Логар и добави, че церемонията ще се състои на 26 май.
						Други новини - Министерството на външните работи на Белгия потвърди в неделя, че Холандия и Белгия са представили компромисно предложение на ЕС, свързано с подписването на ССА със Сърбия. Повечето страни-членки на ЕС смятат, че Сърбия трябва да подпише ССА преди общите избори на 11 май като жест на подкрепа за продемократическите сили. Досега Холандия и Белгия настояват, че Сърбия трябва първо да арестува укриващите се от правосъдието военнопрестъпници. (Ройтерс - 27/04/08; Независне Новине, Дневни Аваз - 26/04/08; Фена - 25/04/08)
