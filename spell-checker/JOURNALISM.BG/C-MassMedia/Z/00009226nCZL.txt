Няма да бъде продължен срокът на кампанията за събиране на незаконно притежаваното оръжие
30/11/2003
 
СКОПИЕ, Македония -- Срокът 15 декември на кампанията за доброволно предаване на незаконно притежаваното оръжие в Македония няма да бъде продължен, съобщи в събота (29 ноември) членът на координационната комисия на кампанията Благоя Марковски. Той обяви завършването на втората фаза на операцията и каза, че третата заключителна фаза ще започне на 5 декември. Марковски допълни, че събирането на 5000-6000 броя оръжия трябва да бъде считано за успех на инициативата. (MИA, Макфакс - 29/11/03)
