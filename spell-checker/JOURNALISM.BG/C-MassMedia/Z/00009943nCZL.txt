Ирландия настоява за обективна оценка на напредъка на Хърватия
24/02/2004
 
БРЮКСЕЛ, Белгия -- Ирландският външен министър Брайън Кауън заяви в понеделник (23 февруари), че ЕС трябва да приложи обективни критерии за оценка на реформите в Хърватия с оглед присъединяването й към Съюза. Според Кауън Ирландия в качеството си на ротационен председател на ЕС ще настоява за подобрен диалог с Хърватия за ускоряване на присъединяването на страната към ЕС. Министърът се срещна със своя хърватски колега Миомир Зузул в Брюксел по време редовното заседание за оценка на приложението на Споразумението за стабилизиране и асоцииране.
Други новини от понеделник: ръководителите на мисиите на ЕС и ОССЕ в Хърватия се срещнаха с министъра на мореплаването, туризма, транспорта и развитието Божидар Калмета, за да обсъдят въпроси, свързани със завръщането на бежанците и възстановяването на домовете им. Калмета посочи, че е получил положителна обратна информация, допълвайки, че Министерството се надява да завърши проектите по възстановяване на домовете през следващата година. (ХИНА, Виесник, ХРТ - 23/02/04)
