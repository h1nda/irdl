Хърватия разреши лечение с марихуана за ветераните
					05/06/2009
					 
						ЗАГРЕБ, Хърватия -- В сряда (3 юни) Върховният съд отмени забраната, според която не се позволяваше използването на марихуана за лечение на „посттравматично стресово разстройство” (ПТСР), заболяване, което е доста разпространено сред ветераните от войната от 1991-1995 г. Решението автоматично означава оправдаването на хърватския гражданин, който беше осъден на една година затвор за отглеждане на малко количество марихуана в град Вировитица, на около 100 км от Загреб. Съдът взе под внимание факта, че мъжът е болен от ПТСР и че марихуаната облекчава психологическите му проблеми. Между 10 000 и 18 000 хървати, които се сражаваха във войната за независимост на страната си, са диагностицирани с ПТСР. (Вечерни Лист, ДПА, Кроейшън Таймс - 04/06/09)
