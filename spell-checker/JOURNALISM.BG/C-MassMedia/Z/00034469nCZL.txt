Военнопрестъпник бе нападнат в затвор в Обединеното кралство
					09/05/2010
					 
						ЛОНДОН, Обединено кралство -- Босненският сръбски генерал от резерва Радислав Кръстич, осъден във връзка с геноцида в Сребреница през 1995 г., бе нападнат в петък (7 май) от трима затворници в затвора със строг режим в Обединеното кралство, където той излежава присъдата си. Надзиратели на затвора открили Кръстич, 62-годишен, окървавен и в безсъзнание, и незабавно го прехвърлили в болница. Лекарите смятат, че животът му е извън опасност.
						През 2001 г. Трибуналът на ООН за военни престъпления (МНТБЮ) призна Кръстич за виновен в геноцид, извършен в босненския анклав Сребреница и го осъди на 46 години затвор. Апелативната камара на МНТБЮ намали присъдата му на 35 години през 2004 г. (AП, Радио "Свободна Европа", РТС, Taнюг - 07/05/10)
