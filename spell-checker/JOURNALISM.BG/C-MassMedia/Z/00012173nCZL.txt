Предварителни проучвания предвиждат положителни доклади за напредъка на Румъния и България
					01/10/2004
					 
						БРЮКСЕЛ, Белгия -- Общото очакване е, че Европейската комисия ще бъде много положителна в докладите си за напредъка на Румъния и България, предава Българската телеграфна агенция. В четвъртък (30 септември) тя съобщи за съществуването на консенсус по въпроса в двете страни. Годишните доклади, които се очакват следващата седмица, дават възможност за оценяване на политическата и икономическа готовност на дадена страна за присъединяване към съюза. България и Румъния се надяват да влязат през 2007 г. 
						Също в четвъртък България оповести плановете си да открие генерално консулство в американския град Чикаго. Там се намира най-голямата българска общност в чужбина, наброяваща около 50 000 души. (БTA, Българско радио, Новините - 30/09/04)
