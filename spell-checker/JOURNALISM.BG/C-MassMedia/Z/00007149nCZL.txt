СФОР организира лотария за събиране на оръжие
02/06/2003
 
САРАЕВО Босна и Херцеговина -- СФОР съобщи в петък ( 30 май), че силите са организирали лотария за лица от БиХ, които предадат доброволно оръжието си. Всеки, който предаде пушка, ще получи пет билета за томболата. Граната или гранатомет ще осигурят на притежателя си три билета, а срещу 20 пълнителя с муниции ще може да се получи един билет. Лотарията ще продължи до 22 юни, като най-голямата награда е лек автомобил. Досега са раздадени около 8,500 лотарийни билети. (Ройтърс - 30/05/03)
