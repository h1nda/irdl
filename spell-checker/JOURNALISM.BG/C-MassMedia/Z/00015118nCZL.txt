Съдът на ООН реши да не предава делото Вуковар
					03/07/2005
					 
						ХАГА, Холандия -- Трибуналът на ООН за военните престъпления реши в петък (1 юли) да не предава делото по т. нар. "Вуковарска тройка" на местните съдилища в Хърватия или Сърбия. Прокурорите се позоваха на "изключителната интензивност на емоциите" в двете страни като причина за решението. Мирослав Радич, Веселин Сливанчанин и Миле Мърксич са обвинени за съучастие в убийството на 264 хървати във Вуковар през ноември 1991 г. Тримата се обявиха за невинни при първите им явявания пред МТВПБЮ. (Данас - 02/07/05; Ройтерс - 01/07/05)
