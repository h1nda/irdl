Бомбени атентати в Атина
					21/03/2010
					 
						АТИНА, Гърция -- Бомба експлодира рано в събота (20 март) в Атина пред дома на Ануар Икмар, председател на Гръцко-пакистанската асоциация. Взривът нанесе щети на сградата и на три паркирани наблизо коли, но никой не беше ранен. Полицията отцепи района след предупредително телефонно обаждане в гръцки телевизионен канал и всекидневник преди експлозията. По-късно през деня втора бомба експлодира пред полицейски арест в Атина. Имаше щети, но ранени нямаше, тъй като преди взрива бе получено предупредително обаждане. Двете експлозии последваха взрива от самоделна бомба пред офисите на крайно дясна групировка в Атина в петък. Взривът нанесе щети, но ранени нямаше. Досега нито една групировка не е поела отговорност за атентатите. (AФП, Би Би Си, ДПА, AП, Ройтерс - 20/03/10)
