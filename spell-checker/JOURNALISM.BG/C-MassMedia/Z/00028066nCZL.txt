Турция ще създаде нов координационен орган за борба с ПКК
					15/10/2008
					 
						АНКАРА, Турция -- Във вторник (14 октомври) Върховния съвет за борба с тероризма (ВСБТ) предложи да се създаде нов орган, работещ под егидата на вътрешното министерство, който да координира действията срещу терористичната Кюрдска работническа партия (ПКК). На заседание, председателствано от министър-председателя Реджеп Тайип Ердоган, ВСБТ направи оценка на "всички измерения на борбата срещу терора, включително нейните социално-икономически, дипломатически и юридически аспекти", се казва в официалното изявление. На своето следващо заседание се очаква ВСБТ да изготви всеобхватна пътна карта за водене на борбата, която ще включва от военни до политически мерки.
						Междувременно във вторник бунтовници от ПКК нападнаха армейски конвой в източната провинция Тунджели и раниха петима турски войници, съобщиха военни източници. Сраженията продължават и армията изпраща подкрепления в района. Армейски хеликоптери са обстрелвали членове на ПКК, отговорни за нападението, информираха източниците. (Заман, Хюриет, Анадолска информационна агенция, Информационна агенция Доган, НТВ, АФП - 14/10/08)
