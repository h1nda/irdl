Членът на президентството на БиХ Тихич получава заплаха от националистическа група
29/08/2003
 
САРАЕВО, Босна и Херцеговина (БиХ) -- В четвъртък (28 август) полицията на Федерацията БиХ съобщи, че е било получено заплашително писмо, адресирано до члена на президентството на БиХ Сюлейман Тихич. Според полицията писмото е било подписано от базираната в Чикаго организация Гаврило Принцип, за която се твърди, че е част от сръбска роялистка бунтовническа група от времето на Втората световна война. Полицията е засилила мерките за сигурност около Тихич и разследва случая. (ФИНА, Би Би Си - 28/08/03)
