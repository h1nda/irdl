Буш и Ердоган обсъдиха Близкия изток и нападенията на ПКК 
					23/07/2006
					 
						КРОФЪРД, Съединени щати -- Американският президент Джордж Буш се е обадил на турския премиер Тайип Ердоган в събота (22 юли), за да обсъдят кризата в Ливан. Говорителката на Белия дом Дана Перино съобщи, че двамата лидери са обсъдили начините за решаване на хуманитерните потребности на народа на Ливан. Те също са обсъдили предстоящото посещение на Държавния секретар Кондолиза Райс в Близкия изток.
						Буш също е казал на турския премиер, че Съединените щати са готови да работят заедно с Турция за прекратяване на терористичните атаки на Работническата партия на Кюрдистан. Повече от дванайсет турски войници бяха убити от кюрдски бунтовници преди една седмица, което принуди Анкара да заплаши, че ще вземе по-сурови мерки срещу бунтовническата групировка, която има бази в Ирак. (Ройтерс - 22/07/06)
