Българският главен прокурор настоява за оставка или уволнение на двама магистрати 
					15/06/2006
					 
						СОФИЯ, България -- Главният прокурор Борис Велчев обяви в четвъртък (15 юни), че ще поиска отстраняването от Висшия съдебен съвет на двама магистрати, Цеко Йорданов и Ангел Илиев, освен ако те не подадат оставките си до края на седмицата. Неотдавнашна проверка на дейността на прокуратурата за последните пет години установи значителен брой нередности и нарушения в работата на Йорданов и Илиев, според Велчев, който е наредил извършването на проверката. (Дарик, Дневник - 15/06/06)
