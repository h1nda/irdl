Еврокомисар даде висока оценка на реформата в земеделския сектор на Румъния
					17/07/2006
					 
						БУКУРЕЩ, Румъния -- Страната няма да срещне големи проблеми с присъединяването, ако запази сегашния темп на реформи в земеделския си сектор, каза в петък (14 юли) Маркос Киприяну, комисар на ЕС по здравеопазването. В доклада си за напредъка през май ЕС разкритикува Букурещ за липсата на напълно действащи платежни агенции за получаване на земеделски субсидии от ЕС, за отживялата система на регистрация на животните и за липсата на условия за събиране и обработка на вторични животински продукти. Киприяну заяви, че Румъния сега трябва да насочи основните си усилия към контрола на огнищата на зараза от свинска чума и подобряване на управлението на отпадъците. (Ройтерс - 14/07/06)
