Косовската избирателна комисия беше подложена на критика
					29/10/2009
					 
						ПРИЩИНА, Косово -- Гласоподавателите, възнамеряващи да вземат участие в общинските избори на 15 ноември, не получават необходимата информация от Централната избирателна комисия (ЦИК), предупреди в сряда (28 октомври) коалицията от неправителствени организации "Демокрация в действие". Коалицията отбеляза също редица нарушения, откакто предизборната кампания започна преди две седмици, включително късане на плакати, използване на държавни превозни средства за провеждане на кампанията, участие на държавни служители в предизборни прояви в работно време и използване от тях на обществени места за кампанията. Коалицията от неправителствени организации беше определена да наблюдава предстоящите избори. (Косова Сот - 29/10/09; Радио Дукаджини, Телеграфи, Кохавижън - 28/10/09)
