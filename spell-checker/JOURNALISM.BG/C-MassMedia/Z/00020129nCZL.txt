Български наблюдател в ЕП може да бъде отзован заради нанесена обида
					01/10/2006
					 
						СОФИЯ, България – Председателят на парламента Георги Пирински съобщи в петък (29 септември), че един от българските наблюдатели в Европейския парламент (ЕП) Димитър Стоянов от ултранационалистическата коалиция “Атака” може да бъде отзован заради нанесена обида на унгарската депутатка от ромски произход Ливия Ярока. Комисията по парламентарна етика планира да разгледа случая в понеделник преди гласуването в парламента в края на седмицата. Според “Атака” това е опит да се дискредитира партията преди президентските избори на 22 октомври. (Медиапул - 30/09/06; бТВ - 29/09/06)
