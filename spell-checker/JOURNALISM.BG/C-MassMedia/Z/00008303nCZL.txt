Темпът на престъпността в БиХ е стабилен
10/09/2003
 
САРАЕВО, Босна и Херцеговина (БиХ) -- Полицейската мисия на ЕС в БиХ публикува съобщение във вторник (9 септември), в което се казва, че темпът на престъпността в страната остава сравнително стабилен през първите седем месеца на годината. Регистрирани са 2 %-ово увеличение на престъпността в сравнение със същия период на миналата година, но и 29 % повече арести. Мисията стига до заключението, че местната полиция действа " професионално".
Други новини: във вторник Министерството на отбраната на Република Сръбска съобщи, че е получило десет оферти за покупка на излишно въоръжение и военна техника. Министерството ще открие официално тръжни процедури на 15 септември. Също във вторник СФОР заяви, че силите са открили 12 големи и няколко по-малки скривалища за оръжие в Приедор. (Онаса, БХТВ 1, СРНА, Би Би Си - 09/09/03)
