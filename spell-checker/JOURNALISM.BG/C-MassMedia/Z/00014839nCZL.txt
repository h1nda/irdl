Прокурорите на ООН свързват военизирано формирование от БиХ със Сърбия
					08/06/2005
					 
						ХАГА, Холандия -- Прокурорите на ООН по процеса срещу Слободан Милошевич представиха във вторник (7 юни) документи, доказващи, че печално известното военизирано формирование "Скорпиони", което води бойни действия в Босна и Херцеговина по време на конфликта от 1992-1995 г., всъщност е било редовно подразделение на сръбската полиция. Неотдавна разпространен видеозапис показа как "Скорпионите" екзекутират млади мюсюлмани в Сребреница през 1995 г. Прокурорите твърдят, че Милошевич е имал пряк контрол върху подразделението и следователно носи отговорност за неговите действия. 
						В Белград видеозаписът на екзекуциите накара всички партии в сръбския парламент да подкрепят съвместна резолюция, заклеймяваща всички военни престъпления и призоваваща виновните да бъдат предадени на правосъдието. (AП, Танюг, Бета, Б92 - 07/06/05)
