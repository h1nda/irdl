Хърватска ускорява процеса на унищожаване на мините
02/12/2002
 
ЗАГРЕБ, Хърватска -- Хърватският център за разчистване на мините (ХЦРМ) съобщи в неделя (1 декември), че за първите десет месеца на годината са били разчистени от мини 43 квадратни километра. Това е три пъти по-голяма площ в сравнение с миналата година. Въпреки даренията от чужбина и средствата, преведени от държавния бюджет, ХЦРМ изрази безпокойство относно финансирането. При сегашните темпове на разчистване, той планира процесът да бъде завършен през 2010 г. (ХИНА - 01/12/02)
