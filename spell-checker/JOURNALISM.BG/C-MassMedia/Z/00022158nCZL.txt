Хагският трибунал отстрани двама от адвокатите на защитата на Чермак
					06/04/2007
					 
						ЗАГРЕБ, Хърватия -- Трибуналът на ООН за военни престъпления реши да отстрани двама от адвокатите, представляващи хърватския генерал Иван Чермак, който е подсъдим по обвинения във връзка с престъпления срещу етнически сръбски цивилни граждани по време на предизвикващата спорове операция "Буря" от 1995 г. Адвокатите Чедо Проданович и Ядранка Слокович заявиха в четвъртък (5 април), че са били отстранени поради конфликт на интереси. Те възнамеряват да обжалват решението пред Апелативната камара на Трибунала. 
						По-рано през седмицата Трибуналът обяви, че процесът срещу Чермак и другите подсъдими по същото дело, Анте Готовина и Младен Маркач, ще бъде забавен поради редица нерешени въпроси. (Весник, Вечерни лист - 06/04/07; ХРТ, ХИНА - 05/04/07)
