Косовската полиция ще поеме охраната на сръбски мемориал
					17/03/2010
					 
						ПРИЩИНА, Косово -- Сръбският мемориал-паметник в Газиместан, непосредствено до Прищина, скоро ще бъде охраняван от косовската полиция, която ще замени силите на КФОР. Говорителят на Косовската полиция Баки Келани каза във вторник (16 март), че компетенциите ще останат в рамките на КФОР, но полицията е започнала подготовка за поемане на охраната на паметника. В отговор сръбското министерство за Косово заяви, че решението за оттеглянето на КФОР от Газиместан не е правилно. Поемането на задължението за охрана на паметника в Газиместан ще бъде първият случай, в който косовската полиция ще пази сръбски културен паметник в Косово. Паметникът е издигнат за отбелязване на мястото на средновековната Битка за Косово през 1389 г. (Кохавижън, РТК, Телеграфи, РТВ 21 - 16/03/10)
