Ванханен пожела проговорите за присъединяването на България и Румъния към ЕС да приключат по време на финландското председателство на ЕС
					10/09/2006
					 
						ХЕЛЗИНКИ, Финландия -- Премиерът на Финландия Мати Ванханен заяви, че страната му се надява дискусиите за присъединяването на България и Румъния към ЕС да завършат по време на финландското председателство на Съюза, което приключва през декември. В интервю в събота (9 септември) то телевизионния канал Евронюз, Ванханен припомни, че решението да се поканят двете страни да се присъединят към ЕС, е било взето по време на предишно финландско председателство на ЕС и че би било добре, ако процесът приключи по този начин. ЕС още не е определил дали България и Румъния ще се присъединят на 1 януари 2007 г. или членството им ще бъде забавено чрез предпазна клауза.
						Други новини - Заместник-главният прокурор на България Валери Първанов съобщи в петък, че освен обвиненията срещу седем районни прокурори, десет магистрати в София се разследват за процедурни нарушения и забавяне на дела. Според ЕС неефективността на съдебната система предизвиква загриженост в процеса на присъединяване. (Евронюз, БНР, Сега - 09/09/06)
