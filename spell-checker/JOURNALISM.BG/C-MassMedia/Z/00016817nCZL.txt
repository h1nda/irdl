Хърватия заяви, че уреждането на австрийските реституционни искове може да струва на страната 15,5 млн. евро
					02/12/2005
					 
						ЗАГРЕБ, Хърватия -- В четвъртък (1 декември) министърът на правосъдието Весна Скаре-Озболт съобщи, че възможните компенсации за австрийски граждани, които имат реституционни искове към Хърватия, могат да достигнат 15,5 млн. евро. Кабинетът поиска от министерството да направи оценка на разходите след подписването на предизвикало полемики споразумение с Виена за компенсиране на представители на немската етническа общност, изгонени от Хърватия след Втората световна война. 
						Също в четвъртък съд в Пула осъди бившия хърватски министър на туризма Иван Херак на четири и половина години затвор. Той бе осъден за измама и злоупотреба със служебно положение във връзка с проект от 2000 г. за построяване на игрища за голф в страната. (Нови лист - 02/12/05; ХИНА, ХРТ - 01/12/05)
