Мисията на ОССЕ приветства призива на Загреб за завръщане на бежанците
13/06/2003
 
ЗАГРЕБ, Хърватска -- Ръководителят на мисията на ОССЕ Петер Семнеби каза в четвъртък (12 юни), че оценява високо призива на премиера Ивица Рачан за завръщане на всички бежанци в Хърватска. Призивът бе отправен след решението на правителството да окаже помощ за настаняването на завърналите се бежанци, които са притежавали жилищни права в районите, останали под хърватски контрол по време на въоръжения конфликт през 1991-1995 г. Според Семнеби поемането на твърд ангажимент от политическото ръководство е от съществено значение за насърчаване завръщането на бежанците. (Уебсайт на ОССЕ - 12/06/03)
