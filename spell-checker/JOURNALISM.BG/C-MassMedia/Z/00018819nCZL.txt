В Букурещ се откри Черноморски форум за диалог и партньорство
					05/06/2006
					 
						БУКУРЕЩ, Румъния -- Първата среща на високо равнище на Черноморския форум за диалог и партньорство започна в Букурещ в понеделник (5 юни). На нея присъстват президентите на Армения, Азербайджан, Грузия, Молдова и Украйна, външните министри на България, Гърция, Литва и Турция, както и редица международни представители, в т. ч. специалният координатор на пакта за стабилност Ерхард Бусек. Румънският външен министър Михай-Разван Унгуряну откри срещата, като заяви, че тя "представлява крачка напред в процеса на укрепване на един процъфтяващ и развит" регион. Той цитира и някои от общите цели на черноморските страни, като доброто управление, икономическия растеж и сигурността. (Ромпрес, Найн О'Клок, Адевърул - 05/06/06)
