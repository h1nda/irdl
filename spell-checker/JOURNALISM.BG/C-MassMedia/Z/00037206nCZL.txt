Гюл все още е против въвеждането на президентска система в Турция 
					27/01/2011
					 
						АНКАРА, Турция -- Президентът Абдула Гюл заяви в сряда (26 януари), че има резерви по отношение на възможното въвеждане на президентска система на управление в Турция. Промяната от парламентарна към президентска демокрация беше предложена неотдавна от министър-председателя Реджеп Тайип Ердоган като част от конституционната реформа. В миналото Гюл критикува тази идея, твърдейки, че тя може да се окаже твърде авторитарна и ще изисква цялостни промени в системата на контрол и баланс между властите. Въвеждането на петгодишен неподновяем президентски мандат ще му попречи да се кандидатира за преизбиране на поста. (Хюриет, Милиет - 26/01/11)
