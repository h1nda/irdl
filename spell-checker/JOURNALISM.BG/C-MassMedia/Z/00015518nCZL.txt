Правителството на БиХ нарежда на министерствата да започнат съгласуване на законопроектите за реформа в отбраната
					08/08/2005
					 
						САРАЕВО, Босна и Херцеговина (БиХ) -- Съветът на министрите на БиХ нареди в петък (5 август) на министерството на отбраната да започне да съгласува законопроектите за отбраната и службата във въоръжените сили на БиХ с министерствата на финансите и правосъдието и със законодателната служба на БиХ. Според заместник-министъра на отбраната Марина Пендеш правителствата на автономните области и Агенцията за държавните служители в БиХ също ще трябва да допринесат за изготвянето на законопроектите. Необходимо е пълно съгласуване, за да се гарантира приемането на двата важни закона от парламентите, добави Пендеш. Тя подчерта, че прилагането на законите ще бъде голяма крачка напред към членство в програмата на НАТО "Партньорство за мир". Законопроектите, утвърдени официално от Комисията за реформа в отбраната на БиХ през юли, предвиждат създаването на единна професионална армия и едно министерство на отбраната, издържани от държавния бюджет. (РТРС, НТВ Хаят - 05/08/05)
