Нови наводнения взеха пет жертви в Турция
					25/09/2009
					 
						АНКАРА, Турция -- Нова вълна от поройни дъждове и наводнения в четвъртък (24 септември) отне живота на петима души в североизточната провинция Артвин, близо до границата с Грузия и Армения. Още няколко други се водят за изчезнали. Спасителните операции в района, подкрепени от армията, продължават. По-рано този месец при силни наводнения, причинени от порои, 37 души загинаха в североизточната част на Истанбул и в провинция Текирдаг. (Тюркие, Заман - 25/09/09; Би Би Си, Анадолска информационна агенция, Синхуа - 24/09/09)
