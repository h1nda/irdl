Българският Върховен съд анулира продажбата на Булгартабак
18/12/2002
 
СОФИЯ, България -- Във вторник (17 декември), Върховният административен съд потвърди решението си да анулира приватизацията на държавния тютнев монополист Булгартабак. Съдиите наредиха също четиримата кандидати да представят нови и подобрени оферти. През октомври съдът отмени решението на правителството да продаде 80 процента от компанията на оглавявания от Дойче банк консорциум за 110 млн евро. Тримата отпаднали кандидати обжалваха продажбата на процедурни основания.
В други новини, управляващата в България партия Национално движение Симеон ІІ съобщи в парламента във вторник, че е готова да организира референдум за съдебните реформи. Предложението е в резултат на решението на Конституционния съд да отхвърли 44-те поправки към закона за съдебната власт. Президентът Георги Първанов изрази скептицизъм по отношение на референдума, поради големия брой включени въпроси. (АП, АФП, БТА, Медиапул, Seeurope.net, Дневник, News.bg - 17/12/02)
