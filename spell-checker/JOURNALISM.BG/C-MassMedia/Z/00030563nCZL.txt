Представители на Хърватия, Словения и ЕС ще се срещнат следващата седмица
					11/06/2009
					 
						ЗАГРЕБ, Хърватия -- Външния министър Гордан Яндрокович съобщи в сряда (10 юни), че представители на Хърватия, Словения и ЕС ще се срещнат отново следващата седмица, за да обсъдят дългогодишния граничен спор между двете страни. Според него блокирането на преговорите за присъединяване на Хърватия към ЕС от Словения е несправедливо и на това трябва да бъде сложен край веднага. Еврокомисарят по разширяването Оли Рен предложи да бъде създадена международна комисия, която да бъде арбитър при вземането на решение. Загреб даде своето съгласие, но Любляна има резерви. Спорът за морската граница забави хърватската кандидатура за членство в ЕС. (Весник, ХИНА, Явно, Дневник - 10/06/09)
