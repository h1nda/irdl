Британски съд ще излезе с решение за екстрадирането на Ганич на 27 юли
					15/07/2010
					 
						ЛОНДОН, Великобритания -- Лондонски съд ще реши на 27 юли дали бившият член на председателството на Босна и Херцеговина (БиХ) Еюп Ганич да бъде екстрадиран в Сърбия, съобщи в сряда (14 юли) белградската информационна агенция „Бета”. Заседанията по екстрадирането започнаха на 5 юли. Ганич беше арестуван на лондонското летище "Хийтроу" на 1 март въз основа на заповед за арест, издадена от Белград. Сърбия го издирва във връзка с нападението през май 1992 г. в Сараево срещу конвой на Югославската народна армия, при което загинаха повече от 40 войници. Ганич отрича обвиненията и твърди, че те са политически мотивирани. (Бета, Б92, Политика - 14/07/10)
