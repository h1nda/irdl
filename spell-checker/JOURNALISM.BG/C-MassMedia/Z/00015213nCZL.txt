Бомбен взрив рани 20 души в турски курорт
					11/07/2005
					 
						АНКАРА, Турция -- Малка бомба избухна в морски курорт в неделя (10 юли). Пострадаха 20 души, включително поне двама чужди туристи. Според полицията експлозивите са били поставени в пластмасова бутилка и захвърлени в контейнер за боклук на главния площад в Чешме, южно от Измир. Групировка, наричаща себе си "Ястреби за свобода на Кюрдистан", пое отговорността за нападението. Това е второто за годината нападение на групировката. През април полицейски служител загина и четирима души бяха ранени след взрив в егейския курортен град Кушадасъ. (Заман - 11/07/05; AП, AФП, ФT, Гардиън - 10/07/05)
