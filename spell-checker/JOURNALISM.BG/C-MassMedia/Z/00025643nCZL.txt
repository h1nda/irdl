Румънският премиер Търичану все още решава за номинациите за министри на правосъдието и на отбраната
					29/02/2008
					 
						БУКУРЕЩ, Румъния -- Премиерът Калин Попеску Търичану все още не взел решение кого да номира за постовете министър на правосъдието и министър на отбраната. Той посети Висшия съвет на магистратите в четвъртък (28 февруари) и призна, че му е необходимо повече време, след като Конституционният съд отсъди против него в спора му с президента Траян Бъсеску относно кандидата за министър на правосъдието. Според репортажи в медиите по-големият проблем е в това, че Теодор Мелескану, който временно изпълнява задълженията на министър на правосъдието и на отбраната, най-веротно ще откаже да напусне министерството на отбраната. Търичану не разполага с резервен кандидат, ако Мелескану откаже да заеме поста министър на правосъдието. Времето напредва, а отлагането на попълването на министерското място би могло да повлияе на мониторинговия доклад на ЕС за съдебната система това лято. (Зиарул Финанчиар, Котидианул - 29/02/08; Hotnews.ro - 28/02/08)
