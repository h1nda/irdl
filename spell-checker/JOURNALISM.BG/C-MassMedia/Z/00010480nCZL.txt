Албания ще сформира координационна група по сигурността за Олимпиадата
15/04/2004
 
ТИРАНА, Албания -- Министърът на обществения ред Игли Тоска заяви в сряда (14 април), че правителството ще учреди работна група, която да координира мерките за сигурност по време на Летните олимпийски игри в Атина. Изказването бе направено, след като Тоска се срещна с гръцкия си колега Георгиос Вулгаракис. Те разискваха съвместните усилия за осигуряване на по-голяма сигурност по границите по време на Игрите, както и на засилено сътрудничество срещу международния тероризъм, незаконния трафик и организираната престъпност. (ATA, Албанско радио - 14/04/04)
