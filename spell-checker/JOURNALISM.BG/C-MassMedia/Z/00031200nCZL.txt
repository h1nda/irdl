Бомбена заплаха забави полет от Атина
					07/08/2009
					 
						АТИНА, Гърция -- Самолет "Еърбъс А320", собственост на испанския нискобюджетен превозвач "Вуелинг", беше задържан за няколко часа в четвъртък (6 август) на летището в Атина след терористична заплаха. Самолетът със 155 души на борда трябваше да излети в 15,30 ч. и да кацне в Барселона в 18,00 ч. В крайна сметка той излетя в 19,00 ч. след щателно претърсване. Не беше открита бомба. "Вуелинг" се появи в медийните заглавия в сряда, когато на един от самолетите й се запали един от двигателите, докато рулираше по пистата за излитане за Париж. Осем души бяха ранени по време на евакуацията на самолета. (АФП, Ройтерс, ДПА - 07/08/09; Би Би Си -05/08/09)
