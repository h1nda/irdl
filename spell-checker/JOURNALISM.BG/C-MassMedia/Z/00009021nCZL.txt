ЕС ще финансира пет нови проекта в България
11/11/2003
 
СОФИЯ, България -- Европейската комисия (ЕК) одобри пет нови проекта в понеделник (10 ноември) на обща стойност 118,8 млн. евро. Петте проекта са за изграждането на регионален център за управление на отпадъците в Кърджали, както и за подобрение на водоснабдителните системи във Варна, Балчик, Смолян и Шумен.
Други новини: в понеделник Командващият постоянната военноморска група в Атлантика старши капитан Иботсън се срещна с командващия на дивизията от патрулиращи съдове капитан Спас Борисов във военноморската база Варна. Иботсън изрази задоволството си от напредъка на България при изпълнението на критериите за членство в НАТО. (Труд, Дневник, 24 часа - 11/11/03; БТА, БНТ, БНР - 10/11/03)
