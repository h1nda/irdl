Сърбия е домакин на кръгла маса за борбата с престъпността 
					18/06/2010
					 
						БЕЛГРАД, Сърбия -- В четвъртък (17 юни) в Белград президентът Борис Тадич откри кръгла маса за борбата с корупцията и организираната престъпност в Югоизточна Европа. Представяйки усилията на Сърбия, той подчерта, че никой не е защитен от изправяне пред съда, без оглед на политическа принадлежност, семейни връзки или социален статус. Той подчерта и ангажираността на страната с интеграцията в ЕС и желанието й да допринесе за регионалната и европейската стабилност. Министърът на правосъдието Снежана Малович добави, че ефикасната борба с организираната престъпност и корупцията изисква „промяна на манталитета” и създаване на „нова ценностна система”. На конференцията присъстваха държавни обвинители от Западните Балкани, представители на ОССЕ, на Службата на ООН за наркотиците и престъпността в Сърбия и служители на министерствата на правосъдието на Франция и Съединените щати. (ФоНет, Бета, Б92, Уебсайт на сръбското правителство - 17/06/10)
