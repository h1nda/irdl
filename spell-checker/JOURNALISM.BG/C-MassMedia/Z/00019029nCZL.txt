Бериша представи реформите пред Комисията по външни отношения на ЕП 
					23/06/2006
					 
						БРЮКСЕЛ, Белгия -- Албанският премиер Сали Бериша говори пред Комисията по външни отношения на Европейския парламент (EП) в четвъртък (22 юни) в Брюксел. Бериша запозна членовете на ЕП с процеса на реформи в страната, като се спря по-подробно върху борбата с организираната престъпност, нелегалния трафик и корупцията. 
						Премиерът помоли да се увеличи подкрепата на ЕС за подобряването на инфраструктурата и за изпълнението на проект "Транспортен коридор VIII", който според Бериша е от голямо значение за бъдещите икономически резултати. В Брюксел Бериша се срещна и с председателя на белгийския сенат, Ан-Мари Лизен. (Албейниън Нюз - 23/06/06)
