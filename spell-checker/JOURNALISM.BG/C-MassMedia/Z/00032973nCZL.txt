Испания заяви, че Гърция сама трябва да се оправя с финансите си
					08/01/2010
					 
						МАДРИД, Испания -- Настоящият председател на ЕС, Испания, заяви в четвъртък (7 януари), че Гърция не бива да очаква помощ от 27-членния блок, а трябва сама да се справя с финансовите си затруднения. Държавният секретар по европейските въпроси Диего Лопес Гаридо подчерта, че всяка страна отговаря за собствения си бюджет. В Атина представители на правителството заявиха, че експерти от Европейската комисия и Европейската централна банка, които в момента са на посещение в Гърция, са поискали от тях да представят по-конкретен тригодишен план за възстановяване на финансовата стабилност. Планът трябва да бъде представен до края на месеца. Профсъюзите предупреждават, че ще обявят стачки в началото на следващия месец, ако мерките са прекалено строги. (AФП, Юръпиън Войс, Ройтерс - 07/01/10)
