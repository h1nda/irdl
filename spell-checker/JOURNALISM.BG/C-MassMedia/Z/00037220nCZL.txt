ЕК ще съди Гърция за замърсяване на езеро, защитено от ЕС
					28/01/2011
					 
						БРЮКСЕЛ, Белгия -- Европейската комисия (ЕК) реши в четвъртък (27 януари) да съди Гърция в Европейския съд за замърсяване на езерото Коронея, международно призната мочурлива местност в Североизточна Гърция. То е част от европейската мрежа "Натура 2000" за защитени природни обекти и като такова е защитено от законите на ЕС. То е подложено на замърсяване и незаконно източване на вода за напояване, което е направило риболова и плуването невъзможни и е застрашило както флората, така и фауната в района, заяви Комисията. През 2004 г., след като хиляди птици бяха открити мъртви около езерото, ЕС се съгласи да предостави съфинансиране, за да помогне на Гърция да възстанови и защити мочурливите местности. ЕС поиска от Гърция в замяна на това да предприеме специфични мерки за спиране на незаконното източване на вода и на замърсяването, които Гърция не е изпълнила. (ДПA, Синхуа - 27/01/11)
