Словенската и хърватската полиция задържаха 380 кг кокаин
					10/06/2008
					 
						ЗАГРЕБ, Хърватия -- В понеделник (9 юни) словенската и хърватската полиция са конфискували контрабанден кокаин, който по оценки е на стойност около 5 млн. евро. Предназначеният за словенския пазар наркотик - смесен с неидентифицирана течност - е тежал общо 380 кг. Полицията в Загреб съобщи, че наркотиците идват от Колумбия. След откриването и конфискуването на подозрителната течност в пристанище Копер словенската полиция е уведомила своите хърватски колеги и е изпратила товара в Загреб. Хърватската полиция е арестувала двама души във връзка със случая. (АФП, ХРТ, Макфакс, Ютарни Лист - 09/06/08)
