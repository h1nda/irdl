Пет държави донори ще предоставят финансова подкрепа на съда и прокуратурата на БиХ
					05/02/2007
					 
						САРАЕВО, Босна и Херцеговина (БиХ) -- Пет страни донори - Великобритания, Холандия, Норвегия, Испания и Швеция, ще предоставят финансова помощ от около 11 млн. евро на съдилищата и прокуратурата на БиХ, обяви Министерството на правосъдието на БиХ. То съобщи в петък (2 февруари), че представителите на правителството и държавите са подписали меморандум в този смисъл. Средствата ще бъдат предназначени за отделите за военни престъпления, организирана престъпност, икономическа престъпност и корупция. (ПБС БиХ, РТРС, СРНА - 02/02/07)
