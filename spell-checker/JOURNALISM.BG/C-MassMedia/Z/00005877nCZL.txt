Хърватският премиер Рачан изпраща съболезнования на лидерите на САЩ и Израел
03/02/2003
 
ЗАГРЕБ, Хърватска -- Хърватският министър-председател Ивица Рачан изпрати в неделя (2 февруари) съболезнования до американския президент Джордж Буш и израелския премиер Ариел Шарон във връзка с трагедията с космическата совалка Колумбия. Хърватите скърбят за трагедията като за тяхна лична загуба и загуба за цялото прогресивно човечество, се казва в писмото.
Също в Хърватска, президентът Стипе Месич назначи генерала в оставка Имра Аготич за негов съветник по националната сигурност от 1 февруари, освобождавайки досега заемащия длъжността Желко Багич. Аготич беше съветник на президента по въпросите на отбраната и сигурността преди извършването на вътрешните промени в кабинета. (ХИНА - 03/02/03; 02/02/03)
