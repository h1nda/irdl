Бентлер каза, че в НАТО съществува безпокойство относно Северно Косово
					09/07/2010
					 
						ПРИЩИНА, Косово -- Командващият на КФОР Маркус Бентлер каза в четвъртък (8 юли), че в НАТО съществува безпокойство във връзка със ситуацията в Северно Косово. Той призова обществеността да се въздържа от насилие, а властите да открият виновниците за бомбения атентат по време на демонстрация в Митровица преди седмица, при който един човек загина, а други 11 бяха ранени. Атентатът стана по време на митинг срещу отварянето на офис на косовското правителство в доминирания от сърбите град. Бентлер каза, че мисията КФОР е била уведомена за плана на правителството да открие офис, но не е участвала в решението. "Ние не сме част от политическия процес," отбеляза той. 
						Междувременно премиерът Хашим Тачи призова Белград да се дистанцира от подклаждането на насилие в Косово. На заседание на правителството той каза, че Прищина няма да изостави усилията си за установяване на функциониращи съдилища и митническа агенция на север. Вътрешният министър Байрам Реджепи подчерта, че върховенството на закона и редът ще надделеят в Митровица "въпреки опитите на Белград да дестабилизира ситуацията". (Б92, ФоНет - 08/07/10)
