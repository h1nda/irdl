ПДП влезе в македонското правителство и получи министерски пост
					13/06/2007
					 
						СКОПИЕ, Македония -- Министър-председателят Никола Груевски и лидерът на Партията за демократичен просперитет (ПДП) Абдулади Вейсели официално обявиха във вторник (12 юни), че ПДП е влязла в правителството, след като й е бил предложен постът на министъра на местното самоуправление. Абдираман Мемети е бил назначен на поста, който бе освободен от Зоран Коняновски. В съвместно изявление Груевски и Вейсели заявиха, че ПДП е поела ангажимент да спазва принципите на правителствената програма. 
						Други новини от вторник -- Парламентът бе домакин на втората среща на комисиите по отбрана и сигурност на парламентите на страните от "Адриатическата харта" – Македония, Албания и Хърватия. Участниците подчертаха своя „взаимен интерес от укрепването на демократичните принципи и прозрачността”, когато се разглеждат въпроси, свързани с отбраната, сигурността и регионалната стабилност. (Вечер - 13/06/07; МИА, Макфакс, МРТ - 12/06/07)
