Министерството на финансите на САЩ включи в черен списък турски компании заради подкрепата им за иранската ракетостроителна индустрия 
					02/02/2011
					 
						ВАШИНГТОН, Съединени щати -- Във вторник (1 февруари) Министерството на финансите включи в черен списък две турски компании за предоставянето на материали и помощ на иранската индустрия за производство на балистични ракети. Според официалното изявление мрежата, оглавявана от иранския гражданин Милад Джафари и състояща се от шест души и пет компании, е съдействала за извършването на транзакции за над 7 милиона долара за иранската Организация на аерокосмическите индустрии (ОАИ), която контролира иранската ракетостроителна индустрия. Транзакциите за доставката на метални изделия, включително стомана и алуминиеви сплави за подразделенията на ОАИ, са били извършени в периода 2007-2008 г., заяви финансовото министерство. Двете турски компании - „Маджпар Макина” и „Степ АС” - са доставяли материална, технологична и друга помощ на подразделенията на ОАИ. (Хюриет, Ройтерс, АФП - 01/02/11)
