Високопоставен турски полицейски служител бе арестуван за връзки с наркотрафиканти
					27/09/2009
					 
						АНКАРА, Турция -- Емин Арслан, заместник-директор на генералната дирекция по сигурността, който оглавява отдела за борба срещу трафика на наркотици почти седем години, бе арестуван в Истанбул по обвинения в корупция и връзки с наркотрафиканти, съобщиха местните медии в петък (25 септември). Арслан е заподозрян в покровителстване на наркобарон, който бе арестуван при акция миналия месец. Арслан бе отстранен от длъжност, но отрече всички обвинения. (Aнадолска информационна агенция, Хабертук, AП - 25/09/09)
