Прищина и Белград ще общуват като отделни държави, заявява Косово
					07/07/2008
					 
						ПРИЩИНА, Косово -- Всякакъв бъдещ диалог между Прищина и Белград ще се осъществява на междудържавно ниво, подчерта отново косовското правителство в неделя (6 юли). "Нито ЮНМИК, нито Сърбия имат думата за Косово - само неговите граждани," каза вицепремиерът Хайредин Кучи. Коментарът на Кучи предшества посещението на ръководителя на ЮНМИК Ламберто Заниер в Севрно Косово и Белград. Очаква се Заниер да посети Белград тази седмица, за да разговаря за преструктурирането на ЮНМИК. 
						Други новини -- Няма да има дуализъм между ЮЛЕКС и ЮНМИК в Косово, заяви в неделя Кристина Галах, говорителка на върховния представител на ЕС по въпросите на сигурността Хавиер Солана. Отговорностите на ЮЛЕКС ще станат очевидни при пълното й разполагане, а отговорните за политиката лица ще координират мисиите въз основа на предложението на генералния секретар на ООН Бан Ки Мун, каза тя. (Епока е ре, Експрес, Лайм, Коха Диторе, Зери - 07/07/08; ФоНет - 06/07/08)
