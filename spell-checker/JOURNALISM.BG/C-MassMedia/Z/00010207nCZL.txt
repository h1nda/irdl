България ратифицира договора за Северноатлантическия пакт
19/03/2004
 
СОФИЯ, България -- В четвъртък (18 март) парламентът гласува за ратифициране на присъединяването на страната към НАТО през април. Само четирима законодатели от 240-местния парламент гласуваха против решението. В обръщение към Народното събрание президентът Георги Първанов заяви, че членството на България в НАТО ще спомогне за "укрепване на трансатлантическите отношения и за изграждане на разбирателство между Европа и Съединените щати." Премиерът Симеон Сакскобургготски каза, че присъединяването към НАТО "ще означава стабилност и по-голямо благоденствие в тези несигурни времена." България, заедно с още шест държави, ще стане официално член на НАТО на специална церемония на 2 април. (AФП, БTA, БГНЮЗ, бТВ, БНТ, БНР, Дневник, Медиапул - 18/03/04)
