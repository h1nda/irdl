Европейците критикуват изказването на Ширак за Източна Европа
19/02/2003
 
СОФИЯ, България -- Във вторник (18 февруари) говорителят на българското външно министерство заяви, че критиките на Жак Ширак към източноевропейските страни за подкрепата на позицията на САЩ за Ирак "издават известна доза безпокойство" по отношение на българската позиция към Съвета за сигурност на ООН. Той предупреди, че такива изявления могат да навредят на единомислието на международната общност за Ирак. Румънският премиер Адриан Настасе предпочете да отмине критицизма. "Всеки път, когато имам разногласия с жена си, се карам на синовете си. Очевидно проблемът на г-н Ширак са американците, а не България и Румъния", заяви той. Британският премиер Тони Блеър защити страните, подписали декларацията в подкрепа на САЩ. "Надявам се никой не смята, че те няма да бъдат третирани като пълноправни членове на ЕС и няма да имат право да изразяват собствените си възгледи", заяви Блеър. Във вторник говорителят на Европейската комисия по разширяването Жан-Кристоф Филори също застъпи неговото становище. (Ромпрес, АКТ Медиа, Девет часа - 19/03/02; АП, АФП, СиЕнЕн, Ройтерс, Радио НЕТ, БТА, БТВ, Медиапул - 18/02/03)
