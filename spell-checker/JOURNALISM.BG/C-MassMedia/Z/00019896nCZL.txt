Социологическо проучване сочи, че по-голямата част от сърбите искат Косово да остане част от Сърбия, но са песимистично настроени
					11/09/2006
					 
						БЕЛГРАД, Сърбия -- Ново социологическо проучване на агенция "Фактор Плюс" сочи, че повечето сърби искат Косово да остане част от Сърбия, но са песимистично настроени за вероятността това да се случи. Според реултатите, публикувани в събота (9 септември), 65,3 % от отговорилите искат Косово да остане в границите на Сърбия, 22,7 % подкрепят отделянето на провинцията, а 12 % изразяват подкрепа за независимостта на Косово. Едва 23,3 % обаче вярват, че Косово наистина ще остане в рамките на Сърбия, а почти половината -- 46,5 % -- смятат, че независимостта е по-вероятният сценарий. 
						В понеделник Контактната група за Косово трябваше да започне двудневна среща в София за обсъждане на бъдещето на провинцията. Основна тема на разискванията са досегашните резултати от преките преговори между Белград и Прищина, както и стъпките, които трябва да бъдат предприети през идните месеци. (Дарик, Данас - 11/09/06; РТС - 10/09/06; Танюг, Политика - 09/09/06)
