ЕС започва официална процедура за оценка на Хърватска
15/04/2003
 
ЗАГРЕБ, Хърватска -- Съветът на министрите на ЕС упълномощи в понеделник (14 април) Европейската комисия да направи оценка на кандидатурата на Хърватска за членство в Съюза. Окончателното решение за започване на присъединителни преговори с Хърватска се очаква в началото на следващата година.
Междувременно окръжният прокурор на Загреб, Крунослав Канюга, подаде в понеделник оставка в резултат на отправените към него обвинения от главния прокурор Младен Баич. Канюга отрече съобщенията в пресата, че е свързан с подслушването на заподозрени престъпници, но заяви, че няма да остане на поста си заради липсата на доверие. (Ютарний Лист - 15/04/03; ХИНА - 14/04/03)
