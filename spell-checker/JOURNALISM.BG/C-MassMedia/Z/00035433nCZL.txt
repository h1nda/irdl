Косовският премиер Тачи каза, че идва краят на контролираната независимост
					26/07/2010
					 
						ПРИЩИНА, Косово -- Премиерът Хашим Тачи каза в неделя (25 юли), че контролираната независимост на Косово наближава своя край, и призова международното присъствие да премине към поддържаща роля. На връщане от посещение в Съединените щати той добави, че международното гражданско присъствие ще остане в Косово заедно с подходящи по численост сили на КФОР. Относно евентуалните преговори с Белград Тачи отново подчерта, че макар че ще има сътрудничество между съседките, няма да има диалог относно вътрешните работи на Косово. По време на посещението си във Вашингтон Тачи се срещна с вицепрезидента Джо Байдън и с представители на Държавния департамент, както и на Световната банка и МВФ. (Кохавижън, Клан Косова, РТК - 25/07/10)
