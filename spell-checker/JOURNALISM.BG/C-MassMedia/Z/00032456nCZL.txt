Белградската полиция арестува заподозрян за убийството на футболен запалянко
					22/11/2009
					 
						БЕЛГРАД, Сърбия -- Полицията арестува в петък (20 ноември) още един заподозрян за убийството на френския футболен запалянко в Белград преди два месеца. Заподозреният, идентифициран като Деян С., 39-годишен, е 11-тият задържан във връзка с инцидента. Брис Татон, 28-годишен, фен на френския футболен клуб "Тулуз" почина в болница на 28 септември, след като бе нападнат от фенове на противниковия тим "Партизан Белград" преди мача между двата отбора. Смъртта му предизвика вълна от протести в Сърбия срещу насилието. (Б92, AП, Блиц, Бета - 20/11/09)
