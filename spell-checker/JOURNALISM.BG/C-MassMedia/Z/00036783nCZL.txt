Косовското правителство призова сърбите да участват в преброяването 
					18/11/2010
					 
						ПРИЩИНА, Косово -- Приключващия мандата си министър на публичната администрация Едита Тахири призова косовските сърби да участват в преброяването на населението, насрочено за април 2011 г. На неформална среща в сряда (17 ноември) с неправителствени организации и представители на гражданското общество за обсъждане на преброяването Тахири каза, че сръбската общност трябва да е част от него, тъй като това не е политически въпрос. Ръководителят на отдел „Операции” в Службата за връзка на Европейската комисия, Кяртан Бьорнсон, обеща, че преброяването на населението ще бъде проведено в съответствие с международните стандарти. Последното преброяване беше извършено преди 30 години. (Коха Диторе, Косова Сот, Зери - 18/11/10; Кохавижън, РТК, Клан Косова - 17/11/10)
