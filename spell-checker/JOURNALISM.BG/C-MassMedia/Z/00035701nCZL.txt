Палестинец нахлу в турското посолство в Израел
					18/08/2010
					 
						TEЛ AВИВ, Израел -- Палестинец нахлу в турското посолство в Тел Авив късно във вторник (17 август) в опит да потърси политическо убежище. Мъжът, идентифициран като Надим Иняз от Западния бряг, взе двама заложници, които по-късно бяха освободени. Според израелското Външно министерство Иняз е нахлул в посолството на Обединеното краство в Тел Авив през 2006 г. с подобни искания. Министърът на външните работи на Турция Ахмед Давутоглу заяви, че мъжът е носил нож, туба с петрол и пистолет играчка, когато е нахлул в сградата. Охраната е стреляла и го е ранила, преди той да се оттегли на горния етаж и да освободи заложниците, за които се смята, че са генералният консул и съпругата му. Нападателят, който по-късно бе арестуван и закаран в болница, има психично заболяване. Той твърди, че е работил за израелското разузнаване и че е бил преследван. (Хюриет, Mилиет, Сабах, Заман - 18/08/10; Би Би Си, Си Ен Ен, AП, Гласът на Америка - 17/08/10)
