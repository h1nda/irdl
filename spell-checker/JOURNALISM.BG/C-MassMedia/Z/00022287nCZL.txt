Райс потвърди подкрепата на САЩ за Македония и призова за продължаване на свързаните с НАТО реформи 
					19/04/2007
					 
						СКОПИЕ, Македония – В писмо до своя колега Антонио Милошоски държавният секретар на САЩ Кондолиза Райс потвърди отново подкрепата на своята страна за Македония. Според изявление от сряда (18 април) Райс го е уверила, че Вашингтон подкрепя усилията на Македония за решаване на така наречения спор за името с Гърция, както и настоящата македонска кандидатура за членство в НАТО. Тя е подчертала необходимостта от политически диалог за изпълнение на оставащите критерии за членство. 
						Междувременно в сряда македонското правителство е подписало меморандум с представители на USAID, предвиждащ финансова помощ на стойност до 15 млн. долара за ремонт на начални училища. Петгодишният проект ще обхване 100 учебни заведения в цяла Македония. (Вечер - 19/04/07; Макфакс - 18/04/07)
