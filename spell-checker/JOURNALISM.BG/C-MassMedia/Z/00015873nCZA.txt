Следващото разширяване на НАТО едва ли може да се очаква преди 2008 г.
		09/09/2005
		Според Съединените щати новата вълна на разширяване на НАТО ще се забави поне до 2008 г., за да се даде време на страните-кандидатки Албания, Хърватия и Македония да се подготвят напълно за членството и за да може Алиансът да се съсредоточи върху своето трансформиране.
		(АП, АФП - 08/09/05; Ройтерс - 07/09/05)
 
		 
			
”Не смятаме, че е време за ново разширяване на НАТО през тази или през следващата година. Не смятаме, че заинтересованите страни-кандидатки са готови за това,” заяви Курт Волкър, главен заместник-помощник на американския държавния секретар по европейски и евроазиатски въпроси. [Архив]
			Малка е вероятността НАТО да приеме нови членове преди 2008 г., заяви в четвъртък (8 септември) високопоставен американски дипломат. "
			Не смятаме, че заинтересованите страни-кандидатки са вече готови," заяви Курт Волкър, главен заместник-помощник на американския държавен секретар, след разговорите в главната квартира на НАТО в Брюксел. "Ако трябваше да се опитваме да постигнем консенсус в НАТО за изпращането на покани до тези страни през тази или през следващата година, няма никаква гаранция, че те ще се справят. Имат все още много работа." 
			Съединените щати предложиха срещата на върха на НАТО през 2006 г. да се съсредоточи върху трансформирането на блока от 26 страни в политически орган за глобална сигурност, който да може да се справи с новите предизвикателства и заплахи, а въпросът за разширяването да бъде обсъден на срещата на върху през 2008 г. 
			 Тогава Алиансът ще може да връчи покани за членство не само на трите балкански страни, но и на бивши съветски републики като Украйна, както и на някои страни от Близкия изток и Северна Африка, предаде АП. 
			Няколко страни-кандидатки, включително Албания, Хърватия и Македония, са се надявали да получат покани за членство преди края на 2006 г. Признавайки, че вероятното отлагане може да предизвика разочарование, Волкър посочи, че в крайна сметка то може да увеличи шансовете им. 
			"Като им осигурим повече време, за да се представят по-добре, смятаме, че те ще бъдат много по-силни кандидати," заяви той в четвъртък. "Макар и да бъде разочарование за тях, това не е толкова решение, колкото преценка за състоянието на нещата и за реалните постижения." 
			Албания, Хърватия и Македония вече са дали ход "на плановете си за членство" в НАТО. Според тези планове, кандидатурите им за членство зависят от способността им да изпълнят задълженията си по отношение на реформата и демократизацията на отбраната. 
			Така на 3 юли, парламентарните избори в Албания се смятаха за основен тест за придържането на страната към демократичните стандарти. Тъй като изборите бяха "конкуренти и гласоподавателите разполагаха с различна информация", ОССЕ заяви в изявление от 4 юли, че "Албания само частично е изпълнила международните задължения и стандарти за провеждане на демократични избори". 
			По подобен начин съобщения за нарушения в местните избори, проведени през март в Македония, не допринесоха в полза на перспективите на страната за членство в ЕС и НАТО. И двете организации настояват Скопие да гарантира, че нарушения, като откраднати бюлетини и заплахи, да не се случват бъдещи избори. 
			Решаващо условие за аспирациите на Хърватия за членство в ЕС и НАТО е безрезервното й сътрудничество с трибунала на ООН за военни престъпления и по-специално арестуването и предаването на запасния генерал Анте Готовина, един от тримата най-търсени обвинени от международния съд.
