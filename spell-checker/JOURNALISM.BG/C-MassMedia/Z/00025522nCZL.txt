Министрите на отбраната от "Адриатическата харта" посетиха Вашингтон
					19/02/2008
					 
						ВАШИНГТОН, Съединени щати -- Министрите на отбраната на страните от групата на "Адриатическата харта" посетиха Вашингтон във вторник (19 февруари) за среща с министъра на отбраната на САЩ Робърт Гейтс. Македонският министър на отбраната Лазар Еленовски, неговият албански колега Фатмир Медиу и хърватският Бранко Вукелич ще обменят виждания във връзка с подготовката на срещата на върха на НАТО през април в Букурещ. Очаква се те да излязат с общо изявление във връзка с успешното сътрудничество в рамките на хартата САЩ-Адриатика. Дневният ред се очаква да включва и въпроси за реформите в армиите, които са предварително условие за членство в НАТО, общите военни учения и участието в международната мисия за поддържане на сигурността в Афганистан. (Макфакс, МИА - 19/02/08)
