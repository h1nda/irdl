Журналисти твърдят, че кметът на Подгорица ги е нападнал
					07/08/2009
					 
						ПОДГОРИЦА, Черна гора -- Двама журналисти от излизащия в Подгорица всекидневник "Виести" заявиха в четвъртък (6 август), че са били нападнати от кмета Миомир Мугоша и неговия син Милян, докато са работили по репортаж, свързан с обвинения срещу кмета за злоупотреба с власт. Инцидентът е станал малко преди полунощ в сряда пред бар, собственост на сина на Мугоша. По време на спречкването според съобщенията Милян Мугоша е нападнал заместник главния редактор Михайло Йовович, който е получил нараняване на ухото, изискващо хирургическа намеса. Йовович и фотографът Борис Пейович са подали жалби срещу сина на кмета. Кметът заяви, че той и синът му са действали при самоотбрана, след като са били нападнати. Той заяви също така, че се е намирал под наблюдение в продължение на няколко дена. (Виести, РТЧГ, Танюг, Б92, РТС, АП - 06/08/09)
