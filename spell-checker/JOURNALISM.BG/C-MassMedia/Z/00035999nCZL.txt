Прокуратурата в БиХ разследва заподозрени уахабити 
					13/09/2010
					 
						САРАЕВО, Босна и Херцеговина (БиХ) -- Прокуратурата разследва няколко души от Бугойно, Сараево и Горня Маоча по подозрение във връзки с ухабитското движение, каза пред „Глас Сръпске” говорителят на прокуратурата Борис Грубешич в понеделник (13 септември). Те са заподозрени в тероризъм и трафик на хора. Според Грубешич в момента се води разследване и срещу няколко души арестувани, в началото на тази година в Горня Маоча, близо до Сребреница, за незаконно притежание на оръжие. „Глас Сръпске” цитира източници, според които след като заподозрените са били освободени от ареста, те са избягали от БиХ, като някои от тях са се отправили към Косово. (РТРС, Глас Сръпске - 13/09/10)
