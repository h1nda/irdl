Рен каза, че ЕК е против референдум за името на Македония
					23/10/2009
					 
						БРЮКСЕЛ, Белгия -- Европейската комисия (ЕК) не подкрепя провеждането на референдум за името на Македония, каза в четвъртък (22 октомври) еврокомисарят по разширяването Оли Рен. Той присъства на дискусия за разширяването на ЕС в Брюксел заедно с македонския вицепремиер Васко Наумовски. Рен предупреди, че провеждането на референдум по сложни проблеми, свързани с разширяването на ЕС, е като "кутията на Пандора". 
						Междувременно представителят на ЕС в Скопие, Ерван Фуере, и шведският посланик Ларс Фреден призоваха в четвъртък Македония да даде тласък на преговорите си с Гърция по дългогодишния спор за името преди следващата среща на Съвета на ЕС през декември. Тогава се очаква да бъде взето решение за започване на преговори за членство със Скопие. (A1, Сител, МИА, Макфакс - 22/10/09)
