Председателят на канадския Сенат посети Загреб и подкрепи реформите в страната
					29/08/2006
					 
						ЗАГРЕБ, Хърватия -- Председателят на парламента Владимир Шекс се срещна с председателя на канадския Сенат Ноел Кинсела в понеделник (28 август) в Загреб -- първата среща на парламентарно ниво след установяването на дипломатически отношения между двете страни през 1993 г. Кинсела изрази подкрепата на страната си за усилията на Хърватия за провеждане на реформи и демократизация и обеща помощта на Канада по пътя на страната към евроатлантическа интеграция. Той се срещна също с президента Стипе Месич и с премиера Иво Санадер, с които разговаря за възможни промени във визовия режим. 
						Също в понеделник финансовият министър Иван Шукер подписа меморандуми за разбирателство с Европейската комисия, които ще позволят на Хърватия да се присъедини към две програми на ЕС: "Митници 2007" и "Фискалис 2003-2007". Тяхната цел е да се подобри ефективността на данъчната и митническата администрация. (Весник - 29/08/06; ХИНА - 28/08/06)
