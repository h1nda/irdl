Сърбия ще върне посланиците си в страните от ЕС, които признаха Косово
					25/07/2008
					 
						БЕЛГРАД, Сърбия -- В чевъртък (24 юли) правителството реши да върне своите посланици, които бяха отзовани от страните, членки на ЕС, които признаха Косово. Сега страната ще възстанови представителството си на ниво посланици във всички държави от ЕС освен Полша и Дания, в които страната трябва да назначи нови посланици. Външният министър Вук Йеремич каза, че връщането на посланиците ще помогне на усилията на Сърбия за присъединяване към ЕС. Опозиционните партии отхвърлиха тази стъпка. "Очевидно е, че от ден на ден правителството продължава да се поддава на натиска на ЕС и че не следва политика в интерес на Сърбия", заяви говорителят на Демократическата партия на Сърбия Андрея Младенович. (Б92, ФоНет, Бета, Танюг, Макфас, АП, АФП - 24/07/08)
