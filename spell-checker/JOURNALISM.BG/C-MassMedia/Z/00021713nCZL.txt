Международният съд на ООН взе решение по делото срещу Сърбия за геноцид
					26/02/2007
					 
						ХАГА, Холандия -- Съдът на ООН от най-висша инстанция реши в понеделник (26 февруари), че макар и Сърбия да не е използвала своето несъмнено влияние сред босненските сърби, за да предотврати геноцида срещу босненските мюсюлмани в Сребреница, тя не носи пряка отговорност за геноцид или съучастничество в геноцид в Босна и Херцеговина по време на конфликта от 1992-1995 г. В многословното си решение Международният съд посочва, че лидерите на Сърбия "е трябвало да положат максимални усилия в рамките на своите правомощия, за да се опитат да предотвратят зараждащите се трагични събития" в анклава на ООН, за чиито мащаби "е можело да се предполага". Сараево бе обвинило Белград, че е преследвал политика на геноцид на негова територия. Сърбия отрече всякаква отговорност, като заяви, че не е имало никакъв план за избиване на босненци. Това е първото дело, в което цяла една държава бе обвинена в геноцид. (Б92, Бета, AП, AФП, Ройтерс - 26/02/07)
