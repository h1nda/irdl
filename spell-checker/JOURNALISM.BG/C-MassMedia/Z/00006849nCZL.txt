Гърция лобира за приобщаване на балканските държави към ЕС
07/05/2003
 
АТИНА, Гърция -- Министърът по европейските въпроси Тасос Йаницис каза във вторник (6 май), че неговото правителство разработва пътна карта за приемане на балканските държави в ЕС. Плановете за присъединяване, които са известни на широката общественост като "пътни карти" , очертават мерките и реформите, които страните-кандидати трябва да предприемат, ако искат да влязат в Съюза. България и Румъния са получили подобни пътни карти по време на Срещата на ЕС на високо равнище в Копенхаген миналия декември. Очаква се те да бъдат приети през 2007 година. След срещата със своя хърватски колега Иван Симонович Йаницис заяви пред репортери, че е твърде рано да се каже дали Хърватия би могла да настигне другите две държави и да се присъедини към ЕС през 2007 година. (АФП - 06/05/03)
