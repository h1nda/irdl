Американски представител посети Кипър в навечерието на важни разговори в Женева
					21/01/2011
					 
						НИКОЗИЯ, Кипър -- Помощник държавният секретар на САЩ за Европа и Евразия, Филип Гордън, заяви в четвъртък (20 януари), че статуквото на разделения остров е продължило твърде дълго и че всички са губещи от неговото продължаване. При посещение в Никозия той се срещна с лидерите на гръцката и турската кипърска общност. Президентът Деметрис Христофиас и кипърския турски лидер Дервиш Ероглу трябва да се срещнат следващата седмица в Женева с генералния секретар на ООН Бан Ки Мун, за да го запознаят с напредъка в процеса на преговорите и да вземат решение за следващите стъпки. Гордън каза, че двете страни не са на прага на споразумение, но че все още има надежда. (Сайпръс Мейл - 21/01/11; Ройтерс, Кипърска информационна агенция, Заман - 20/01/11)
