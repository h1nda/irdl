Кабинетът на Сърбия-Черна гора ще бъде обявен в понеделник
16/03/2003
 
БЕЛГРАД, Сърбия-Черна гора -- Новият парламент ще заседава в понеделник (17 март), за да обсъди състава на министерския съвет, съобщи Драголюб Мичунович, председател на законодателния орган. По време на заседанието, президентът на Сърбия-Черна гора Светозар Марович, който е и министър-председател, ще представи избора си за членове на кабинета. Сесията на парламента беше насрочена за миналия четвъртък, но бе отложена поради убийството на сръбския премиер Зоран Джинджич. (Танюг, БиБиСи - 14/03/03)
