Тирана ще построи музей на религията 
					18/11/2010
					 
						ТИРАНА, Албания -- Градският съвет иска да построи музей на религиозната толерантност в Тирана, който да документира историята на религиите в страната. Идеята беше представена в сряда (17 ноември) от кмета Еди Рама и група научни работници, историци и представители на религиозните общности. „Това е музей, от който Тирана се нуждае. Един липсващ музей”, каза Рама и обясни, че Градският съвет ще бъде инициатор и посредник в дълъг процес, по време на който експерти ще представят своите идеи. Самата сграда ще бъде разположена в центъра на Тирана, обградена от православния катедрален храм, католическата катедрала и бъдеща джамия. (Топ Нюз, Balkan Web, Топ Ченъл, Ора Нюз - 17/11/10)
