Хърватският кабинет връчи отговора си на предложението на Рен
					21/04/2009
					 
						ЗАГРЕБ, Хърватия -- Външният министър Гордан Яндрокович обяви в понеделник (20 април), че Хърватия е връчила своя отговор на предложението на еврокомисаря по разширяването Оли Рен за решаване на граничния конфликт на страната със Словения. В миналото Загреб настояваше спорът да се разглежда отделно от нейния процес на евроинтеграция. Предложението на Рен, направено миналия месец, според съобщенията включва създаването на специална арбитражна комисия, която да се състои от представители на Европейската комисия и по един представител от Хърватия и Словения. Позицията на Хърватия ще бъде обсъдена в сряда, когато Рен ще се срещне отново с хърватския и словенския външен министър. (ХИНА, Пословни Дневник, 24 Сата, ХРТ - 20/04/09)
