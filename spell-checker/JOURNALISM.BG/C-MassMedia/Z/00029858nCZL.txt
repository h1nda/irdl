Между жертвите на земетресението в Италия има албанци
					07/04/2009
					 
						Тирана, Албания -- По данни на албанското посолство в Рим сред жертвите на земетресението, което разтърси Централна Италия рано в понеделник (6 април), има и едно четиригодишно албанско момче. Сред жертвите са и четирима граждани на Македония от албански етнически произход. Албанските лидери изпратиха съболезнования на близките на загиналите в Италия. Министър-председателят Сали Бериша одобри също финансова помощ за останалите без дом семейства в засегнатите от земетресението райони. Най-малко 207 души загинаха при земетресението с магнитуд 6,3 по скалата на Рихтер, което изравни със земята цели градове в района на Акуила, на около 95 км от Рим. Властите съобщиха, че 1500 души са били ранени, а 17 000 са останали без дом. (Шекули, Газета Шкиптаре - 07/04/09; Топ Чанъл, Balkan Web, Клан - 06/04/09)
