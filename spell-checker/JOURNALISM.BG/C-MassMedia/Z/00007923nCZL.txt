СФОР ще наблюдават търга за продажба на сръбски оръжия
10/08/2003
 
САРАЕВО, Босна и Херцеговина (БиХ) -- СФОР съобщиха в събота (9 август), че ще наблюдават отблизо масовия търг на излишни оръжия и оборудване в Република Сръбска. Армията на сръбската общност планира да продаде 105 танка, 42048 пехотни оръжия, 98 артилерийски принадлежности, 68 оръжия за въздушна отбрана, 21 противовъздушни ракети, над 1 млн. части за мини и повече от 13 млн. патрона и артилерийски снаряди. "СФОР ще следи всяко движение или износ на тези оръжия", се казва в заявление на СФОР. Само лицензирани търговци на оръжия, проверени от СФОР, ще могат да участват в търга. Всичко, което остане до края на годината ще бъде унищожено, заявиха от босненско-сръбското министерство на отбраната. (AФП - 09/08/03)
