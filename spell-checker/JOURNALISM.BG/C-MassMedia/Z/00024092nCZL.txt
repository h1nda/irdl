ЕС приветства напредъка на Албания и посочи, че предстои още много работа
					03/10/2007
					 
						ТИРАНА, Албания -- Във вторник (2 октомври) еврокомисарят по образованието, обучението, културата и младежта Ян Фигел завърши двудневната си визита в Тирана. Той каза, че Албания е постигнала напредък по своя път към ЕС, но остава още много работа. "От Албания зависи да си подготви добре основната домашна работа, тъй като това е вашата собствена страна и ние можем само да ви подкрепяме по целия път", каза Фигел. Той добави, че Албания е по-близо до ЕС, отколкото беше само преди една или две години, което се потвърждава от подписването на Споразумение за стабилизация и асоцииране (ССА).
						Междувременно лидерът на Социалистическата партия Еди Рама отпътува във вторник за Брюксел в опит за укрепване на перспективите за ратифициране на ССА, което бе подписано през юни 2006 г., но все още предстои да бъде ратифицирано от редица страни, членки на ЕС. Рама ще проведе разговори с представители на Европейския парламент и с международни експерти по държавна политика. (Шекули, Шкип, Коха Йоне, Газета Шкиптаре - 03/10/07; Balkanweb, Топ-Ченъл, БМРР - 02/10/07)
