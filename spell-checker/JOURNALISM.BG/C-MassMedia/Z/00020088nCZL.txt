Македонският премиер призовава за мерки за изграждане на доверие
					27/09/2006
					 
						СКОПИЕ, Македония -- Премиерът Никола Груевски предложи във вторник (26 септември) страната да прекрати популистката риторика и да се съсредоточи върху мерките за изграждане на доверие. В изявление пред конференция, озаглавена "Охридското рамково споразумение: пет години по-късно", Груевски призова за широк политически консенсус по основните цели на страната - европейска интеграция, по-добри междуетнически отношения и икономически растеж.
						Други новини -- Във вторник парламентарна комисия одобри законопроекта за полицията и го внесе в дневния ред на парламента за петък. Мярката е ключ към евентуалното присъединяване към ЕС. (Вечер, Дневник - 27/09/06; MИA, Макфакс, A1 TВ - 26/09/06)
