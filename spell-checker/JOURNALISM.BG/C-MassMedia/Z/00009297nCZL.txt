Прокурорите искат 55 доживотни присъди за терористите от "17 ноември"
11/12/2003
 
АТИНА, Гърция -- В сряда (10 декември) прокурорите по процеса срещу петнадесетте члена на терористичната групировка "17 ноември" поискаха от съда да наложи общо 55 доживотни присъди и 11 000 години затвор на извършителите на 23 убийства за период от над 20 години. За лидера на групировката, Александрос Йотопулос, бяха поискани 21 доживотни присъди и 2 440 години затвор. Смята се, че той е организаторът на 19 убийства от 1983 г. насам. Главният прокурор Христос Ламбру поиска също 13 доживотни присъди и 2 446 години затвор за Димитрис Куфонтинас, който беше осъден за убийството на британския военен аташе Стивън Сoндърс през юни 2000 г. Прокурорите помолиха за снизхождение за четирима от подсъдимите, чиито показания са били важни за водения от правителството процес. Очаква се съдът да произнесе присъдите следващата седмица. (АФП - 10/12/03)
