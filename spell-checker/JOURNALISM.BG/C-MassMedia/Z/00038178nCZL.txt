Представителят на ЕС Санино е на посещение в Тирана за обсъждане на интеграционния процес 
					14/04/2011
					
						ТИРАНА, Албания -- В сряда (13 април) заместник генералният директор на ЕС за външните отношения Стефано Санино започна двудневно посещение в Тирана за обсъждане на напредъка в европейската интеграция на страната. Санино взе участие в заседание на парламентарната комисия по евроинтеграция, където беше представен правителственият план за действие, имащ за цел постигането на 12-те цели, поставени от Европейската комисия. Крайната цел е изпълнението на тези цели и получаването на статут на страна, кандидатка за членство в ЕС. В четвъртък Санино ще се срещне с лидерите на политически партии и институции, включително с наблюдателите на ОССЕ за местните избори на 8 май. (Лаймифундит, Топ Ченъл, Нюз 24 - 13/04/11)
