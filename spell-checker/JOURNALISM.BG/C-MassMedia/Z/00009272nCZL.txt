България и Румъния вероятно ще бъдат обявени за част от разширяването на ЕС
09/12/2003
 
БРЮКСЕЛ, Белгия -- Външните министри на 15 държави-членки на ЕС и десетте кандидатки от "първата вълна" приеха проектодокумент в понеделник (8 декември), в който се казва, че България и Румъния трябва да бъдат обявени за част от разширяването на ЕС. Документът вероятно ще бъде обсъден по време на Европейския Съвет в Брюксел в края на седмицата. В текста се посочва, че двете държави са отбелязали осезаем прогрес в процеса на интеграция и могат успешно да завършат своите преговори за присъединяване през 2004 г., както и да подпишат Договора за присъединяване през 2005 г. Външните министри на България, Румъния и Турция присъстваха на Междуправителствената конференция на ЕС като наблюдатели. (Труд, 24 часа - 09/12/03; БНТ, БТА - 08/12/03)
