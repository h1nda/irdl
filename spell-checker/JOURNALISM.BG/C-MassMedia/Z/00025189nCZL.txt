България и Русия укрепиха сътрудничеството си в областта на енергетиката
					20/01/2008
					 
						СОФИЯ, България -- Официални представители на Русия и България подписаха няколко енергийни споразумения по време на посещението на президента Владимир Путин в балканската страна в петък (18 януари). Едното споразумение е за построяването от Русия на втора атомна електроцентрала в България в Белене за 4 милиарда евро. Двете страни също финализираха споразумение за изграждането на нефтопровод между черноморското пристанище в Бургас и Александруполис на Егейско море, което ще подобри доставките на руски и каспийски нефт за средиземноморския пазар. Освен това България и Русия постигнаха и споразумение за постояването на нов газопровод "Южен поток". Дългият близо 1000 км газопровод ще минава през Черно море до България и ще се разклонява в няколко посоки. 
						Опозиционните партии в България силно се противопоставиха на споразуменията с аргументите, че те засилват зависимостта на страната от руската енергетика. Те също обвиниха правителството, че подкопава усилията на ЕС да разнообрази енергийните доставки. (Tруд, 24 часа, Сега - 19/01/08; AФП, Ройтерс, AП, БНТ, БНР, Дарик, БТА - 18/01/08)
