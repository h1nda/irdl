Генералният секретар на НАТО е на посещение в Македония
					21/04/2008
					 
						СКОПИЕ, Македония -- Генералният секретар на НАТО Яп де Хоп Схефер пристига в Скопие в понеделник (21 април), за да лобира за уреждането на дългогодишния спор за името между Македония и Гърция. Очаква се той да подчертае, че макар и да няма пряко отношение към въпроса, НАТО би искала той да бъде решен до средата на юни, което би дало възможност на Македония да настигне Албания и Хърватия по пътя към членството в НАТО. Двете страни получиха покани за членство в Алианса по-рано този месец, за разлика от Македония, където отказът предизвика насрочването на предсрочни изброи през юни.
						Междувременно Атина заяви готовността си да увеличи финансовата си помощ за Македония и постепенно да облекчи визовия режим, ако Скопие се съгласи да промени името на страната. Външният министър Дора Бакоянис заяви в неделя в интервю за вестник „Апогевматини”, че Атина ще дари 75 млн. евро за изграждане на пътната инфраструктура в Коридор 10, който свързва Македония с Гърция и ЕС. Атина е готова също да инвестира в македонския бизнес и постепенно да премахне изискванията за визи за македонските граждани, пътуващи за Гърция, добави Бакоянис. (Макфакс, Телма - 21/04/08; Апогевматини, ЕРТ, АНА-МПА, Та Неа - 20/04/08)
