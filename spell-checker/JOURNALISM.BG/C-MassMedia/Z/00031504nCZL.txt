Василкович спечели обжалването срещу екстрадирането му в Хърватия
					02/09/2009
					 
						СИДНИ, Австралия -- Бившият сръбски паравоенен лидер Драган Василкович спечели обжалването в сряда (2 септември) срещу екстрадирането му от Австралия в Хърватия. Съд реши той да бъде освободен от затвора. Василкович, 54-годишен, известен като "Капитан Драган", бе арестуван през януари 2006 г. на основание заповед за арест на Интерпол, издадена от Загреб. Хърватия обвинява Василкович в участие в изтезаването и убийството през 1991 г. на хърватски цивилни лица и военнопленници в бунтовническата сръбска твърдина Книн и в село Бруска в южната част на страната през 1993 г. Австралийски съд обаче, реши, че ако Василкович бъде екстрадиран в Хърватия за съдебен процес по обвинения във военни престъпления, той ще бъде изправен пред "съществен или реален шанс процесът да бъде пристрастен". (AФП, AП, Би Би Си, Индекс - 02/09/09)
