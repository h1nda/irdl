В България започна предизборната кампания
					15/06/2009
					 
						СОФИЯ, България -- Кампанията за парламентарните избори на 5 юли в България бе официално открита в неделя (14 юни). Политическите партии и коалиции разполагаха с време до събота вечерта да регистрират кандидатските си листи. Според репортажи в медиите това са направили двадесет от тях. Това ще бъдат първите избори в България по нова частично мажоритарна система на гласуване, където 31 от 240 депутати в парламента ще бъдат избирани с мажоритарен вот.
						Точно преди крайния срок за регистрация настъпи значително прегрупиране на по-малките партии. Коалиция НАПРЕД, която спечели едва 2 % на изборите за Европейски парламент на 7 юни, се разцепи. Основната партия в коалицията, ВМРО, се присъедини към консервативната формация „Ред, законност и справедливост”, която спечели около 4,7 % от гласовете за ЕП. (БНР, Дарик, Агенция София нюз, БГНЕС, Медиапул, Фокус - 14/06/09)
