Скопие протестира срещу отношението на Гърция към македонските граждани
					13/05/2008
					 
						СКОПИЕ, Македония -- Външното министерство подаде в понеделник (12 май) официален протест срещу Гърция във връзка с честото спиране на превозни средства, собственост на македонски граждани, и физическите нападения срещу тях в Гърция. Нотата, връчена на посланика на Гърция в Скопие Александра Пападопулу, описва три отделни инцидента през последните няколко дена. "Подобни вандалски актове не само препятстват свободата на придвижване на хора и товари, което е един от фундаменталните принципи на ЕС, но също така непряко заплашват сигурността и физическата неприкосновеност на македонските граждани", заяви външното министерство. (Фокус, БТА, МИА - 12/05/08)
