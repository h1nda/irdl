Черно море е на ръба на екологична катастрофа след серия от корабокрушения 
					13/11/2007
					 
						МОСКВА, Русия -- Буря в Керченския пролив, който свързва Черно и Азовско море, е причинила разцепването на две на руски танкер за нефтопродукти и потъването три товарни кораба и две баржи от неделя (11 ноември) насам. В резултат на инцидентите повече от 6 800 тона сяра и най-малко 2 000 тона мазут са изтекли в морето, заплашвайки части от руското и украинското крайбрежие с екологична катастрофа. Трима моряци са открити мъртви, а други 20 са изчезнали след корабокрушенията. Спасителни екипи са спасили други 35 души. Разследващите органи заявиха, че капитаните на корабите не са взели предвид предупрежденията за влошаване на времето, излъчени в събота. Оцелелите казват, че бурята е връхлетяла внезапно, като не им е оставила време за подготовка.
						В понеделник Русия и Украйна започнаха съвместна операция по ограничаване на разливите, които според съобщенията са причинили смъртта на 30 000 птици и значителни количества риба. Европейската комисия заяви, че ще помогне на Русия и Украйна да се справят с разливите на мазут, ако това бъде поискано от нея. (Руски информационен център, Евронюз, ИТАР-ТАСС, АФП - 13/11/07; Скай Рейдио, РИА Новости, Синхуа, Регнум, АП, Гласът на Америка - 12/11/07)
