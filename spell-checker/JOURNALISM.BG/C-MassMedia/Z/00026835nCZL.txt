Тачи е на официално посещение в Тирана
					20/06/2008
					 
						ПРИЩИНА, Косово – Премиерът Хашим Тачи започна в четвъртък (19 юни) двудневно посещение в Тирана, първа негова визита, откакто Косово обяви независимост през февруари. Тачи и албанският му колега Сали Бериша подписаха меморандум за разбирателство, който ще открие пътя за споразумения във всички области на отношенията между Косово и Албания. Тачи и Бериша разгледаха възможностите за сътрудничество в енергийния сектор и в частност възможността за съвместно изграждане на бъдещата електроцентрала „Косово С”. Двамата лидери заявиха, че ще превърнат Албания и Косово в сили на мира, стабилността, развитието и регионалната и европейска интеграция.
						Други новини -- В четвъртък партията „Опозиция за бъдеще на Косово” (ОБК) на бившия премиер Рамуш Харадинай отприщи вълна от критики към косовските лидери. ОБК обвини правителството, че се занимава с дребни проекти, вместо да работи по най-важните въпроси, засягащи цяло Косово. Говорителят на ОБК Ернест Лума каза, че партията иска всички институции и лидери да уважават конституцията. Той имаше предвид, че Фатмир Сейдиу е запазил лидерския си пост в Демократичната лига на Косово (ДЛК), независимо че конституцията не позволява това. (Коха Диторе, Лайм Телеграфи, Би Би Си, ТВШ, Експрес, Зери - 20/06/08)
