Фейт е разочарован от работата на ЮЛЕКС
					23/05/2011
					
						ПРИЩИНА, Koсово -- Международният граждански представител Питър Фейт разкритикува мисията на ЕС в областта на върховенството на закона (ЮЛЕКС) за недостатъчната й активност. В интервю за всекидневника "Зери" в понеделник (23 май) Фейт каза, че очаква много повече от мисията на ЕС, особено по отношение на укрепването на върховенството на закона. "Наистина смятам, че ЮЛЕКС трябва да прояви по-голяма активност на север и трябва да видим, че се предприемат действия срещу определени престъпници там, които нямат никаква легитимност", каза той. (Зери, Индексонлайн, Teлеграфи - 23/05/11)
