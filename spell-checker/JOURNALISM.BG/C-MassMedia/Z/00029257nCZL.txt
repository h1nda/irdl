Рен посъветва Сърбия да не избързва с кандидатурата си за членство в ЕС
					10/02/2009
					 
						БРЮКСЕЛ, Белгия -- Сърбия трябва да внесе своето заявление за кандидат-член на ЕС само след като получи солидни резултати в прилагането на търговската част на своето Споразумение за стабилизация и асоцииране (ССА), каза в Брюксел еврокомисарят по разширяването Оли Рен в понеделник (9 февруари). На пресконференция със сръбския вицепремиер Ивица Дачич Рен каза, че ще посети Белград в четвъртък, за да изрази подкрепа за европейските амбиции на Сърбия. Той не каза дали ЕС е постигнал някакъв напредък в убеждаването на Холандия да преустанови своята съпротива и да позволи на страните, членки на ЕС, да ратифицират ССА на Сърбия. Амстердам настоява, че Сърбия трябва първо да залови укриващия се Ратко Младич. Мироопазващите сили и местната полиция във вторник внезапно претърсиха домовете на сестрата на Младич и на неговата снаха близо до Сараево в търсене на информация за местонахождението му.
						Дачич каза, че е уверен, че тази година Сърбия ще бъде включена в белия Шенгенски списък, който гарантира по-лесни пътувания до ЕС. Попитан дали кабинетът все пак ще подаде искане за получаване на статут на кандидат за членство в ЕС, Дачи каза, че в момента въпросът се обсъжда. (Би Би Си -10/02/09, Танюг, Б92, Бета - 09/02/09)
