Българските власти разбиха канал за контрабанда на цигари
					02/10/2006
					 
						СОФИЯ, България -- Специалните служби на страната са разбили канал за контрабанда на цигари за Западна Европа през България, съобщи в неделя (1 октомври) вътрешното министерство. В края на миналата седмица българските власти са заловили контрабандни цигари на обща стойност 3 млн. евро от два камиона с руска регистрация. Те са пристигнали на пристанище Бургас с ферибот от Русия. Министерството проучва дали в този случай е замесен покойният престъпен бос Иван Тодоров. Той бе застрелян в София през февруари. (Дарик, Дневник - 02/10/06; бТВ - 01/10/06)
