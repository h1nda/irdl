Полицията разследва "Пощи и телекомуникации" на Косово
					18/09/2009
					 
						ПРИЩИНА, Косово -- Полицията започна разследване на дейността на "Пощи и телекомуникации" на Косово (ПТК) след искане на международен прокурор, съобщиха местните медии в петък (18 септември). Източници са съобщили на всекидневника в Прищина "Зери", че полицията на ЮЛЕКС е започнала да разследва споразумение за виртуален мобилен оператор, подписано миналата година между ПТК и "Дардафон". Следователите подозират, че споразумението е в ущърб на ПТК. 
						Официални представители на компанинята потвърдиха, че са посетили офиса на международния прокурор и са дали исканата информация. ПТК обаче отказа всякакъв коментар, докато се води следствието. "Дардафон" е частна компания, лицензирана да функционира на телекомуникационния пазар в Косово. (Зери, РТК, Teлеграфи - 18/09/09)
