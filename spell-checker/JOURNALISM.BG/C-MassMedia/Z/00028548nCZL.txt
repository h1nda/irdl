Според съобщенията Германия обмисля орязване на помощите за Косово заради ареста на агенти
					01/12/2008
					 
						ПРИЩИНА, Косово -- Германия може да съкрати своята помощ за Косово след ареста миналия месец на трима агенти на германската Федерална разузнавателна служба (БНД), съобщиха медиите в неделя (30 ноември). Полицията е арестувала тримата в Косово след експлозия в Международната гражданска служба в Прищина на 14 ноември. Те са били освободени две седмици по-късно, след като международен съд констатира, че няма доказателства за тяхна съпричастност към взрива. Според германският вестник "Велт ам Зонтаг" Берлин обмисля дали да намали своята значителна помощ за младата държава. Германия е втора след Съединените щати по размер на предоставяните дарения. (АФП, Велт ам Зонтаг - 30/11/08)
