Български съд разреши конфискация на имущество на убит престъпен бос 
					30/11/2006
					 
						СОФИЯ, България -- В сряда (29 ноември) Софийският районен съд реши да позволи частична конфискация на имущество, собственост на наркобоса Константин Димитров-Самоковеца, който бе убит в Амстердам през 2003 г. По силата на съдебното решение апартамент във Варна, както и жилища в София, ще бъдат конфискувани от наследниците на Самоковеца. На съда бяха представени доказателства, че не е възможно имотите да са били закупени с декларираните от него доходи. Под въпрос е и имот в Лондон. (Сега, Новинар - 30/11/06; бТВ, Медиапул - 29/11/06)
