Международният наблюдател за Бръчко заяви, че законодателството на областта няма да се прилага повече
					06/08/2006
					 
						БРЪЧКО, Босна и Херцеговина (БиХ) – Сюзан Джонсън, международният наблюдател за Бръчко, издаде заповед в петък (4 август), с която отмени прилагането на законодателството на областта в района. Според заповедта, докато не бъдат приети закони за района, които да заменят отменените на Република Сръбска и Федерация БиХ, ще се прилага съществуващото законодателство на държавно ниво. Тя не даде повече подробности.
						Според Дейтънското споразумение Бръчко е административна единица в БиХ, отделна от двете области и управлявана от международен наблюдател. Лидерите на босненските сърби обаче реагираха остро на заповедта на Джонсън, обвинявайки я в нарушаване на Дейтънското споразумение и в опити да създаде трета област. (Независни новине - 06/08/06; РТРС, ПБС БиХ - 05/08/06; Източници на СВП - 04/08/06)
