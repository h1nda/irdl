Косово засили мерките за борба със свинския грип
					09/11/2009
					 
						ПРИЩИНА, Косово -- Институтът по здравеопазване поиска всички училища в Косово да бъдат дезинфекцирани, за да се предотврати разпространението на свинския грип. Институтът препоръча също в събота (7 ноември) училищата да водят отчет за учениците, които пропускат часове, за да има по-добра картина на ситуацията. Тези мерки бяха взети след съобщенията миналата седмица за три нови случая на свински грип сред косовски сръбски деца, които са посетили Сърбия. Досега в Косово са регистрирани девет случая на свински грип. (Би Би Си, Телеграфи, Клан Косова, Кохавижън - 07/11/09)
