ЕС призова Албания да продължи по пътя към интеграция
					18/09/2009
					 
						БРЮКСЕЛ, Белгия -- Еврокомисарят по разширяването Оли Рен призова в четвъртък (17 септември) новото правителство да продължи усилията си за постигане на напредък по пътя към ЕС. В писмо, в което Рен поздравява премиера Сали Бериша за преизбирането му, той уверява новото правителство, че може да разчита на помощта на Европейската комисия и призовава правителството да работи с опозицията за осъществяване на реформите, необходими за членство в Съюза. Рен добавя, че Албания трябва да докаже, че има капацитет да предприеме следващата стъпка към интеграция в ЕС - безвизови пътувания в страни-членки на ЕС - като установи върховенство на закона и укрепи демократичните институции. (Газета Шкиптаре, ШкипGazeta Shqiptare, Shqip - 18/09/09; Shekulli, Top Channel, Alsat - 17/09/09)
