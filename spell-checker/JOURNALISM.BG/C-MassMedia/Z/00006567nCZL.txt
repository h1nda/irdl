Република Сръбска е издала заповед за арестуването на Караджич
11/04/2003
 
САРАЕВО, Босна и Херцеговина (БиХ) -- Генералният секретар на НАТО Джордж Робъртсън заяви, че президентът на Република Сръбска (РС) Драган Чавич го е уведомил за издаването на заповед за арестуването на босненско-сръбския лидер Радован Караджич. Робъртсън и посланиците на Североатлантическия съвет бяха на кратко посещение в БиХ в четвъртък (10 април). След разговорите с Чавич в Сараево, Робъртсън заяви, че Чавич "се счита за лично отговорен" за задържането на Караджич.
В други новини, представители на НАТО и ООН съобщиха в петък, че военнослужещи от мироопазващите сили на НАТО в БиХ са арестували босненски мюсюлманин, издирван за военни престъпления, и са го изпратили със самолет в Хага. 35-годишният Насер Орич е бил командващ на армията по време на войната в Сребреница, където е извършено най-жестокото масово убийство на цивилни в периода 1992-1995 г. Орич е ръководел защитата на мюсюлманската общност на Сребреница срещу босненско-сръбските сили и е обвинен в извършването на военни престъпления срещу сърби. (АП, АФП, Източници на СВП - 11/04/03; ПБС БиХ, РТРС, АФП - 10/04/03)
