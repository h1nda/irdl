Стачката приключва, сръбските авиолинии възобновяват полетите
					04/10/2009
					 
						БЕЛГРАД, Сърбия -- Работници от компанията "ЯТ Техника" обявиха в петък (2 октомври) , че са отменили стачката, започнала по-рано през седмицата, след като "ЯТ Еъруейс" са се съгласили да платят част от заплатите, които компанията дължи на служителите си. 900 служители са останали без заплати, защото "ЯТ Еъруейс" не са платили 1,07 милилона евро, които дължат на компанията за поддържане на самолетите. Стачката принуди сръбската авиокомпания да отмени полетите. "Ние получихме предложение от "ЯТ", което не е справедливо, но заради пътниците и поради неудобствата, които предизвика стачката, решихме да я отменим до понеделник 5 октомври, когато очакваме да ни бъдат изплатени обещаните заплати", заяви директорът на "Техника" Влада Крунич. Стачката ще бъде възобновена, ако "ЯТ" не изплатят заплатите. (Б92, Бета, Taнюг - 02/10/09)
