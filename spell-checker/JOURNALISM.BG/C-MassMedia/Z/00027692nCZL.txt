Шведският външен министър Билд каза, че бъдещето на Сърбия е в ЕС
					10/09/2008
					 
						СТОКХОЛМ, Швеция -- Във вторник (9 септември) бъдещият председател на ЕС Швеция обеща подкрепата си за присъединяването на Сърбия към Съюза. Бъдещето на Сърбия е в ЕС, каза шведският външен министър Карл Билд след среща със сръбския си колега Вук Йеремич в Стокхолм. Двамата се съгласиха, че Белград е отбелязъл значителен прогрес към постигането на тази цел. Билд подчерта, че вече няма никакво съмнение относно сътрудничеството на Сърбия с Трибунала за военни престъпления в Хага, като добави, че е убеден, че Белград работи усилено за откриването и арестуването на останалите двама укриващи се военнопрестъпници, Ратко Младич и Горан Хаджич. Йеремич отбеляза, че един от главните приоритети на Сърбия е получаването на статут на страна, кандидат-членка на ЕС, преди поемането на председателството на ЕС от Швеция, което ще стане през юли 2009 г. (Б92, Танюг, Бета, ДПА - 09/09/08)
