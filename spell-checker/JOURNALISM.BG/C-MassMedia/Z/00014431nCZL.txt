Според официални представители Готовина е избягал от Хърватия под името Кристиян Хорват
					03/05/2005
					 
						ЗАГРЕБ, Хърватия -- Фалшив паспорт, който се предполага, че е бил използван от запасния генерал Анте Готовина, за да избяга от Хърватия през 2001 г., е бил издаден на името на Кристиян Хорват, съобщи във вторник (3 май) всекидневникът "Виесник", цитирайки полицейски източници. Същевременно, шефът на отдела за полицейско разследване Миряна Риглян потвърди, че запасният загребски полицай Салих Фазлич и адвокатът Мариян Педишич са били задържани заради това, че са поръчали фалшивия паспорт, за който се твърди, че са платили 450 евро. Педишич е представител на адвокатския екип на Готовина. Също в понеделник Загребският областен съд реши, че братятата Франьо и Миролав Катавич, които прокуратурата обвини в това, че притежават оборудване за фалшифициране на документи и нелегално оръжие, трябва да останат под стража в продължение на един месец. 
						Други новини от понеделник: Хърватският премиер Иво Санадер представи десетгодишния правителствен план за подобряване на жизненото равнище на ромското население. Хърватия е между осемте държави от ЦИЕ, която прилага подобен план. Ромите са най-голямото национално малцинство в Европа. (Вечерни лист, Виесник - 03/05/05; ХИНА - 02/05/05)
