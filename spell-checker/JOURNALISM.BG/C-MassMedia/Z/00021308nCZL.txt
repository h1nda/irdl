Нов сблъсък между студенти и полицията в Атина в четвъртък 
					18/01/2007
					 
						АТИНА, Гърция -- В четвъртък (18 януари), на третия ден от протестите срещу образователните реформи на правителството, отново избухнаха сблъсъци между студенти и полицията в Атина. Малка група младежи хвърляха камъни и "коктейли Молотов" срещу банков клон и офисите на гръцката Комисия за конкуренция, преди да се оттеглят към Атинския икономически университет. Близо до университета в сряда хиляди студенти и университетски преподаватели протестираха срещу планираните промени в конституцията, които ще позволят създаването на частни университети. (AП, Катимерини - 18/01/07; АНA-MПA - 17/01/07)
