Хърватският кабинет приема програма за присъединяване към ЕС
16/01/2004
 
ЗАГРЕБ, Хърватия -- Кабинетът прие в четвъртък (15 януари) национална програма за присъединяване към ЕС. В нея се очертават икономическите, политически и съдебни реформи, които трябва да бъдат осъществени до края на годината. Премиерът Иво Санадер заяви, че интеграцията в НАТО и ЕС е главен правителствен приоритет и предсказа, че Хърватия ще бъде поканена за участие в срещата на върха на НАТО през юни в Истанбул.
Също в четвъртък кабинетът направи няколко нови назначения, в т.ч. на Веселко Грубишич като заместник-външен министър. (Вйесник - 16/01/04; ХРT, ХИНA - 15/01/04)
