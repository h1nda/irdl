Най-малко 11 души, в т. ч. деца, загинаха при бомбена експлозия в Югоизточна Турция
					13/09/2006
					 
						ДИАРБЕКИР, Турция -- Мощен бомбен взрив уби 11 и рани 17 души във вторник (12 септември) вечерта в югоизточния град Диарбекир. Седем от загиналите са деца. Властите съобщиха, че екзплозията е станала на автобусна спирка край оживен парк в гр. Диарбекир, най-големия град с кюрдско население в Турция. 
						По-рано във вторник генералът в оставка Джоузеф Ралстън, специален координатор на САЩ за борбата с терористичната организация Кюрдска работническа партия (ПКК), пристигна в Анкара на двудневно посещение. Основната цел на посещението е да се засили сътрудничеството между Съединените щати и Турция в борбата с ПКК, за която Турция твърди, че има бази в Северен Ирак. (Йени Шафак, Сабах - 13/09/06; Заман, АП, АФП, Ройтерс - 12/09/06)
