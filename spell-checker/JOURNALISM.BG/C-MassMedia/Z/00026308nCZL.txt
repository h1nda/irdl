Съд в БиХ осъди военнопрестъпника Куртович на 11 години затвор
					01/05/2008
					 
						САРАЕВО, Босна и Херцеговина (БиХ) -- Камарата за военнопрестъпници обяви Зияд Куртович за виновен във военни престъпления срещу цивилни лица и военнопленници и го осъди на 11 години затвор в сряда (30 април). Според обвинителния акт Куртович, 41-годишен е нарушил разпоредбите на Женевската конвенция през втората половина на 1993 г., докато е бил член на армията на БиХ, в която са преобладавали мюсюлмани. Той е служил в Доня Дрезница, част от община Мостар. Съдът също го е осъдил за това, че е държал босненски хърватски цивилни лица и военнопленници в римокатолическа църква, където ги е бил с палки, кръстове и статуи на светци и ги е насилвал да ядят страници от Библията. (РТРС, СРНА, ДПА, Ройтерс, БХРТ - 30/04/08)
