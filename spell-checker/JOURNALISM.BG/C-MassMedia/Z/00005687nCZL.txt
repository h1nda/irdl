Турция предлага среща на лидерите от региона по въпроса за Ирак
17/01/2003
 
АНКАРА, Турция -- В четвъртък (16 януари) правителството обяви, че иска да свика следващата седмица регионална среща на високо равнище по въпроса за Ирак. То възнамерява да покани лидерите на Египет, Иран, Йордания, Саудитска Арабия и Сирия, за да обсъдят начините за предотвратяване на нова война в Залива. "Саддам Хюсеин трябва да престане да бъде заплаха за региона и света и трябва да го докаже. Нашата главна цел като страни от региона е да окажем натиск върху Саддам в тази насока", заяви министър-председателят Абдула Гюл за &lt;I&gt;Милиет&lt;/I&gt;. Той посети Близкия Изток по-рано този месец, за да сондира мненията по въпроса.
Междувременно, генерал Ричард Майерс, председател на Обединения комитет на началник-щабовете на САЩ, се очаква в Анкара в понеделник за среща с висшите военни командващи на Турция. (Милиет, Радикал - 17/01/03; АП, АФП, Анадолска агенция, ТРТ, Дюня - 16/01/03)
