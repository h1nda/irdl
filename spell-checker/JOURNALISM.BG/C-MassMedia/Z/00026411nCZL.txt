Официално започна предизборната кампания в Македония
					12/05/2008
					 
						СКОПИЕ, Македония – Предизборната кампания в Македония започна официално в неделя (11 май), 20 дни преди предсрочните парламентарни избори на 1 юни. Кампанията започна с митинги на основните политически партии – управляващата ВМРО-ДПМНЕ и нейната 19-партийна коалиция „За по-добра Македония” и Социалдемократическия съюз за Македония (СДСМ) заедно с неговите седем партньори от „Слънце – коалиция за Европа”. ВМРО-ДПМНЕ проведе първият си митинг в Охрид, докато поддръжниците на СДСМ се събраха в Щип, Източна Македония. Последните социологически проучвания на агенцията за рейтинги сочат, че коалицията „За по-добра Македония” води с 37 %, следвана от коалицията „Слънце” с 18 %. Демократичният съюз за интеграция е на трето място с 11 %, следван от Демократичната партия на албанците с 6 %. (Макфакс, Дневник - 11/05/08)
