Американският посланик в Македония призовава за по-сериозна борба с корупцията
					20/01/2005
					 
						СКОПИЕ, Македония -- По време на сесия на Американско-македонската търговска камара в Скопие в сряда (19 януари) американският посланик в Македония Лорънс Бътлър призова за повишаване на усилията за борба с корупцията. Бътлър препоръча на правителството да предприеме действия в пет приоритетни направления: корупция, съдебна реформа, регистрация на фирмите, сектора на телекомуникациите и преструктурирането на външния дълг. 
						Други новини: Македонският главен прокурор Александър Пърчевски заяви в интервю в сряда, че до края на януари службата му ще представи резултатите от провежданите разследвания по обвинения в корупция срещу трима члена на бившия кабинет. Според съобщения в медиите това са бившият министър на транспорта и съобщенията Агрон Буджаку, бившият икономически министър Стевчо Якимовски и бившият министър на културата Благой Стефановски. (Вест, Дневник, Утрински весник - 20/01/05; A1 TВ, Макфакс - 19/01/05)
