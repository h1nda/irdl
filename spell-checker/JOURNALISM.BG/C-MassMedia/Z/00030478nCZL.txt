Премиерът на Косово Тачи призова сърбите да се завърнат
					03/06/2009
					 
						ПРИЩИНА, Косово -- Във вторник (2 юни) министър-председателят Хашим Тачи покани всички изселени сърби да се завърнат по домовете си. "Процесът ... е хуманитарен и човешки процес и като такъв той не трябва да се политизира", каза Тачи по време на посещение в семейство на завърнали се сърби в село близо до Прищина. Той добави, че неговото правителство ще премахне всички пречки пред процеса.
						Други новини -- Местните медии цитират генералния секретар на НАТО Яп де Хоп Схефер, който е заявил в сряда, че изтеглянето на войските на КФОР от Косово би било преждевременно, като се има предвид сегашната ситуация. Министрите на отбраната от НАТО ще обсъдят мисията, когато се срещнат следващата седмица в Брюксел. (Епока е Ре, Телеграфи, Косовалайв - 03/06/09; РТК, Кохавижън, Клан, Телеграфи - 02/06/09)
