Еврокомисарят Фратини каза, че Букурещ е на верен път по отношение на съдебната реформа
					02/08/2006
					 
						БУКУРЕЩ, Румъния -- Еврокомисарят по правосъдието и вътрешните работи Франко Фратини даде във вторник (1 август) висока оценка на министъра на правосъдието Моника Маковей и на министъра на администрацията и вътрешните работи Василе Блага за конкретните мерки, предприети в най-критичните области за присъединяването на Румъния към ЕС. В края на двудневното си посещение Фратини заяви, че страната е на верен път по отношение на прилагането на реформите в съдебната система и сигурността, изисквани за присъединяване на страната към ЕС на 1 януари. Същевременно той призова местните власти да увеличат усилията си за премахване дори и на съмненията за наличието на корупция в съдебната система. (Зиуа, Ази, Найн О'Клок - 02/08/06)
