Албания обмисля повишаване на цените на електроенергията
					22/11/2010
					 
						ТИРАНА, Албания -- Фирмите за производство, пренос и разпределение на електроенергия в страната са поискали от енергийния регулатор да повиши цените средно с 12 %, или с 8 евроцента на kW/h, съобщиха в петък (19 ноември) местните медии. Компаниите са изискали и диференциране на цените в зависимост от потребителя - домакинства, търговски обекти и публични потребители. Всяка компания иска повишение въз основа на очакваните от нея приходи, инвестиции, загуби в системата и поддръжка. ЧЕЗ, която се занимава с електроразпределението, поиска ценови скок, но й беше отказано. Решение на енергийния регулатор се очаква на 7 декември. Промишлените предприятия искат регулаторът да отхвърли искането, заявявайки, че ЧЕЗ трябва най-напред да подобри снабдяването и услугите си. (Шекули, Панорама, Ора Нюз, Нюз 24 - 19/11/10)
