Турция ще получи 5,2 млрд долара от МВФ до края на 2004г.
07/04/2003
 
АНКАРА, Турция -- Министърът на икономиката Али Бабаджан заяви в неделя (6 април), че неговата страна очаква да получи общо 5,2 млрд долара заеми от МВФ до края на 2004 г. Той обясни, че правителството е постигнало споразумение със Световната банка и МВФ за преразглеждане на графика за връщане на заема, за да се помогне на турската икономика да се справи със сегашната рецесия. Правителството е изпратило писмо за намерения до Фонда за получаването на нов транш от помощта. Бордът на директорите на МВФ трябва да отпусне до 18 април между 700 млн и 1,6 млрд долара от пакета заеми на стойност 16 млрд долара. Турция се надява на още седем транша, по 500 млн долара всеки, до края на декември 2004 г. (АФП, Анадолска агенция, Търкиш дейли нюз, Милиет, АФП - 06/04/03)
