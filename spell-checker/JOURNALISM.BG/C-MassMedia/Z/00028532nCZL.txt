Българската опозиция се отказа от плановете си за вот на недоверие срещу правителството
					28/11/2008
					 
						СОФИЯ, България -- Опозицията обяви в четвъртък (27 ноември), че се отказва от плановете си да внесе вот на недоверие срещу правителството, след като три големи опозиционни партии - Съюзът на демократичните сили (СДС), Демократи за силна България (ДСБ) и Българска нова демокрация - отказаха да подкрепят предложението на двама независими депутати, Яни Янев и Димитър Абаджиев. Двамата призоваха за процедурата, след като Европейската комисия отказа да възстанови акредитацията на двете разплащателни агенции, които по-рано управляваха фондовете по програма ФАР, в резултат на което България загуби ефективно стотин милиона евро за проекти по програмата. СДС и ДСБ настояват, че докато тече настоящата процедура за бюджета, би било неподходящо да се провежда процедура по вот на недоверие. 
						Други новини -- В четвъртък Холандия обяви, че няма да отвори пазара си на труда за румънци и българи догодина поради растящите опасения от безработица сред собствените й работници. „Това не значи, че няма да ги допуснем [българите и румънците] до 2010 г. или 2011 г., когато икономиката отново започне да расте и ще имаме нужда от работна ръка,” каза Беа Верстеег, говорителка на Министерството на социалните въпроси и заетостта. (Dnes.bg, Нетинфо, БНТ, АФП, Реалитътя, Евениментул Зилеи, Hotnews.ro - 27/11/08)
