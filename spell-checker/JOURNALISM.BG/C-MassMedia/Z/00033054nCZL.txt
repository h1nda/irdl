Хагският трибунал отхвърли искането на Шешел да даде пресконференция
					15/01/2010
					 
						ХАГА, Холандия -- Трибуналът на ООН за военни престъпления отказа искането на лидера на Сръбската радикална партия (СРП) Воислав Шешел да даде пресконференция по телефона, предадоха в четвъртък (14 януари) сръбските медии. След като съдебният процес срещу него бе възобновен във вторник след едногодишно отлагане, Шешел поиска разрешение да говори пред сръбски журналисти преди изборите на 24 януари в община Оджаци. В Хага той е обвинен във военни престъпления срещу хора от несръбски произход в Хърватия, Войводина и Босна и Херцеговина между 1991 и 1993 г. (Танюг, РТС - 14/01/10)
