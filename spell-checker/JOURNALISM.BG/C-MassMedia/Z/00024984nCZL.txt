Албанската опозиция е готова да сътрудничи за реформите в съдебната система
					27/12/2007
					 
						ТИРАНА, Албания -- Мнозинството и опозиционната Социалистическа партия (СП) най-накрая намериха общ език за реформите в съдебната система на пленарно заседание късно в сряда (26 декември), когато обсъждаха пет законопроекта, отлагани от месеци и пряко засягащи съдебната система. Премиерът Сали Бериша от управляващата Демократическа партия приветства решението на СП да сътрудничи и се съгласи да отложи гласуването до средата на януари по искане на СП. 
						Други новини - Парламентът ще възобнови дебата в четвъртък дали да лиши от имунитет срещу съдебно преследване външния министър Лулзим Баша. Появиха се твърдения за корупция, свързани с търг за строежа на магистралата Дурес-Кукеш. Баша е бил транспортен министър по това време. (Болкънуеб, Топ-Ченъл, Нюз24ТВ - 27/12/07; Коха Йоне, Шекули, Панорама Шчип - 26/12/07)
