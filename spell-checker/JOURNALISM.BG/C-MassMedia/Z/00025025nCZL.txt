Силният снеговалеж парализира България и Румъния
					03/01/2008
					 
						БУКУРЕЩ, Румъния -- Двама души със сърдечни проблеми починаха в сряда (2 януари) в окръг Мехединти в Южна Румъния след като огромни снежни преспи попречиха на линейките да стигнат навреме до техните села. Метеорологичната прогноза предвижда още сняг и температури под нулата през идните дни. Цели области в Източна и Южна Румъния бяха откъснати от други части на страната, тъй като пътищата бяха покрити със снежна покривка с дебелина от 70 см. Две пристанища в Констанца - едното в Мидиа, а другото в Мангалия, както и каналът, който свързва Дунав с Черно море, бяха затворени поради лошото време и вълните, които достигаха седем метра. В България също имаше силен снеговалеж, поради който бяха затворени трите главни черноморски пристанища. Много пътища в страната бяха блокирани от снежна покривка с дебелина от 50 см. От главното летище в София съобщиха, че авиолинии са били принудени да отменят 28 полета в сряда. (AФП, Макфакс, Медиафакс, Ромпрес, ХРТ, AП - 02/01/08)
