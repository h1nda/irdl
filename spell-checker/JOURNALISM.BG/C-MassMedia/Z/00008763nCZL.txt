Български и американски представители обсъждат възможното изплащане на иракския дълг
20/10/2003
 
СОФИЯ, България -- Председателят на парламента Огнян Герджиков заяви в неделя (19 октомври), че българска парламентарна делегация и представители на САЩ са обсъдили възможността за поне частично изплащане на иракския дълг. Той добави, че България е получила уверения, че ще бъде третирана преференциално, макар че САЩ не са поели обещание и се призовали към търпение, тъй като общият дълг на Ирак възлиза на 100 млрд. щ.д. Българската делегация е предложила дългът да бъде изплатен чрез петролни доставки или чрез наемане на български предприемачи за осъществяване на проекти в областта на здравеопазването и строителството.
Други новини: в неделя външният министър Соломон Паси заяви, че повече от 87 % от българите подкрепят присъединяването на страната към ЕС. Това е повишение в сравнение със стойностите от 82 %, регистрирани преди две години. (Труд, 24 часа, Стандарт - 20/10/03; БТА, БНТ, бТВ - 19/10/03)
