Солана: Пред Сърбия и Черна гора стоят три задачи
24/10/2003
 
БЕЛГРАД, Сърбия и Черна гора -- Върховният представител на ЕС по въпросите на сигурността Хавиер Солана се срещна с висши официални лица в Белград в четвъртък (23 октомври) и заяви, че федералните власти са изправени пред три основни задачи по пътя на интеграцията в ЕС. Първо, каза той, правителството трябва да работи върху плана за действие, целящ гарантирането на положителна оценка при предварителното проучване на ЕС на шансовете на страната за влизане в Съюза. Второ, властите следва да осъзнаят, че предварителното проучване няма да се ограничи до икономическите реформи и ще засегне и политическото развитие. И накрая, каза Солана, двете републики трябва да постигнат безусловен консенсус по отношение присъединяването към ЕС. (Б92, Би Би Си, ФоНет - 23/10/03)
