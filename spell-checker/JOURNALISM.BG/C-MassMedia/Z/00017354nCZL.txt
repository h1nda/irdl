Еврокомисарят Фратини призова България да сложи край на корупцията по високите нива
					24/01/2006
					 
						СОФИЯ, България -- Еврокомисарят по правосъдието Франко Фратини призова властите да засилят борбата срещу корупцията, особено по високите нива. Той направи този коментар по време на среща с българския министър на евроинтеграцията Меглена Кунева в понеделник (23 януари), през първия ден от двудневното си посещение. Фратини отново подчерта, че Европейската комисия (ЕК) силно подкрепя мерките за преструктуриране на българската съдебна власт. След няколко месеца ЕК ще представи решаващия мониторингов доклад, който ще определи дали България ще се присъедини към ЕС през 2007 г., или приемането й ще бъде отложено с една година. (Сега - 24/01/06; БНР, Медиапул - 23/01/06)
