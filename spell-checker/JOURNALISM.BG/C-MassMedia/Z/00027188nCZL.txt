Експлозия на танкер причини смъртта на осем души в Гърция
					25/07/2008
					 
						АТИНА, Гърция -- В четвъртък (24 юли) танкер е експлодирал в кораборемонтния завод в Перама в близост до Атина, като е причинил смъртта на най-малко осем души, а четирима други са ранени, съобщи министерството на търговското корабоплаване. Съобщава се за трима други души, които са обявени за изчезнали по време на пожара на борда, който е възникнал след взрива. Спасителните екипи все още претърсват за оцелели танкера "Френдшипгаз", плаващ под панамски флаг. Полицията е арестувала в петък двама души по подозрения в неспазване на стандартите за безопасност. (In.news, АНА-МПА, СКАИ, Нафтемборики, ЕРТ, Катимерини, Експрес, АП, Интернешънъл Хералд Трибюн - 25/07/08, Хюриет, Анадолска информационна агеция, НТВ - 24/07/08)
