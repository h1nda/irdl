Най-малко седем души бяха ранени при експлозия в Истанбул
					26/05/2011
					
						АНКАРА, Турция -- Полицията съобщи, че най-малко седем души са били ранени при експлозия в Истанбул в четвъртък (26 май). Инцидентът е станал на автобусна спирка близо до търговски център в квартал Етилер в натоварен за транспорта сутрешен час. Според полицията средна по размер бомба е била прикрепена към велосипед. Очевидци твърдят, че експлозията е предизвикала образуването на стълб жълт дим. Все още никоя група не е поела отговорност за инцидента. (Анадолска информационна агенция, Си Ен Ен Тюрк, Уърлд Булетин – 26/05/11)
