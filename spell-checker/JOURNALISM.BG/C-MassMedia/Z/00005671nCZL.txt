ОССЕ представя работен план за Косово
15/01/2003
 
ВИЕНА, Австрия -- Ръководителят на мисията на ОССЕ в Косово Паскал Фиши представи във вторник (14 януари) работен план за провинцията. Планът, представен пред временния председател на ОССЕ и холандски външен министър Яп де Хоп Схефер, се фокусира върху политиката на ЮНМИК по отношение изпълнението на "стандартите преди определянето статута на провинцията". Той включва възстановяване на институциите, осигуряването на безопасно завръщане за бежанците и подобряване на изборните стандарти. (Радио 21, ОССЕ - 14/01/03)
