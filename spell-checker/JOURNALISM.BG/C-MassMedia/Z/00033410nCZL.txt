Комисарят по човешките права към СЕ Хамарберг заяви, че трябва да се прекрати репатрирането на косовски граждани
					14/02/2010
					 
						ПРИЩИНА, Косово -- Комисарят по човешките права към Съвета на Европа Томас Хамарберг призова в петък (12 февруари) държавите членки на ЕС да прекратят принудителното репатриране на косовски граждани, тъй като това само влошава икономическото положение. "Косово не е готово да приеме голям брой хора, завръщащи се от други страни на този етап", заяви Хамарберг в Косово, където в събота приключи тридневното му посещение. Четирима на всеки 10 души в Косово са безработни и завръщането на бивши негови граждани ще нанесе удар на страната, обясни официалният представител на ЕС. (Ройтерс, Б92, ФоНет - 12/02/10)
