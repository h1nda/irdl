Популярният кмет на София иска втори мандат 
					14/08/2007
					 
						СОФИЯ, България -- Лидерът на "Граждани за европейско развитие на България", Бойко Борисов, подаде в понеделник (13 август) официално заявление да се кандидатира за втори мандат за кмет на София. Местните избори са насрочени за 28 октомври. Борисов е популярен в България и се надява да получи подкрепа от някои десни партии, както и от националистическата партия ВМРО. 
						Същевременно Движението за права и свободи (ДПС) предложи общ кандидат на управляващата коалиция за съперник на Борисов. Лидерът на ДПС Ахмед Доган каза, че няма значение от коя партия ще е кандидатът. Той предложи Милен Велчев, заместник-председател на Националното движение за стабилност и възход, като възможен избор. (бТВ, Сега, БТА - 14/08/07; Фокус, Дарик, Медиапул, БНТ - 13/08/07)
