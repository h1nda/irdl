Турският премиер Ердоган разкритикува ЕС за липсата на разбиране 
					12/04/2005
					 
						АНКАРА, Турция -- Премиерът Реджеп Тайип Ердоган разкритикува ЕС в понеделник (11 април) за липсата на разбиране по вътрешните проблеми на неговата страна. Ердоган отправи своите критики по време на посещение в Норвегия. Според него Европа приравнява кюрдското население с терористичната организация ПКК-КОНГРА-ГЕЛ. Определяйки това като "голяма грешка", премиерът подчерта, че докато, от една страна, Турция зачита правата на малцинствата, тя няма да позволи, същевременно, "знамената на ПКК да се развяват публично". (НТВ - 11/04/05)
