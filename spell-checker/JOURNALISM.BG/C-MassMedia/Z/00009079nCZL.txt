Македония започна втория етап на кампанията по разоръжаването
16/11/2003
 
СКОПИЕ, Македония -- Правителството започна втория етап на операцията по доброволното предаване на оръжията в събота (15 ноември), две седмици след началото на първата фаза. Предоставя се амнистия на тези, предали незаконно притежаваните оръжия до крайния срок 15 декември.
В други новини, президентът Борис Трайковски се срещна в петък с намиращия се на посещение в страната германски канцлер Герхард Шродер, който обеща подкрепата на неговата страна за амбициите на Македония да влезе в ЕС и НАТО. Те също така обсъдиха Косово, като изразиха общото мнение, че принципът "стандарти преди статута" е най-добрият подход за определяне бъдещето на провинцията. (MИA - 15/11/03; MИA - 14/11/03)
