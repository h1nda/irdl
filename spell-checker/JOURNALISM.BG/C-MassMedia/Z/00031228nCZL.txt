Българската пътна агенция е с ново ръководство
					10/08/2009
					 
						СОФИЯ, България -- Министърът на регионалното развитие Росен Плевнелиев потвърди в петък (7 август), че ще поеме в своя ресор скандалната Национална агенция "Пътна инфраструктура". Тя управлява всички проекти от пътната инфраструктура и миналата година стана повод за решението на ЕС да спре значителна сума субсидии. Агенцията продължава да обявява търгове чрез процедури, които са в нарушение на изискванията на ЕС, факт, който многократно бе отбелязван от Европейската комисия.
						Плевнелиев каза, че се надява да работи по много по-прозрачен начин и се ангажира да довърши три автомагистрали до края на мандата на правителството: "Тракия", главната южна магистрална артерия свързваща София с крайбрежието, "Струма", която свързва столицата с гръцката граница, и "Люлин", която ще предложи по-добър маршрут на запад от София, като евентуално ще достига до сръбската граница. (Дарик, Cross-bg - 07/08/09)
