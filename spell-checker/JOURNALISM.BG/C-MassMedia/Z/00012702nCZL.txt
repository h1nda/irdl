Турският министър Гюл отхвърля признаването на Кипър и статута на привилегирован партньор
					19/11/2004
					 
						АНКАРА, Турция -- Външният министър Абдула Гюл заяви в четвъртък (18 ноември), че страната му няма да признае правителството на Кипър, докато Тасос Пападопулос е президент. Гюл каза, че Турция е работила смело за подкрепяния от ООН план за обединяване на острова, който бе осуетен, след като кипърските гърци гласуваха "против" в едновременно проведените два референдума през април. Гюл отново отправи предишното си предупреждение, че Анкара няма да приеме нищо друго освен пълноправно членство в ЕС. Той визира изказванията, че Турция може да получи статут на специален партньор. (AФП, TurkishPress.com - 18/11/04)
