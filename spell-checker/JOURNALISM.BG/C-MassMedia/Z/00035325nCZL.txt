Съд отхвърли молбата на Йоджалан за нов процес
					18/07/2010
					 
						СТРАСБУРГ, Франция/AНКАРА, Tурция -- Европейският съд за човешки права отхвърли молбата на лидера на Кюрдската работническа партия (ПКК) Абдула Йоджалан в петък (16 юли) за нов процес. Йоджалан, 62-годишен, излежава доживотна присъда в затвора заради принадлежността си към терористична групировка. Той твърди, че първоначалният процес срещу него в Турция е бил опорочен и че условията му на живот са неприемливи. Съдът реши, че стъпките, предприети от Анкара за подобряване на условията му на живот след 2005 г., когато Йоджалан бе осъден, са задоволителни. 
						В други новини от петък се съобщава, че петима турски полицаи и трима войници са били ранени при нападение от бунтовници на ПКК, съобщиха местните медии. Нападението е било срещу полицейското управление в района Первари в пронинции Сиирт в югоизточната част на страната. Бунтовниците са избяхали след 40-минутен сблъсък с полицията. (AФП, Хюриет - 16/07/10; Aнадолска информационна агенция, ДПА, AФП, Прес ТВ - 17/07/10)
