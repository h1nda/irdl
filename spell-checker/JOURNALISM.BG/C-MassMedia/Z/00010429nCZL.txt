Албания и Италия правят преглед на сътрудничеството си срещу контрабандата
09/04/2004
 
ТИРАНА, Албания - Генералният директор на албанските митници Шпетим Идризи и италианският му колега Марио Андреа Гуаяна се срещнаха в четвъртък (8 април), за да обсъдят сътрудничеството в борбата срещу незаконния трафик. Двете държави подписаха споразумение за съвместни усилия и обмен на информация в тази област.
Също в четвъртък Албания оповести плановете си за започване на програма за реабилитиране на непълнолетни престъпници. Проектът е във връзка с публикуването на статистика, показваща увеличение на престъпността сред младежите. (ATA, Aлбанско радио, Албейниън дейли нюз - 08/04/04)
