Според ново проучване свободата на словото намалява в световен мащаб
					30/04/2008
					Кипър и Гърция са единствените страни от Югоизточна Европа, определяни като "свободни" в новото годишно проучване на независимостта на световните медии, проведено от Фрийдъм Хаус.
					(Фрийдъм Хаус, AП, AФП, РФЕ/РЛRL - 29/04/08)
 
					 
						
Бившите комунистически страни показват най-голям относителен спад в свободата на медиите в света, главно поради политизирането им, се казва в доклада. [Фрийдъм Хаус]
						За шеста поредна година, глобалната свобода на пресата претърпя ясен спад през 2007 г., съобщи във вторник (29 април) авторитетната организация "Фрийдъм Хаус" при публикуването на годишното си проучване за независимостта на медиите в света. 
						"За всяка стъпка напред по отношение на свободата на словото миналата година, имаше две стъпки назад", заяви Дженифър Уиндзър, изпълнителен директор на организацията с нестопанска цел в САЩ. "Когато свободата на пресата отбелязва спад.... може скоро да последват ограничения и по отношение на други свободи." 
						Журналисти почти навсякъде се сблъскват с все по-враждебна среда, съобщават от организацията в проучването й за 2008 г., което обхваща 195 страни и територии, публикувано само няколко дни преди Световния ден на свободата на пресата на 3 май. 
						Медиите в тези страни са получили обща оценка от 0 (отличен) до 100 (слаб) на основата на преценка на юридическата, икономическата и политическата свобода, която те имат. От 195-те страни и територии, обхванати от проучването, 72-те, получили от 0 до 30, принадлежат към групата на тези, които имат "свободни медии". Петдесет и девет страни с оченка от 31 до 60 се определят като "частично свободни", докато 64 с оценки от 61 до 100 попадат в групата на "несвободни". 
						Само 18 % от населението в света живее в страни със свободни медии, твърди Фрийдъм Хаус и определя Западна Европа като район, който се нарежда най-високо по отношение на свободата на медиите. Финландия и Исландия са водещи в това отношение. Нова Зеландия е единствената страна, извън Западна Европа, която е сред първата десетка в света. 
						От страните от Югоизточна Европа (ЮИЕ) Кипър се представя най-добре в световен мащаб. Той се нарежда на 40-то място заедно с Белиз, Доминика, Франция, Латвия и Словакия, които имат оценка 22. 
						Единствената друга страна от ЮИЕ, която се определя като "свободна" е Гърция, която е класирана на 56-то място, заедно с Гана и Мали. 
						Всички балкански страни принадлежат към групата на "частично свободните". От тях България е класирана най-високо с оценка 33 или на 76-то място в света. Хърватия е на 78-мо място заедно с Ботсвана. 
						Черна гора е класирана на 81-во място заедно с Източен Тимор и Монголия. 
						Сърбия с оценка 39 се нарежда на 84-то място заедно с Антигуа и Барбуда, Боливия и Доминиканската република. 
						Румъния е на 94-то място заедно с Панама и Перу. Фрийдъм Хаус го обяснява с "решение на Конституционния съд, което възстанови престъпното оклеветяване". 
						От другите страни от ЮИЕ Босна и Херцеговина се класират на 97-мо място заедно с Филипините. 
						Maкедония се нарежда на 100-но място заедно с Аржентина. И двете страни имат оценка 47. 
						Aлбания и Турция са на последните места в класацията сред страните от ЮИЕ. Албания е 105, а Турция - 106 заедно с Конго-Бразавил, Хондурас и Мексико. 
						Според Фрийдъм Хаус страните от Централна и Източна Европа и от бившия Съветски съюз общо са регистрирали най-големия спад в региона. 
						"Русия остава една от най-опасните страни в света по отношение на медиите", се казва в доклада. 
						Трите най-зле представили се страни в света са Туркменистан, Бирма и Северна Корея
