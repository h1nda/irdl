Собственикът на "Пинк ТВ" обяви, че е бил отровен
					28/01/2011
					 
						БЕЛГРАД, Сърбия -- Желко Митрович, собственик на най-голямата ТВ станция в Белград, "Пинк", заяви в четвъртък (27 януари), че е бил умишлено отровен. Митрович, на 44 г., бивш съюзник на покойния сръбски диктатор Слободан Милошевич, се намира в германска болница от четири седмици, а преди това е бил в болница в Белград. "Пинк ТВ" предаде в четвъртък, че в кръвта на магната са били намерени арсеник, олово и бензол и че той страда от апластична анемия, потенциално фатална болест на кръвта. 
						"Подозирам всички освен съпругата и децата си," е казал Митрович за радио Б92, добавяйки, че "някой е сипал" отровни вещества в храната и питието му. (Блиц, Б92, АП, Вечерне Новости - 27/01/11)
