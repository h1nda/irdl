Косово приключи първото си екстрадиране
					20/05/2009
					 
						ПРИЩИНА, Косово -- Във вторник (19 май) властите приключиха работата по екстрадирането на косовски гражданин, идентифициран само с инициалите С.З., от Швейцария, което е първият такъв случай, осъществен от местните институции, откакто ЮНМИК предаде тези отговорности на министерството на правосъдието. Арестът е въз основа на международна заповед за арест, издадена от окръжния съд в Митровица.
						Други новини от вторник -- Кристина Галах, говорителка на върховния представител на ЕС за външната политика Хавиер Солана, похвали мисията ЮЛЕКС на ЕС за поддържането на "добро състояние на сигурност" в Косово. "Нашите усилия ... вече дават положителни резултати", каза Галах.
						Също във вторник Бахрейн и Коморските острови признаха Косово за независима държава, с което броят на официално призналите я страни стана 60, съобщиха медиите. Косово обяви независимост от Сърбия през февруари 2008 г. (Зери, Коха Диторе, Телеграфи, Експрес, Лайм - 20/05/09; Клан, ТВ 21, Дойче Веле, Кохавижън, РТК - 19/05/09)
