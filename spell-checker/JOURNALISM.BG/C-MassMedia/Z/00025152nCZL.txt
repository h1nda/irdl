Бранкович обмисля евентуална реорганизация на правителството на ФБиХ
					16/01/2008
					 
						САРАЕВО, Босна и Херцеговина (БиХ) -- Министър-председателят на Федерация БиХ Неджад Бранкович потвърди във вторник (15 януари), че в момента текат консултации с четирите управляващи партии във връзка с възможна реорганизация на кабинета. По време на тези консултации, заяви той, ще бъде извършена оценка на дейността на всяко от министерствата и ще се реши дали са необходими промени. Местните медии предполагат, че двама души може да бъдат уволнени: министърът на индустрията Вахид Хечо и министърът на търговията Десница Радивоевич. (Дневни Аваз, Независне Новине - 16/01/08; НТВ Хаят - 15/01/08)
