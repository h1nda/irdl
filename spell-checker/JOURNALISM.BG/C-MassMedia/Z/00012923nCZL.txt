Български правителствен съвет приема план за прилагане на изисквания на ЕК
					09/12/2004
					 
						СОФИЯ, България -- Съветът за европейска интеграция към правителството прие в сряда (8 декември) план, целящ ускоряване на изпълнението на оставащите мерки, препоръчани от Европейската комисия за 2005 г. Председателят на съвета и заместник министър-председател Пламен Панайотов заяви, че документът предвижда реализиране на 586 мерки чрез прилагането на 47 законопроекта догодина. 
						Други новини: В сряда министърът на отбраната Николай Свинаров обяви, че Съединените щати планират установяването на една или две военни бази в България и разполагането на близо 3 000 военнослужещи в тях. Той каза, че това ще са малки обекти, а не големи бази като тези, изградени в Западна Европа след Втората световна война. По друг повод Свинаров заяви, че решение за продължаване на българското присъствие в Ирак може да се очаква след януари. Той потвърди, че правителството обмисля различни възможности, включително изтегляне от Ирак. (Труд, Сега - 09/12/04; Уеб-сайт на българското правителство, AФП, БТА, Медиапул - 08/12/04)
