България ще преобразува системата на здравеопазването преди присъединяването си към ЕС
					01/12/2005
					 
						СОФИЯ, България -- В сряда (30 ноември) министърът на здравеопазването Радослав Гайдарски каза, че България ще преобразува системата на здравеопазването преди присъединяването си към ЕС през 2007 г. Правителството, обясни той, е решено да спре загубите, да намали дълга в сектора и да приватизира най-лошо работещите държавни здравни заведения. Болниците са натрупали дългове от 120 млн. долара през последните няколко години поради лошо управление и недостатъчен надзор.
						Също в сряда бе потвърдено, че Димитър Толев е подал оставката си като заместник-директор на митническата агенция. Макар той да се позова на лични причини, според съобщения в медиите решението му е свързано с разследванията за корупция в агенцията. (Ройтерс, Медиапул, бТВ - 30/11/05)
