Полицията в Истанбул беше подложена на критика заради смъртта на цивилни граждани по време на акциите в понеделник
					28/04/2009
					 
						АНКАРА, Турция -- Медии и експерти разкритикуваха полицията за това, че не е взела необходимите предпазни мерки при провеждането на антитерористичната операция в Истанбул в понеделник (27 април), при която загинаха трима цивилни, включително 16-годишен младеж, а седем души бяха ранени. Операцията в жилищния квартал "Бостанджъ" се превърна в шестчасова престрелка, след като полицията нападна тайна квартира на крайнолявата организация "Революционен щаб". В престрелката загинаха тийнейджър от квартала, високопоставен полицейски служител и заподозреният терорист Орхан Йълмазкая, а шест полицейски служители и телевизионен оператор бяха ранени. Дадените жертви повдигнаха въпроси относно планирането на операцията, писаха вестниците. Те твърдят, че полицията не е преценила възможните рискове и не е евакуирала сградата преди нападението. (Тюркие, Заман, Йени Шафак, Радикал, Хюриет, Милиет, Сабах, Ватан - 28/04/09; Анадолска информационна агенция, НТВ, Си Ен Ен Тюрк, Ройтерс, Ал Джазира - 27/04/09)
