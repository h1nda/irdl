Главният икономист на Черна гора призова за пари от МВФ
					30/08/2009
					 
						ПОДГОРИЦА, Черна гора -- Главният икономист на Централната банка Никола Фабрис заяви в събота (29 август), че неговата страна има нужда от допълнителни финансови средства и ней-евтиният начин е парите да дойдат от МВФ. "Присъединявайки се към програма на МВФ ние ще придобием достъп до допълнителни средства от Световната банка и ЕС. Следователно мисля, че трябва да приемем това споразумение, макар че разбирам противниците му, които се страхуват, че така ще ограничим възможностите си да провеждаме независима икономическа политика", заяви Фабрис за всекидневника "Дан" в Подгорица. Досега правителството е избягвало споразумение с МВФ, поради строгите изисквания на Фонда, особено онези, целящи съкращаване на държавните разходи. (Дан, Maкфакс - 29/08/09)
