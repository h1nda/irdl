Албания ще започне информационна кампания за либерализирането на визите
					21/05/2010
					 
						ТИРАНА, Албания -- Вътрешното министерство е създало специален фонд за информиране на обществеността за процеса на либерализиране на визите за ЕС. Около 350 000 евро ще бъдат похарчени за изготвянето на телевизионни клипове и излъчването им по националните канали, обяви министерството в четвъртък (20 май). Правителството иска да бъде сигурно, че обществото е запознато както с ползите, така и с ограниченията, свързани с безвизовите пътувания. Инициативата бе продиктувана от случаите с граждани на Македония и Сърбия, потърсили убежище в страни от ЕС след получаване на правото за безвизови пътувания през декември. (Лаймфундит, Нюз 24, Топ Нюз - 20/05/10)
