Бизнес: Сръбската "ЮАТ Еъруейс" започва редовни полети до БиХ 
					09/11/2007
					"ЮАТ Еъруейс" ще лети от Белград до Баня Лука три пъти седмично, като през декември ще бъде добавен и четвърти полет. Още от седмицата: Гърция и Турция планират строителството на тръбопровод за природен газ, свързващ Азия с Европа.
					 
						
[Архив]
						Националната авиокомпания на Сърбия, "ЮАТ Еъруейс", обяви редовни полети от Белград до Баня Лука, които ще започнат от петък (9 ноември). Сръбският министър без портфейл Драган Джилас и министърът на транспорта на Република Сръбска Неделко Чубрилович казаха, че се надяват новият маршрут да засили икономическото сътудничество между Сърбия и БиХ. 
						*** 
						
Гърция и Турция планират да започнат на 18 ноември строителството на 285-километров тръбопровод за пренос на природен газ от Азърбайджан до Европа. Турският премиер Реджеп Тайип Ердоган и неговият гръцки колега, Костас Караманлис, ще вземат участие в церемонията по началото на строителството. 
						*** 
						Търговската група "Карфур" планира да построи 20 хипермаркета в България до края на 2014 г. В София компанията ще инвестира около 200 млн. евро в строителството на комплекс със смесено предназначение, включително търговски площи, бизнесофиси и зони за развлечение. 
						*** 
						В сряда (7 ноември) в Порец, Хърватия, бе открит международен панаир по туризъм и кетъринг. Изложението "Промохотел 2007" ще събере около 150 служители от сферите на туристическото и кетъринг оборудване, както и производители на мебели и други артикули за интериорен дизайн от Хърватия, Италия, Словения, Унгария, Германия, Австрия и Сърбия. 
						*** 
						
Федерация Босна и Херцеговина и Република Сръбска обявиха план за инвестиране на 40 млн. евро в строителството на нова водноелектрическа централа. Съоръжението ще бъде с мощност 40 мегавата.
						
(Различни източници – 02/11/07-09/11/07)
