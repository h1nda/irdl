Българското правителство нареди на всички членове на кабинета да обявят имуществото си
					02/06/2006
					 
						СОФИЯ, България -- Всички министри от кабинета са получили заповед да направят публично достояние декларациите за имотното си състояние с цел да се въведе по-голяма прозрачност в работата на правителството. Съгласно решение, прието в четвъртък (1 юни), министрите от кабинета ще попълнят нови, подробни декларации за своите имоти и авоари, които ще бъдат качени на уеб сайта на българския министерски съвет идната седмица. Понастоящем тези декларации се намират в Сметната палата, но не са общодостъпни. Президентът Георги Първанов неотдавна обяви имуществото си и призова и другите политици да последват примера му. (Сега, Монитор - 02/06/06)
