Полицията претърси дома на Младич в Белград
					23/02/2010
					 
						БЕЛГРАД, Сърбия -- Във вторник (23 февруари) полицията претърси белградския дом на укриващия се от правосъдието военнопрестъпник Ратко Младич. Прокурорът за военни престъпления Владимир Вукчевич и вътрешният министър Ивица Дачич определиха това като част от редовната дейност на специалната група, отговаряща за арестуването на оставащите укриващи се военнопрестъпници. Според неофициална информация полицията е открила голяма сума пари в претърсеното жилище. Синът на Младич, Дарко, отказа да коментира операцията. Последният път къщата на бившия босненски сръбски военен лидер беше претърсена през декември 2008 г. (Б92, Бета, Танюг, РТС, Би Би Си, АП - 23/02/10)
