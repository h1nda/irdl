Балканските страни засилват сътрудничеството си срещу тероризма
					20/05/2009
					 
						СОФИЯ, България -- Във вторник (19 май) вътрешните министри на България, Румъния и Сърбия подписаха съвместна декларация за механизмите за борба с трансграничната организирана престъпност, тероризма и корупцията. На среща в северния български град Видин българският министър Михаил Миков, румънският Дан Ника и сръбският Ивица Дачич обсъдиха пътищата за по-нататъшно разширяване на полицейското и митническо сътрудничество чрез създаването на съвместен център за контакти в България. Той ще улесни обмена на информация за граничния контрол и нелегалната имиграция. Съвместната декларация подчертава ролята на трите страни за гарантирането на регионалната сигурност и стабилност. (БНР, Агенция София нюз, News.bg - 19/05/09)
