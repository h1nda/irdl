Солана призова Сърбия и Черна гора да изграждат институции
07/02/2003
 
БЕЛГРАД, Сърбия-Черна гора -- Върховният представител на ЕС по сигурността Хавиер Солана посети Сърбия и Черна гора в четвъртък (6 февруари), и призова властите да започнат изграждането на новите институции и хармонизиране на законодателството. По време на срещите си с напускащия поста президент на Югославия Воислав Кощуница и премиерите на двете републики Зоран Джинджич и Мило Джуканович, Солана подчерта необходимостта новата държава да бъде изпълнена с реално съдържание. Според някои източници, той иска клаузите на новата конституция да влязат в сила до края на месеца. По-късно Джуканович заяви, че само подобряването на условията на живот и волята на народа могат да накарат съюза да функционира. Той призова ЕС да "се ангажира по-активно с подкрепата на реформите". (Блиц - 07/02/03; AП, АФП, Танюг, Б92, БиБиСи - 06/02/03)
