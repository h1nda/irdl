Албанският премиер Бериша обеща да осигури независимост на съдебната власт
					27/10/2008
					 
						ТИРАНА, Албания -- В неделя (26 октомври) министър-председателят Сали Бериша обеща да гарантира независимостта на съдебната власт, което според него ще остане основен принцип на правителството. През изминалите няколко седмици Бериша бе подложен на вътрешна и международна критика поради обвинения в намеса в работата на прокуратурата в поредица от скандални случаи. Най-острата критика бе отправена по повод на решението на правителството да се извърши проверка за законността на разследването срещу босненския бизнесмен Дамир Фазлич. Според обвиненията той е осъществявал незаконна финансова дейност и е имал нерегламентирани бизнесотношения с представители на правителството, включително с Бериша. (Коха Йоне, Панорама - 27/10/08; Вижън +, Алсат - 26/10/08)
