Трибуналът на ООН осъди хърватите Готовина и Маркач
					15/04/2011
					
						ХАГА, Холандия -- Трибуналът на ООН осъди в петък (15 април) двама хърватски генерали за военни престъпления, свързани с военната операция "Буря" от 1995 г. Съдът призна генерала в оставка Анте Готовина виновен по почти всички обвинения и го осъди на 24 години затвор, заключавайки, че той е участвал в съвместно престъпно начинание за принудително и постоянно премахване на етническото сръбско население от областта Краина в Хърватия. Другият подсъдим, Младен Маркач, бе осъден на 18 години затвор, а третият, генерал Иван Чермак, бе оправдан по всички обвинения. Процесът бе открит през март 2008 г. Присъдите могат да бъдат обжалвани. (ХРT, Нова ТВ, Хина, tportal.hr - 15/04/11)
