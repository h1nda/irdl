Вътрешният министър на Словения Кресал прогнозира безвизови пътувания до края на годината
					10/09/2009
					 
						ЛЮБЛЯНА, Словения -- В сряда (9 септември) вътрешният министър Катарина Кресал каза, че по всяка вероятност ЕС ще премахне визите за Македония, Сърбия и Черна гора до края на тази година. Тя се изказа на регионална министерска конференция за незаконната имиграция, организираната престъпност, корупцията и тероризма в Бърдо при Краню, близо до Любляна. Австрийският вътрешен министър Мария Фектер, която беше съорганизатор на конференцията, добави, че Македония вече е изпълнила критериите на ЕС, докато Сърбия и Черна гора работят, за да отговорят на изискванията до края на годината. През юли Европейската комисия официално препоръча предоставянето на правото на безвизови пътувания на гражданите на Македония, Сърбия и Черна гора. Ако бъде одобрено от всичките 27 страни, членки на ЕС, и от Европейския парламент, предложението ще влезе в сила от януари. Кресал отбеляза, че Албания и Босна и Херцеговина все още имат да свършат много работа. (Б92, Танюг, СТА - 09/09/09)
