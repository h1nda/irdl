Норвегия обещава подкрепата си за кандидатурата на Хърватия за интеграция в НАТО
25/06/2004
 
ЗАГРЕБ, Хърватия -- Министърът на отбраната Берислав Рончевич се срещна с норвежкия си колега, Кристин Крон Деволд, в четвъртък (24 юни). По-късно Рончевич каза, че е получил уверенията на Деволд, че Норвегия ще подкрепи Хърватия по пътя й към членство в НАТО и че ще сподели собствения си опит в областта на военната реформа. Двамата министри се договориха за бъдещо сътрудничество между поверените им министерства при учредяването на хърватска брегова охрана, провеждането на реформи в отбраната и участие в миротворчески мисии. (ХИНA, ХРT - 24/06/04)
