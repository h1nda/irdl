Гръцкият вътрешен министър ще посети Вашингтон
13/01/2004
 
АТИНА, Гърция -- Министърът на обществения ред Йоргос Флоридис заминава за Вашингтон в четвъртък (15 януари) за среща с шефовете на ЦРУ и ФБР, с министъра на правосъдието Джон Ашкрофт и съветника по национална сигурност на президента Буш Кондолиза Райс. Очаква се министърът да обсъди мерките за сигурност по време на Лятната олимпиада в Атина. Атина планира да проведе учебна тренировка следващия месец, последвана от още една през март, където ще участват и американски служители по сигурността. Според военния министър Янос Папандониу всички натовски държави участват в планирането на мерките за сигурност.
Други новини: лидерът на гръцката опозиционна партия Нова Демокрация Костас Караманлис предложи списък от ръководни правила в понеделник, които трябва да бъдат следвани от всички кандидати за парламентарните избори на 7 март. Ударението е поставено върху конструктивни въпроси, а не върху противопоставянето между кандидатите. ( АП, Ройтърс, МПА - 12/01/04)
