Турски войници убити при нападение 
					05/08/2005
					 
						АНКАРА, Турция -- Официални лица съобщиха, че петима турски войници са били убити и най-малко шест са ранени при нападение рано в петък (5 август) на предполагаеми кюрдски терористи. Войниците са били нападнати в югоизточната провинция Хакари, съобщи полуофициалната информационна агенция "Анатолия". Това е най-сериозната загуба на жива сила за турската армия, след като шестима войници загинаха в бомбен атентат в началото на юли. 
						Терористи, свързани със забранената Кюрдска работническа партия, засилиха нападенията си над цивилни и военни цели през последните няколко месеца. Последното нападение е станало близо до град Семдинли, близо до границите с Иран и Ирак. Според съобщения на турската телевизия нападателите са използвали ракетни установки и далекобойни огнестрелни оръжия. Нападението е станало едва няколко часа, след като кюрдски бойци са освободили турски войник, държан в плен повече от три седмици. (Би Би Си - 05/08/05)
