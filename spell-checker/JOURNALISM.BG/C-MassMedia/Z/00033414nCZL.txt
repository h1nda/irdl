Министрите на финансите от еврозоната ще обсъдят положението с Гърция
					15/02/2010
					 
						БРЮКСЕЛ, Белгия -- Министрите на финансите на страните от еврозоната ще се срещнат в понеделник (15 януари) в Брюксел, за да обсъдят финансовата криза в Гърция, въпреки че не е ясно дали ще бъдат одобрени конкретни мерки в подкрепа на икономиката й. Френският министър на икономиката, промишлеността и труда Кристин Лагард каза, че „без съмнение” въпросът ще бъде обсъден. ЕС и МВФ внимателно следят дали Гърция ще започне да изплаща своите дългове.
						В неделя президентът на Европейската централна банка Жан-Клод Трише призова Атина да предприеме всички подходящи мерки за намаляване на нарастващия бюджетен дефицит. „Цяла Гърция трябва да разбере, че трябва да коригира една траектория, която се е отклонила от правилния курс”, каза Трише за френския телевизионен канал ЛШЕ. (A1, Ройтерс - 15/02/10)
