Македонската опозиция ще организира протест
29/12/2002
 
СКОПИЕ, Македония -- Бившият премиер Любчо Георгиевски обяви в събота (28 декември), че опозицията планира да организира протест по време на новогодишните празници. Според него главната опозиционна партия ВМРО-ДПМНЕ ще стартира кампания за предсрочни парламентарни избори. Георгиевски остро разкритикува сегашното правителство и обвини министър-председателя Бранко Цървенковски в сътрудничество с терористични организации. Демократичният съюз за интеграция, воден от бившия бунтовнически лидер Али Ахмети, понастоящем е член на управляващата коалиция. (Дневник, МИА - 28/12/02)
