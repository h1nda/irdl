Турски армейски части се сражаваха с членове на ПКК край иракската граница
					16/10/2008
					 
						АНКАРА, Турция -- Армията съобщи, че петима турски войници и петима членове на терористичната Кюрдска работническа партия (ПКК) са били убити в сражения, започнали в сряда (15 октомври) в югоизточната част на страната в близост до иракската граница. Военните съобщиха, че друг турски войник е загинал, а 15 са били ранени при катастрофата на хеликоптер, превозващ подкрепления. От ПКК твърдят, че хеликоптерът е бил свален от тях, а военните твърдят, че катастрофата е в резултат на технически проблем.
						Други новини -- В сряда пътници са предотвратили опит за отвличане на самолет на турските авиолинии, извършващ полет от турския курорт Анталия до Санкт Петербуг, Русия. Според съобщенията заподозреният похитител е изпратил бележка до пилота, в която твърдял, че има бомба и поема командването на самолета. Пътниците са обезвредили мъжа, но властите не са открили бомба или оръжие. Руската полиция е задържала похитителя, който според властите е бил пиян. (Би Би Си - 16/10/08; НТВ, Хюриет, Интерфакс, РИА Новости, Ройтерс, Анадолска информационна агенция, Информационна агенция Доган - 15/10/08)
