Членовете на президентството на БиХ започват двудневно посещение в Словения
08/09/2003
 
САРАЕВО, Босна и Херцеговина (БиХ) -- Делегация на президентството на БиХ започна двудневно посещение в Словения в понеделник (8 септември). Тримата членове на президентството - Драган Чович, Сюлейман Тихич и Борислав Паравац - придружени от външния министър Младен Иванич, ще обсъдят икономическите връзки със своя словенски колега Янеш Дърновшек и други официални лица. Във вторник те ще присъстват на бизнес конференция в словенската Търговска палата, в която ще участват 25 компании от БиХ.
Други новини: Ръководителят на мисията на МВФ Питър Дойл похвали властите в Република Сръбска в петък за реформите в данъчната администрация и за напредъка при унификацията на системата от косвени данъци в цялата страна. Дойл изрази и подкрепата си за продължаващите реформи в сферата на отбраната. (Онаса, СТА, Дневни Аваз - 08/09/03)
