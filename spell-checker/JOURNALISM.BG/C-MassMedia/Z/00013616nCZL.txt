Румънското правителство ще предоговорира контракт с EADS
					16/02/2005
					 
						БУКУРЕЩ, Румъния -- Премиерът Калин Попеску Таричану заяви във вторник (15 февруари), че правителството е решило да ревизира сделка на стойност почти 1 млрд. евро с European Aeronautic Defence and Space (EADS) за доставка на хардуер за граничен контрол. Според Таричану условията и цените ще бъдат предоговорирани в опит да се осигури по-голяма прозрачност по въпроса. Договорът, подписан от предходното правителтво, бе обект на критики, тъй като поръчката бе възложена на EADS без конкурс.
						Други новини: основната опозиционна Социалдемократическа партия обяви във вторник, че ще номинира Дан Мариан Вангелие за кандидат-кмет на Букурещ. Изборите ще се проведат на 3 април. (Mediafax, Rompres - 15/02/05)
