Четирима военнослужещи от ЮФОР загинаха в катастрофа с хеликоптер
					20/06/2008
					 
						САРАЕВО, Босна и Херцеговина (БиХ) -- Двама испански и двама германски военнослужещи от ЮФОР загинаха, когато хеликоптерът им катастрофира в четвъртък (19 юни) около обяд близо до столицата на Република Сръбска, Баня Лука. Причината за катастрофата не е ясна. Върховният представител на ЕС по въпросите на сигурността Хавиер Солана публикува изявление до семействата на военнослужещите. „Мисията на ЮФОР дава изключителен принос към военната операция на ЕС в Босна и Херцеговина,” каза Солана. „Ето защо моята искрена благодарност, моето най-дълбоко съчувствие и моите мисли са с вас в този труден момент." (Дневни Аваз, Независне Новине - 20/06/08; РТРС, Фена, АП, Дойче Веле - 19/06/08)
