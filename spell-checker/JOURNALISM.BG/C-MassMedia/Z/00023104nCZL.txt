Сръбският вицепремиер Джелич отново изрази надежди, че ССА ще бъде подписано до края на годината
					03/07/2007
					 
						БЕЛГРАД, Сърбия -- Вицепремиерът Божидар Джелич отново повтори в понеделник (2 юли), че се надява Сърбия да подпише Споразумение за стабилизация и асоцииране (ССА) с ЕС до края на тази година. Джелич каза, че е получил подобни уверения при неотдавнашните си разговори с португалския външен министър Луиш Амаду, чиято страна вече е ротационен председател на ЕС. Съюзът поднови преговорите си със Сърбия по ССА миналия месец във връзка с подобреното сътрудничество с Трибунала на ООН за военни престъпления. (Блиц - 03/07/07; РТС - 02/07/07)
