Македонският премиер Груевски се изказа по спора за името
					26/04/2010
					 
						СКОПИЕ, Македония -- Премиерът Никола Груевски заяви в неделя (25 април), че ако името "Република Северна Македония" бъде официално предложено на неговата страна за употреба в международните отношения -- за да бъде решен дългогодишният спор с Гърция -- то ще бъде подложено на референдум. Той каза още, че лично той ще гласува "против". Гръцки държавни представители казват, че името би било приемливо за Атина. Груевски заяви, че очаква от посредника на ООН Матю Нимиц да излезе през май с конкретно предложение за решаване на спора, което би било приемливо и за Македония, и за Гърция. 
						Междувременно проучване на Института за демокрация "Социетас Цивилис" сочи, че 65 % от македонците се противопоставят на промяна на името заради членството в НАТО. Малко повече от 80 % от анкетираните заявяват, че биха гласували за присъединяване, ако бъде организиран референдум, докато близо 11 % биха гласували против. (Макфакс, A1, MИA - 25/04/10; Сител, Алсат - 24/04/10)
