България и Черна гора се договориха, че борбата с организираната престъпност е общ приоритет
					28/03/2007
					 
						СОФИЯ, България – Вътрешният министър Румен Петков се срещна със своя черногорски колега Юсуф Каламперович във вторник (27 март) в София. Двамата се договориха, че борбата срещу трафика на наркотици и нелегалната имиграция е основен приоритетит, както и регионалното сътрудничество. Петков предложи помощта на България в прилагането на свързаните с ЕС реформи.
						Също във вторник Асоциацията на британските производители на отбранителна техника и Българската асоциация на предприятията от отбранителната промишленост подписаха меморандум за разбирателство във връзка със сътрудничеството в сектора. Заместник-министърът на отбраната Симеон Николов обясни, че споразумението ще свърже българския бизнес със световните лидери в производството на военни технологии. (News.bg, Фокус, МИНА - 27/03/07)
