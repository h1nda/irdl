Главният прокурор на България иска да бъдат разгледани миналите дейности на институцията
					12/03/2006
					 
						СОФИЯ, България -- Новият главен прокурор Борис Велчев е наредил подробен преглед на дейностите на институцията през последните пет години, гласи официално съобщение от петък (10 март). В изявлението се казва, че Велчев, който пое поста от Никола Филчев в края на февруари, желае да бъдат разгледани специално случаи, свързани с процедурни нарушения, преднамерени отлагания и външно влияние, оказвано върху прокурорите. Докладът трябва да бъде приключен до края на април. (24 часа, Дарик - 11/03/06)
