Премиерът на ФБиХ Бранкович е разследван за корупция
					09/04/2008
					 
						САРАЕВО, Босна и Херцеговина (БиХ) -- Прокуратурата е започнала разследване за корупция срещу министър-председателя на Федерация БиХ (ФБиХ) Неджад Бранкович и други 12 висши държавни служители във връзка с преструктурирането на енергийния сектор на автономната област. Прокуратурата обясни във вторник (8 април), че държавните служители са заподозрени в "злоупотреба със служебно положение при вземането на решения". Групата включва министъра на икономиката Вахид Хеко и няколко от директорите на основната електроенергийна компания на ФБиХ, "Електропривреда БиХ". Прокуратурата съобщи, че държавните служители са осигурили преференциално третиране на определени инвеститори и са се опитали да им предоставят изгодни договори, като при това са пренебрегнали някои законови изисквания, свързани с обществените поръчки.
						Съобщения в медиите сочат като пример предоставянето на договори през 2006 г. на австрийския консорциум АПЕТ за построяването на четири водноелектрически централи. (Дневни Аваз, Независне Новине - 09/04/08; РТРС, Фена, АФП - 08/04/08)
