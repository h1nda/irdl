Все още няма решение за датата за връчване на заявлението на Сърбия за членство в ЕС
					09/12/2009
					 
						БЕЛГРАД, Сърбия -- Президентът Борис Тадич и външният министър Вук Йеремич казаха във вторник (8 декември), че правителството все още не е взело решение кога да внесе официалното заявление за членство в ЕС, като добавиха, че преди това желаят да се консултират с партньорите от ЕС. Б92 цитира Тадич, който е заявил, че Белград трябва да изчака, докато се увери, че ще получи положителен отговор, за да предотврати "обструкциите и бавните действия [на които е свидетел] досега". (Б92, ФоНет, Бета, Танюг - 08/12/09)
