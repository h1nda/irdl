Албанската полиция разби организирана престъпна група 
					26/07/2010
					 
						ТИРАНА, Албания -- Полицията в Тирана и Вльора арестува в събота (24 юли) петима бизнесмени, които се разследват от италианските власти за предполагаемо участие в международна верига за трафик на наркотици. Разследването на групата е започнало през декември 2008 г., когато в Италия бяха заловени албански граждани, пренасящи хероин. Трима от арестуваните в събота са в строителния бизнес и са заподозрени в пране на пари. Другите двама са били арестувани в Италия през 2008 г., но са успели да избягат от страната. Те също бяха задържани в събота. Полицията смята, че парите, спечелени от престъпна дейност в Италия, са били инвестирани в албанския строителен сектор. (Balkan Web, Топ Нюз, Клан - 25/07/10)
