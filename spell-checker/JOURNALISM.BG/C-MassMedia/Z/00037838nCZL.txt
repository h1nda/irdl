Румънската опозиция обжалва трудовия кодекс пред Конституционния съд
					18/03/2011
					 
						БУКУРЕЩ, Румъния -- Опозиционният алианс Социаллиберален съюз обжалва в четвъртък (17 март) новия кодекс на труда пред Конституционния съд, каза Мирча Душа, лидер на парламентарната група на Социалдемократическата партия. В жалбата се оспорва конституционността на приемането на кодекса по бързата процедура, което значи, че законопроектът, предложен от кабинета, е приет без парламентарен дебат и гласуване. В жалбата се оспорват още отделни части от законопроекта, свързани с правата на служителите. Очаква се съдът да обсъди жалбата следващата седмица. (Медиафакс, Агерпрес, ХотНюз, Зиаре - 17/03/11)
