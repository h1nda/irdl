Ръководителят на НАТО коментира несигурността в Косово и потвърди значението на присъствието на КФОР
					11/01/2008
					 
						БРЮКСЕЛ, Белгия -- Генералният секретар на НАТО Яп де Хоп Схефер каза в четвъртък (10 януари), че ситуацията в Косово е нестабилна, но никой не трябва да храни илюзии и да си мисли, че насилието ще определи окончателния статут на провинцията. ДПА цитира думите му, че НАТО има ясна роля в Косово "да защитава както малцинствата, така и мнозинството". Той подчерта също така необходимостта от близко сътрудничество между НАТО и ЕС. НАТО има около 16 000 души мироопазващ контингент на КФОР в провицията. 
						Други новини от четвърък -- Александър Боцан-Харченко, руският член на международната тройка от посредници в преговорите между косовските албанци и Белград, предупреди, че Москва ще използва своето право на вето в Съвета за сигурност на ООН, за да блокира всеки опит за даване на независимост на Косово. Следващата седмица предстои Съветът да обсъди доклад на ЮНМИК за ситуацията в страната. (Бета, Танюг, Б92, ДПА, РИА-Новости - 10/01/08)
