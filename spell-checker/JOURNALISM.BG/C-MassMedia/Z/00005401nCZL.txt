Симитис получи широка подкрепа на плана за присъединяване на Кипър
16/12/2002
 
АТИНА, Гърция -- Министър-председателят Костас Симитис е получил широка подкрепа на своя план за присъединяването на Кипър към ЕС, според резултатите от анкета, публикувани в неделя (15 декември) във вестник Вима. Проучването по телефона е било проведено в Атина, Истанбул, гръцката и турската части на Кипър, и в Лондон. Подкрепата е била над 50 процента на всички места, с изкючение на Лондон. Симитис поиска лидерите на гръцката и турската общности на разделения остров да постигнат споразумение до 28 февруари. Ако дотогава не бъде намерен компромис, ЕС ще приеме само гръцката част на Кипър, докато "Турската република Северен Кипър" ще трябва да почака. (неделния брой на Вима, Атинска новинарска агенция - 15/12/02)
