ЕС ще облекчи визовите ограничения за пет страни от Югоизточна Европа
					04/10/2007
					 
						БРЮКСЕЛ, Белгия -- Комисията по външни работи на Европейския парламент одобри в сряда (3 октомври) споразумение за облекчаване на визовия режим с Албания, Босна и Херцеговина, Сърбия, Македония и Черна гора. Споразумението ще облекчи в значителна степен процедурите по издаването на визи за определени категории граждани, като бизнесмени, журналисти, учени, студенти, членове на официални делегации, както и за членове на семействата и роднини на лица, които са легални имигранти в страните, членки на ЕС. Очаква се документът да влезе в сила през януари 2008 г. (Макфакс, A1, Шекули, Коха Йоне, Кориери - 04/10/07; Топ-Ченъл, Balkanweb - 03/10/07)
