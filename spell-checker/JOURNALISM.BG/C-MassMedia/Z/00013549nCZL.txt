Еврокомисарят по правосъдието призовава Албания да ускори работата по реформите 
					10/02/2005
					 
						БРЮКСЕЛ, Белгия -- Франко Фратини, зам.-председател на Европейската комисия (ЕК), отговарящ за правосъдието, свободата и сигурността, призова в сряда (9 февруари) Тирана да положи повече усилия за приключване на основните реформи. По време на среща с албанския премиер Фатос Нано в Брюксел Фратини даде висока оценка на напредъка, постигнат в преустройството на съдебната система, и отново потвърди подкрепата си за кандидатурата на балканската държава за членство в ЕС. Той заяви още, че ЕС очаква от Албания провеждане на свободни, честни и демократични избори. Организираните от ОССЕ преговори между двете основни партии -- управляващата Социалистическа партия и опозиционната Демократическа партия -- за нова избирателна карта на страната все още не са се увенчали със споразумение. (Албейниън нюз - 10/02/05)
