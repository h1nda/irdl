Ашдаун е на прощална обиколка в БиХ
					23/01/2006
					 
						САРАЕВО, Босна и Херцеговина (БиХ) -- Върховният представител на международната общност Пади Ашдаун ще направи последната си, прощална обиколка на БиХ тази седмица. Мандатът му изтича идната седмица. Ашдаун възнамерява да посети Требине и Мостар в понеделник (23 януари), Горни Вакуф и Баня Лука във вторник и Сребреница в сряда. Той ще се срещне с местни ръководители, представители на деловите среди и обикновени граждани, за да обсъди промените, случили се през последните три години и половина. На 1 февруари немският дипломат Шварц-Шилинг поема поста му. (РТРС, Фена - 22/01/06)
