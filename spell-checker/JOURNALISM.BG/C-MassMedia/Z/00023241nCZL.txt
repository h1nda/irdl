ЮНМИК има резервен план, ако приемането на резолюция от Съвета за сигурност на ООН се провали 
					16/07/2007
					 
						ПРИЩИНА, Косово -- Говорителят на ЮНМИК Александър Иванко каза пред Б92 в неделя (15 юли), че въпреки че всички подкрепят "План А" - приемането на резолюция от Съвета за сигурност на ООН - международната общност има подготвен и "План Б", в случай че Косово едностранно обяви независимост. Той не навлезе в подробности, но предупреди за покачващо се напрежение сред косовските албанци, които са нетърпеливи по отношение на процеса. 
						На своето заседание в петък правителството на Косово отхвърли спекулациите, че разделянето на провинцията може да реши проблемите. Говорителят на правителството Бедри Гаши изключи всякаква промяна на териториалните граници на Косово. (Коха Йоне - 16/07/07; Б92, Телеграфи, РТК, РСЕ, Balkanweb, Kosovalive - 15/07/07)
