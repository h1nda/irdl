САЩ и България ще обсъждат противоракетния щит
					14/02/2010
					 
						СОФИЯ, България -- Премиерът Бойко Борисов заяви в петък (12 февруари), че САЩ ще проведат предварителни разговори с българското правителство за възможността за приемане на компоненти от противоракетния отбранителен щит на САЩ. На пресконференция Борисов заяви, че решението ще бъде взето от ЕК и българското правителство. "Смятам, че трябва да проявим солидарност. Когато една страна е членка на НАТО, тя трябва да работи за колективната сигурност", каза Борисов. Изявлението бе направено, след като Върховният съвет за отбрана на Румъния одобри плана на САЩ миналата седмица. 
						Реагирайки на изявлението на Борисов руският външен министър Сергей Лавров заяви в неделя, че той ще поиска от България обяснение за тази "неприятна изненада". "Ние вече попитахме американските си партньори във Вашингтон... какво означава това и защо сега идва тази изненада от страна на България след изненадата от страна на Румъния", заяви Лавров, цитиран от медиите. (AФП, РИА-Новости, БТА, Ройтерс - 12/02/10)
