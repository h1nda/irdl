НАТО призова ЕС да засили партньорството си с Турция в областта на отбраната 
					08/07/2008
					 
						ПАРИЖ, Франция -- В понеделник (7 юли) генералният секретар на НАТО Яп де Хоп Схефер призова ЕС да засили партньорството си с Турция в областта на отбраната. Де Хоп Схефер подчерта, че ЕС трябва да направи повече за намаляване на напрежението в отношенията си с тази страна. "Ние не можем да позволим това да продължава, тъй като нашите войници служат рамо до рамо в опасни мисии", каза той, като добави, че изключването на Турция от Европейската отбранителна агенция е един от основните проблеми в отношенията ЕС-Турция в областта на отбраната. Де Хоп Схефер призова ЕС да потърси начин за преодоляване на отхвърлянето на турското членство в агенцията от страна на кипърските гърци. (Заман, Хюриет - 08/07/08, Ройтерс, Анадолска информационна агенция - 07/07/08)
