В Турция бяха арестувани още 20 души по делото "Ергенекон"
					18/03/2011
					 
						АНКАРА, Турция -- Полицията задържа в четвъртък (17 март) 20 души в рамките на разследването на убийството на трима християнски мисионери в Малатия през 2007 г. Задържаните са заподозрени в подбудителство към убийствата като част от заговора на т.нар. организация "Ергенекон" за сваляне на правителството. Внезапни полицейски акции бяха проведени в девет вилаета в четвъртък. Между задържаните е бившият командир на жандармерията в Малатия, полковник Мехмет Юлгер. (Анадолска информационна агенция, Хюриет, Уърлд Булетин, Радикал - 17/03/11)
