Българският кабинет оцеля след шестия вот на недоверие
					31/07/2008
					 
						СОФИЯ, България -- Правителството преодоля с лекота шестия вот на недоверие в сряда (30 юли), внесен заради провала му в спазването на критериите на ЕС и ефективното управление на еврофондовете. За да успее вотът - шести поред срещу кабинета на премиера Сергей Станишев, откакто той встъпи в длъжност през 2005 г. - бяха нужни най-малко 121 гласа. За вота гласуваха само 84 депутати. Пет десни опозиционни партии и 13 независими депутати поискаха оставката на правителството след мониторинговия доклад на Европейската комисия за България от миналата седмица. В документа страната бе остро критикувана за това, че не успява да се справи с корупцията на високо равнище и с организираната престъпност. Докладът потвърди и замразяването на помощи в размер на над 800 млн. евро. (БТА, Дневник, БНТ, БНР, Фокус, Медиапул, Дарик - 30/07/08)
