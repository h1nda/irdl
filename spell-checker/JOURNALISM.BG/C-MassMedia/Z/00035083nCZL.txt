Според посланик САЩ не очакват Сърбия да признае Косово
					25/06/2010
					 
						БЕЛГРАД, Сърбия -- Посланикът на САЩ в Белград Мери Уорлик заяви, че Вашингтон не очаква от Сърбия да признае независимостта на Косово, добавяйки, че признаването не е условие за двустранните отношения. В интервю за "Вечерне Новости" от петък (25 юни) тя подчерта, че САЩ очакват от Сърбия и Косово да намерят прагматични решения, които биха подобрили качеството на живот на всички в Косово -- както на сърбите, така и на албанците. Тя добави, че всякакви изявления относно подновяване на преговорите за статута на Косово или разделянето му само ще отклонят Сърбия от пътя й на интегриране в ЕС. Вестникът писа, че е имало намеци, че Белград трябва да установи добри отношения с Прищина, ако страната иска да се присъедини към ЕС. (Вечерне Новости, Б92, Бета, Танюг - 25/06/10)
