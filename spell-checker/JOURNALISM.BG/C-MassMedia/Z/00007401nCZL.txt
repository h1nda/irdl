Водещи компании от военно-промишления комплекс търсят възможности за бизнес в България
24/06/2003
 
СОФИЯ, България -- Висши представители на няколко големи американски и британски компании от военно-промишления комплекс, включително Локхийд-Мартин, Дженеръл Дайнамикс и БАЕ Системс препотвърдиха своя ангажимент в понеделник (23 юни) за подпомагане на България в усилията й да преструктурира и модернизира въоръжените си сили. Представителите на компаниите бяха в София по повод международна конференция, посветена на възможностите за бизнес в този сектор след приемането на България в НАТО. В реч пред участниците президентът Георги Първанов характеризира военно-промишления комплекс като едно от ключовите предимства на България. Сред участниците бяха и представители на Лусънт Технолоджис, Ай Би Ем Глоубъл Сървисиз и корпорацията Харис. (Дневник, Труд, 24 часа - 24/06/03; АФП, БНТ - 23/06/03)
