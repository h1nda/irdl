СВП заяви, че институциите на РС трябва да спрат да се самозалъгват 
					19/09/2005
					 
						САРАЕВО, Босна и Херцеговина (БиХ) -- В неделя (18 септември) Службата на върховния представител излезе с изявление, в което призова властите в Република Сръбска (РС) да осъзнаят, че трябва да спрат да се самозалъгват, и да покажат, че наистина са се ангажирали с реформите. Това изявление бе публикувано в отговор на непрекъснатите декларации от страна на водещи босненски сръбски политици, в които се твърди, че Баня Лука е готова да продължи преговорите по въпроса за реформата в полицията, която е основно условие за започване на преговори по Споразумение за стабилизация и асоцииране. Миналата седмица ЕС посочи, че вече е пропусната възможността това да стане тази година. (Фена - 18/09/05)
