Българският външен министър се срещна с Чейни и Пауъл
29/02/2004
 
ВАШИНГТОН, Съединени щати - Заемащият длъжността председател на ОССЕ и външен министър на България Соломон Паси проведе в петък (27 февруари) разговори с вицепрезидента на САЩ Дик Чейни и с американския държавен секретар Колин Пауъл. Паси отново потвърди решимостта на ОССЕ да работи в тясно сътрудничество с властите в Грузия, Украйна и Беларус във връзка с изборите, които ще се проведат там тази година. Той също изказа благодарност на Съединените щати за продължителната им подкрепа за дейността на ОССЕ. Пауъл отново потвърди, че Паси може да разчита на пълна подкрепа от страна на администрацията. (OССE, БTA, бТВ - 27/02/04)
