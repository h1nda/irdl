Ръководител на БиХ твърди, че над 40 бивши и настоящи военнослужещи на РС са били проверени за връзки с мрежи, оказващи помощ на военнопрестъпници
					28/12/2005
					 
						САРАЕВО, Босна и Херцеговина (БиХ) -- Министърът на отбраната Никола Радованович заяви в интервю за пресата в сряда (28 декември), че над 40 бивши и настоящи военнослужещи на Република Сръбска (РС) са били проверени през тази година по подозрения, че са били свързани с мрежи, оказващи подкрепа на военнопрестъпници. В интервю за "Дневни аваз" Радованович добави, че министерството е провело многобройни акции, за да идентифицира тези, които помагат на укриващите се от правосъдието и за да претърси всички нелегални военни съоръжения в страната.
						Други новини - Висшият съдебен и прокурорски съвет на БиХ съобщи, че е завършена процедурата по назначаване на прокурори. Процесът, започнат през януари 2003 г., бе завършен във вторник с назначаването на шестима прокурори: четирима в институции във Федерация БиХ и двама в Република Сръбска. (Дневни аваз - 28/12/05)
