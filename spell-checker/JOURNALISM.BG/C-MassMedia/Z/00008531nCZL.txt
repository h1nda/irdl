Комисарят на ЕС по разширяването очаква положителен доклад за напредъка на Турция
30/09/2003
 
БРЮКСЕЛ, Белгия -- Комисарят на ЕС по разширяването Гюнтер Ферхойген заяви в понеделник (29 септември), че очаква докладът за напредъка на Турция да бъде положителен и насърчителен. След среща с турския външен министър Абдулах Гюл Ферхойген даде висока оценка на реформите, насочени към приравняване на страната към критериите на ЕС. Той обаче добави, че Анкара трябва да помогне за разрешаване на кипърския въпрос, отбелязвайки, че това би повлияло върху решението на ЕС за започване на преговорите за присъединяване с Турция. (Анадолска агенция, НТВ, ТРТ2, АФП - 29/09/03)
