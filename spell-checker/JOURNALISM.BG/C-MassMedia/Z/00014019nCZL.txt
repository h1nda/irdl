Бившият македонски вътрешен министър е екстрадиран в Хага
					25/03/2005
					 
						ХАГА, Холандия -- Хърватия е екстрадирала бившия македонски вътрешен министър Любе Бошковски, за да бъде съден по обвинения във военни престъпления от трибунала на ООН. Бошковски, на 44 г., пристигна в Хага в четвъртък (24 март) и бе отведен в ареста на съда. Той и бившият му телохранител Йохан Тарчуловски са обвинени във връзка с убийството на седем етнически албански цивилни граждани по време на полицейска акция в Люботен през август 2001 г. Бошковски очакваше процес в Хърватия по обвинение, че е организирал през 2002 г. убийството на седмина незаконни имигранти в Македония, погрешно нарочени за членове на "Ал-Кайда". (Би Би Си, АФП, Гласът на Америка - 24/03/05)
