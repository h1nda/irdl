Гръцкият премиер Караманлис предупреди Македония във връзка със спора за името 
					22/05/2007
					 
						АТИНА, Гърция -- Премиерът Костас Караманлис призова в понеделник (21 май) Македония да "изостави упорството си" в спора за името с Гърция, отбелязвайки, че като членка на ЕС и НАТО Гърция би могла да осуети кандидатурите на Македония за членство в евроатлантическите структури, ако въпросът не се реши. Караманлис добави, че Гърция вече е предложила някои компромиси в организираните от ООН преговори за името и че Македония трябва да направи същото. 
						Други новини -- В интервю от понеделник за германския "Алгемайне Цайтунг" сръбският президент Борис Тадич разкритикува неотдавнашното изявление на Македония, че тя може да стане първата страна, признала независимостта на Косово. Той определи подхода й като погрешен и опасен. (Катимерини, Елефтери Ора, Политика, Вечер - 22/05/07; AНA-MПA, Макфакс - 21/05/07)
