България ще съдейства в борбата срещу тероризма като председател на ОССЕ през 2004 г.
23/02/2003
 
СОФИЯ, България -- България ще съдейства активно в борбата срещу тероризма като председател на ОССЕ през 2004 г., заяви лидерът на българската делегация в Парламентарната асамблея на ОССЕ Владимир Дончев. Той произнесе реч пред участниците в зимната сесия във Виена в петък (21 февруари). Дончев заяви, че България подкрепя приоритетите, очертани от холандското председателство, включващи борбата с трафика на оръжие, хора и наркотици, както и продължаване на усилията за разрешаване на конфликтите. (БTA - 22/02/03)
