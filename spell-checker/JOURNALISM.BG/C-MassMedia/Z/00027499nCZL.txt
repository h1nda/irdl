Малта призна независимостта на Косово
					22/08/2008
					 
						ПРИЩИНА, Косово – Малта обяви в четвъртък (21 август), че признава независимостта на Косово, и изпрати в потвърждение на това писмо до косовския президент Фатмир Сейдиу и премиера Хашим Тачи. В писмото се казва, че с този акт Малта се присъединява към други европейски държави и Запада, решавайки, че няма друга алтернатива, предвид на събитията в Косово през миналото десетилетие. Досега независимостта на Косово е призната от 45 държави, включително Съединените щати, и 20 от 27-те членки на ЕС. 
						Междувременно Австрия се присъедини в четвъртък към списъка на страните, които ще приемат новите косовски паспорти. При представяне на тези нови документи за самоличност посолството на Виена в Прищина ще може да издава визи за пътуващите до Австрия. (AФП, Косовапрес, РТС, Коха Вижън, РТК, Блиц, Бета - 21/08/08)
