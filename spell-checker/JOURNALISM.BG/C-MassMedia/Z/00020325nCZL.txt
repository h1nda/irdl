Външните министри на ЕС одобриха планираното присъединяване на България и Румъния
					18/10/2006
					 
						ЛЮКСЕМБУРГ -- На заседанието си във вторник (17 октомври) Съветът на ЕС одобри планираното присъединяване на България и Румъния на 1 януари, както препоръчва последният доклад на Европейската комисия (ЕК). В декларация двете страни получиха признание за извършените досега реформи и бяха призовани да продължат усилията си за осъществяване на останалите реформи. Външните министри от ЕС подкрепиха и плановете на ЕК за мониторинг на работата на страните в някои области, като съдебната реформа и борбата с организираната престъпност и корупцията. (Уеб сайт на ЕС, БНР, Ромпрес, Ройтерс, ЮПИ - 17/10/06)
