Според Ферхойген повторното отваряне на глава "Енергетика" може да забави процеса на присъединяване към ЕС
08/06/2004
 
СОФИЯ, България -- Повторното отваряне на глава "Енергетика" в преговорите между България и ЕС само би забавило присъединяването на страната към Съюза, заяви комисарят по разширяването Гюнтер Ферхойген в понеделник (7 юни) в София. Той подчерта, че държавите-членки на ЕС нямат намерение да отварят повторно нито една глава, която е вече затворена. Коментарите му дойдоха в отговор на усилията за предоговаряне на сроковете за извеждане от експлоатация на трети и четвърти блок на атомната централа " Козлодуй".
Други новини: Вестник 24 часа съобщи във вторник, че ФБР планира да открие офис в София до месец. Източници от МВР заявяват, че той ще действа като антитерористичен център. (24 часа - 08/06/04; Медиапул, бТВ - 07/06/04)
