Началникът на румънското разузнаване подаде оставка
					20/03/2007
					 
						БУКУРЕЩ, Румъния -- Началникът на румънската разузнавателна служба подаде оствака след скандал във връзка с незаконно подслушване. Директорът на Службата за външно разузнаване Клаудиу Сафтою потвърди в показанията си пред парламентарна комисия, че е разрешил подслушването с одобрението на прокуратурата, вместо да получи разрешение от съдия, както се изисква по закон. Това стана по време на инициирано от опозицията разследване на незаконните, според нея, действия на президента Траян Бъсеску. Сафтою е бил журналист и съветник на президента, преди да бъде назначен за началник на разузнавателната служба през октомври. 
						Други новини -- В понеделник Бъсеску одобри искане за официално разследване на министъра на съобщенията и информационните технологии Жолт Наги. Обвиненията са във връзка с измами в енергийния сектор. Наги е заподозрян, че е следил частни разговори между бившия икономически министър Кодрут Серес и международен консултант в областта на приватизацията на енергетиката. Петима души, включително Серес, са разследвани за шпионаж и разкриване на класифицирана информация (Адевърул, Котидианул, Найн о'клок - 20/03/07; Медиафакс, АП, ЮПИ - 19/03/07)
