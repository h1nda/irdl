ПКК е заподозряна за взривяване на турски петролопровод
					04/07/2010
					 
						AНКАРА, Tурция -- Експлозия в Югоизточна Турция късно в събота (3 юли) повреди участък от петролопровод, пренасящ петрол от Ирак, съобщи служител от силите за сигурност. Взривът е повредил част от петролопровода Киркук-Джейхан в провинция Мардин и е предизвикал пожар, който е горял до ранните часове в неделя. Властите подозират, че членове на терористичната Кюрдска работническа партия (ПКК) стоят зад взрива, което налага операция на силите за сигурност в региона. 
						В други новини се съобщава, че полицията е убила един кюрдски бунтовник и е ранила друг, който се е опитал да нападне сграда на полицията в град Чизре в провинция Сирнак в югоизточната част на страната късно в петък. Според източници двамата заподозрени, облечени в цивилно облекло, са открили огън по полицаите. Няколко ръчни гранати са били намерени у тях. (AFP, Прес TV, Aнадолска информационна агенция - 04/07/10; AФП, Aнадолска информационна агенция - 03/07/10)
