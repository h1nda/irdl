Чужденци откриват очарованието на Белград
11/11/2002
Две години след свалянето на Слободан Милошевич, Белград отново се превръща в туристически център. Няма да е далеко времето, когато туристическите справочници ще го рекламират като "новата Прага".
От Борис Милиевич за Балкан таймс - 11/11/02&lt;br&gt;&lt;br&gt;Снимки от Андрия Илич 
 
 
Около 120 000 чужди туристи са посетили Белград, столицата на Сърбия, през първите девет месеца на тази година. Това е с 25 процента повече, в сравнение със същия период на миналата година. Повечето посетители са представители на международни организации и институции, но много хора идват за забавление - нещо, което никой не можеше да очаква само преди година.
Белград е разположен на мястото, където река Сава се влива в най-голямата европейска река - Дунав. Северната част на града във Войводина е равнинна , докато южната част е разположена на повече от 20 хълма и разликата във височината между най-ниската и най-високата точка на града е около 230 метра.
Първото селище от времето на неолита на мястото на днешния Белград е на около 9 000 години. Келтите са основали град Сингидунум (Синги-кръгъл , Дунум - крепост), който за първи път се споменава през 279 г. пр.н.е.
Триста години по-късно римляните завземат града и го развиват. Градът достига своя апогей през 86 г. от н.е., когато римляните построяват първата каменна крепост. Руините все още могат да бъдат видени в крепостта Калемегдан, която е една от най-популярните туристически забележителности. Крепостта е била строена, разрушавана и възстановявана многократно през последните 2 000 години заедно със смяната на владетелите на Белград и на тази част. Най-интересният епизод е бил през 12 век. Унгарският крал Стефан II разрушил града през 1127 г. и използвал каменните му блокове за построяване на град Земун на другия бряг на реката. Двадесет и седем години по-късно, византийският император Мануел I разрушил Земун и построил Белград, като отново използвал оригиналните каменни блокове. Днес Земун е част от Белград.
По-късно, австрийците и отоманските турци продължили да изграждат Калемегдан и днес тя е най-красивата историческа част от Белград. Крепостта има огромен парк,който е пълен с хора през деня, а вечер -влюбени. Има и зоопарк с повече от 2 000 животни от 200 породи. Има три клуба в подземията, построени от римляните. В едно от тях, известният филмов режисьор Емир Кустурица е заснел своя филм Ъндърграунд, който спечели Голямата награда на филмовия фестивал в Кан. В крепостта има също така музеи, тенис кортове, баскетболни площадки и много ресторанти. Главната атракция, обаче, е статуята на Победителя, която е подарък от хърватския скулптор Иван Местрович. Статуята гледа отвъд реката към новата част на Белград и е издигната през Първата световна война.
&lt;table border="0" align="left" width="288" height="196"&gt;
 &lt;tr&gt;
 &lt;td&gt;&lt;img src="../../images/photos/serbia.jpg" align="left" width="288" height="196"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Поради многото демонстрации, провеждани на белградския площад "Република", той е известен и като площад "Свобода". [Снимка на AФП]&lt;/font&gt;&lt;/td&gt;
 &lt;/tr&gt;
&lt;/table&gt;
Старият град е разположен срещу крепостта Калемегдан. По-голямата част от него е построена през 19-ти и началото на 20-ти век. Днес той е икономически, културен и политически ценър на града, богат с историческото си минало. Крайбрежната улица Кнез Михайлова (Княз Михаил) е пълна с магазини, предлагащи стоки от цял свят и е главната улица в тази част на града. В края на Кнез Михайлова се намира Площадът на Републиката, на който са разположени Националния музей и Народния театър. Този площад е популярно място за срещи на много белградчани. Почти през целия ден ще намерите хора, особено младежи, очакващи своите приятели. Тук също са се провеждали и повечето от демонстрациите против Милошевич, затова той е известен и като Площад на свободата.
Старият съд, построен от крал Милан Обренович в края на 19 век и новият съд, построен от крал Александър І Карагеоргиевич след Първата световна война, са разположени на мястото, където Кнез Михайлова става улица Крал Милан. Днес в стария съд се помещава Градския съвет, а в новия са офисите на президентството. Тези две сгради са вероятно най-красивите в целия град. Старият съд е бил сцена на едно от най-кървавите трагични престъпления в историята на 20 век в цяла Европа. Диктаторът крал Александър І Обренович и неговата съпруга са били убити жестоко тук през 1903 г. и части от телата им били изхвърлени от балкона на съда. Срещу него на улицата е Сръбският парламент, а от другата стнана на парка се намира Федералния парламент, който е бил силно повреден по време на демонстрациите на 5 октомври 2000 г.
Църквата Свети Сава е забележителна част от силуета на Белград и един от неговите важни символи. Сръбската православна църква започнала подготовка за строежа на катедралата през 1894 г., а строителството започнало през 1935 г. Работата била прекъсната на 6 април 1941 г., поради нахлуването на нацистка Германия. Строителството продължило през 1985 г., след като Сръбската православна църква получила разрешение от комунистическия режим. Близо до нея се намира Националната библиотека. Построена през 1832 г., библиотеката силно пострадала по време на втората световна война и била напълно разрушна през бомбардировките над Белград на 6 април 1941 г. Тогава са изгорели повече от 500 000 книги.
Белградските кафенета и ресторанти са много популярни сред чуждестранните туристи днес. Най-популярна е улица Скадарска, която е историческа забележителност. Днес улицата изглежда по същия начин, както през 19 век, когато в Белград все още е имало турци и е била място за събиране на артисти и бохеми. На нея можете да откриете десетки ресторанти с музиканти, свирещи традиционна народна музика.
Въпреки че Белград изживява спад поради санкциите и икономическата депресия през 1990-те, хора от цял свят идват да открият и преоткрият неговите красоти. Онези, които идват от Запад, често казват, че движението по улиците в Белград е хаотично. Но отбелязват също, че нощният живот в Белград е фантастичен и че хората тук са чудесни.
