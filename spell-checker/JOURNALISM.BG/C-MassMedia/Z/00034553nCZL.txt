На България бе отказано правото да търгува с въглеродни емисии
					14/05/2010
					 
						СОФИЯ, България -- Българските компании няма да имат право да участват в доходоносната търговия с въглеродни емисии, обяви в четвъртък (13 май) министърът на околната среда Нона Караджова. Тя обвинява за това неадекватните действия на предишното правителство и пренебрегнатите от него конкретни препоръки, отправени към България. В резултат на това компаниите, имащи право да търгуват със своите въглеродни емисии, ще могат да го правят само до края на юни. Това не оказва влияние върху квотите на правителството, отбеляза заместник-министърът на околната среда Евдокия Манева. Търговията с въглеродни емисии бе включена в антикризисния пакет на кабинета и се очакваше да донесе приходи от 250 млн. евро. (бТВ, Дарик, БНТ - 13/05/10)
