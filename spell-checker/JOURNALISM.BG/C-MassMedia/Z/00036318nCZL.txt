Файон от ЕП призова Албания да информира обществото за либерализиране на визовия режим
					11/10/2010
					 
						ТИРАНА, Aлбания -- Докладчикът на ЕП за либерализиране на визовия режим за страните от Западните Балкани Таня Файон призова властите в Тирана да информират гражданите за правилата на ЕС за либерализиране на визовия режим, за да бъдат избегнати възможни злоупотреби. Отменянето на визовия режим може да бъде използвано по различни начини и това може да стане проблем за правителството, заяви Файон в неделя (10 октомври). "Гражданите трябва да разберат, че не могат да пребивават повече от три месеца [и] не могат да работят или да кандидатстват за гражданство, тъй като това може да принуди някои страни отново да въведат визов режим", каза Файон. Следващия месец ЕС се очаква да даде зелена светлина на решението от миналата седмица на ЕП, като отмени визовия режим както за Албания, така и за Босна и Херцеговина. 
						От своя страна външният министър Едмонд Хаджинасто заяви, че либерализирането на визовия режим също ще осигури възможности за младите хора да учат в чужбина или да участват в краткосрочни програми за обучение. Той добави, че решението за премахване на визовия режим е историческо. 
						Междувременно Министерството на образованието съобщи, че 40 000 студенти ще започнат обучението си през новата академична година в понеделник. Тази година мотото на министерството е "Качество". (Болкън Уеб, Клан, Teлеграфи, Toп Ченъл, Нюз 24, Toп Нюз - 10/10/10)
