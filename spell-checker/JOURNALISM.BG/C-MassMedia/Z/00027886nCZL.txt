Докладчикът на ЕП Свобода заяви, че Хърватия може да се присъедини към ЕС през 2011
					28/09/2008
					 
						ЗАГРЕБ, Хърватия -- Докладчикът на Европейския парламент (ЕП) за Хърватия Ханес Свобода заяви в петък (26 септември), че ако всичко протича по план, Хърватия ще може да приключи присъединителните преговори с ЕС до края на 2009 г. и да се присъедини към блока през 2011 г. В изявление в Задар на двудневна конференция за перспективите на различни страни от Югоизточна Европа, Свобода заяви, че приключването на присъединителните преговори с ЕС зависи както от правителството в Загреб, така и от ЕС и добави, че Хърватия трябва да направи повече в борбата срещу корупцията и реформите в съдебната й система. (РадиоНЕТ, Хина, Дневник, МИА - 27/09/08)
