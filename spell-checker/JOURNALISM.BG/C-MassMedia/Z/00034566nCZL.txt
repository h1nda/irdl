Румънските държавни служители протестират срещу планираното намаление на заплатите
					16/05/2010
					 
						БУКУРЕЩ, Румъния -- Стотици държавни служители протестираха в Букурещ в петък (14 май) срещу плановете на правителството да намали заплатите и пенсиите. Към демонстрацията се присъединиха полицаи, учители, служители от здравеопазването и държавната администрация, които призоваха правителството да подаде оставка. Профсъюзите планират общ протест в "гръцки стил" в сряда, за да принудят правителството да се откаже от плановете си да намали заплатите на държавните служители с 25% от 1 юни. Президентът Траян Бъсеску и премиерът Емил Бок заявиха, че единствено рязкото намаляване на разходите може да стабилизира икономиката. (AП, Айриш Таймс, Meдиафакс - 14/05/10)
