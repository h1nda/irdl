Сръбските и босненско-сръбските лидери осъдиха клането в Сребреница
					26/06/2005
					 
						БЕЛГРАД, Сърбия-Черна гора -- Премиерите на Сърбия и Република Сръбска (РС) осъдиха в петък (24 юни) "всички престъпления, извършени спрямо членовете на други националности и масовото военно престъпление в Сребреница". В съвместно заявление Воислав Кощуница и Перо Букейлович също така поискаха да бъдат предадени на правосъдието тези, които са извършили престъпленията. 
						В други новини, медиите в Баня Лука и Белград съобщават, че полицията на РС е арестувала повече от десетина души, заподозрени в извършване на военни престъпления в Сребреница през 1995 г. Общо 15 човека, в това число бивши и настоящи служители на министерството на вътрешните работи, са задържани през последните три дни. (Независне новине, Данас, РТС - 25/06/05; АФП, Уебсайт на правителството на РС, НТВ Хаят, ПБС БиХ, Б92, Бета - 24/06/05)
