Гърция ще създаде специално звено за разследване на полицейски престъпления 
					25/11/2009
					 
						АТИНА, Гърция -- Министърът на защитата на гражданите Михалис Хрисохоидис съобщи в понеделник (23 ноември), че правителството планира да създаде специална агенция за разследване на нарушенията, извършени от полицейски служители, включително насилие спрямо гражданите. Съобщението бе направено, след като двама полицаи бяха отстранени от длъжност заради изтезаването на 35-годишна арменска имигрантка, докато двегодишното й дете е наблюдавало това в центъра на Атина. (Нафтемборики, Катимерини - 24/11/09)
