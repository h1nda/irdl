Дел Понте нарече Харадинай „гангстер в униформа"
					06/03/2007
					 
						ХАГА, Холандия -- Бившият премиер на Косово и командир на АОК Рамуш Харадинай е бил гангстер в униформа и е отговорен за десетки убийства, заяви главният прокурор Карла Дел Понте в своята встъпителна реч при откриването на процеса срещу най-високопоставения ръководител на Косово, обвинен във военни престъпления. Тя отхвърли твърденията на адвоката на защитата, че Харадинай е водил „достойна война”, насочена срещу бойци, а не срещу цивилното население. „Обвинението ще докаже, че тези хора са с окървавени ръце”, заяви тя в началото на процеса в понеделник (5 март). Според обвинението тримата подсъдими са участвали в общ престъпен заговор за изселване на сърбите и хора от други националности от териториите, завзети от АОК. (АФП, АП, Ройтерс, KosovaLive, ТАНЮГ, Б92, АФП - 05/03/07)
