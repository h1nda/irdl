Черна гора издаде заповеди за арест на заподозрени военнопрестъпници
					07/08/2009
					 
						ПОДГОРИЦА, Черна гора -- Държавата издаде чрез Интерпол заповед за арест на петима души, които според обвиненията са депортирали 79 босненски мюсюлмани и сръбски бежанци от Черна гора през май 1992 г. Съдията Миленка Жижич заяви в четвъртък (6 август), че заподозрените, включително бившият ръководител на Държавната служба за сигурност Бошко Божович, са обвинени във военни престъпления спрямо цивилни граждани. Черногорските власти твърдят, че заподозрените са в Сърбия и че някои от тях имат сръбско гражданство. По закон Белград не може да екстрадира свои граждани, освен ако те не са издирвани от Трибунала за военни престъпления в Хага. (Б92, РТС - 06/08/09)
