Лидерите на БиХ искат съдействие от СЕ за конституционните реформи
					02/03/2006
					 
						САРАЕВО, Босна и Херцеговина (БиХ) -- Въпреки обещанията, че политическо споразумение по важните конституционни реформи ще бъде постигнато до март, основните партии в БиХ все още не могат да се споразумеят. След нов кръг от преговори в Сараево в сряда (1 март) участниците решиха да се обърнат с молба за помощ към Венецианската комисия, орган на Съвета на Европа, който се занимава с правните въпроси. Те изпратиха до Комисията всички предложения за преглед и препоръки. Съединените щати са посредник в преговорите в БиХ. (Независне Новине, Дневни Аваз - 02/03/06)
