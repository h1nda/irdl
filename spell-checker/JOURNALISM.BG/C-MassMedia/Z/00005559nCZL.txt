Босненско-сръбските власти представиха на СФОР доклад за случая "Орао"
03/01/2003
 
ПРИЕДОР, Босна и Херцеговина (БиХ) -- Властите на Република Сръбска (РС) представиха официалния си доклад за случая "Орао" на СФОР, един ден преди крайния срок в петък (3 януари). По време на посещението си в Приедор в четвъртък, върховният представител на международната общност в БиХ Пади Ашдаун заяви, че съдейки по размера на доклада, ще са необходими седмици да бъде проучен. Властите на РС започнаха разследване миналата есен, след уличаването на Орао в оръжейни сделки с Ирак, в нарушение на резолюциите на ООН. (СРНА, БиБиСи, РТРС - 02/01/03)
