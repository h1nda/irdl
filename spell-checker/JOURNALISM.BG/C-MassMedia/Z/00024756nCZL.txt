Специалният пратеник на ООН Нимиц е доволен от посещението си в Македония
					04/12/2007
					 
						СКОПИЕ, Македония -- Специалният пратеник на ООН за спора за името между Македония и Гърция Матю Нимиц бе в Скопие в понеделник (3 декември), за да изслуша отговора на правителството на неговото предложение, което има за цел да реши въпроса окончателно. След срещи с президента Бранко Цървенковски, премиера Никола Груевски, външния министър Антонио Милошоски и други представители на властта Нимиц заяви, че е налице решимост за уреждане на спора, и изрази задоволство от посещението си в Скопие, окачествявайки го като "значимо". В сряда му предстои да посети Атина. (Вечер, Утрински Весник - 04/12/07; Макфакс, ЕРТ, МИА, МРТ, А1, Канал 77, Синхуа, АП - 03/12/07)
