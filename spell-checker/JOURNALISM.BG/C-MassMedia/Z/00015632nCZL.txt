Бериша представи плановете си за бъдещото преструктуриране на албанското правителството 
					18/08/2005
					 
						ТИРАНА, Албания -- Лидерът на Демократическата партия (ДП) Сали Бериша, който очаква да получи мандат за сформиране на ново правителство след силното представяне на ДП на парламентарните избори през юли, в сряда (17 август) представи плановете си за реорганизация на кабинета. Най-важната промяна предвижда сливане на министерството на обществения ред с министерството на местната власт и децентрализацията, като се сформира ново министерство на вътрешните работи. Той каза също, че ще предложи туризмът да бъде включен в сегашното министерство на културата, а министерството на промишлеността и енергетиката да стане част от ново, разширено министерство на икономиката. (Албейниън нюз - 18/08/05)
