Наука и технологии: “Майкрософт” откри център в Атина
					04/02/2008
					Бил Гейтс посети Атина, за да отбележи откриването на нов “център за иновации” на софтуерния гигант. Още от седмицата: председателят на председателството на БиХ Желко Комшич откри свой блог. 
					 
						
Основателят на “Майкрософт” Бил Гейтс отива на среща с гръцкия премиер Костас Караманлис в резиденцията “Максимос” в Атина. [Гети Имиджис]
						Основателят на “Майкрософт” Бил Гейтс посети Атина в понеделник (28 януари) за откриването на нов "център за иновации". Той се намира в центъра на Атина. Целта му ще бъде да подкрепя гръцката академична общност и софтуерната индустрия, а също така и да предлага обучение. 
						*** 
						Председателят на председателството на Босна и Херцеговина Желко Комшич откри свой личен блог на адрес www.zeljkokomsic.blogger.ba, бе съобщено в петък (25 януари). Първата му публикация ще бъда за процедурата на одобрение на държавния бюджет за 2008 г. 
						*** 
						"Уърлд Вижън Интърнешънъл” заяви във вторник (29 януари), че дарява 21 нови компютъра и 25 нови монитора на начални и средни училища в сръбските села Рътари и Котража. Дарението е част от програмата на “Уърлд Вижън Интърнешънъл”, която има за цел да подобри живота на жителите на селата в продължение на една година. 
						*** 
						
Хърватски геолози, заедно със свои колеги от САЩ, Италия и Великобритания, са установили, че Хърватия се приближава към Италия с 4 мм годишно. Ако тази тенденция продължи, Хърватия и Италия ще се слеят след около от 50 до 70 милиона години, като с това ще доведат до изчезването на Адриатика. 
						*** 
						Университетът “Св. Кирил и Методий” в Скопие ще открие четири катедри – по компютърни науки, бизнес администрация, дипломация и селскостопански науки – в Абу Даби, Обединените арабски емирства. Очаква се приемът на студенти да започне през следващата учебна година. 
						
(Различни източници – 25/01/08-04/02/08)
