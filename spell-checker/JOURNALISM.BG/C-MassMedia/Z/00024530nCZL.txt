БиХ заплаши да съди Хърватия заради спорен мост
					12/11/2007
					 
						САРАЕВО, Босна и Херцеговина (БиХ) -- Председателят на председателството Желко Комшич предупреди в неделя (11 ноември), че БиХ ще даде под съд Хърватия, ако Загреб продължи строежа на мост, свързващ полуостров Пелешац със сушата. Комшич коментира изявлението на хърватския министър-председател Иво Санадер, който каза в Мостар в неделя, че мостът ще бъде построен въпреки съпротивата срещу него. БиХ настоява, че мостът не може да бъде построен без цялостно споразумение между двете страни, включително и по въпроси, свързани с морската граница в пристанище Неум. Санадер бе на кратка визита в Мостар, за да присъства на конгреса на основната хърватска партия в БиХ -- Хърватския демократичен съюз 1990. (РТРС, ХРТ, Вечерни Лист, ХИНА - 11/11/07)
