Лайчак каза, че раделянето на БиХ не е реална възможност
					11/12/2008
					 
						САРАЕВО, Босна и Херцеговина (БиХ) -- Разделянето на БиХ не е реална, дори потенциална възможножност, каза върховният представител Мирослав Лайчак по време на еднодневната си визита в сряда (10 декември) в Белград, където се срещна със сръбския президент Борис Тадич и външния министър Вук Йеремич. Лайчак каза, че положението в БиХ е тревожно, в смисъл че политиците губят твърде много време и имат селективен подход в тълкуването на Дейтънското мирно споразумение. Той разкритикува политиците в БиХ и за твърде честото използване на подстрекателска риторика, при това често безотговорно.
						В сряда в Сараево бивши полицаи проведоха нова демонстрация пред сградата на Службата на върховния представител с искания за преразглеждане на процедурата по сертифицирането им. На полицейските служители преди години, в периода между 1996 и 2002 г., им бе отказано сертифициране от бившите Международни полицейски сили на ООН. Те настояват, че процесът е нарушил техните човешки права и че ООН трябва да преразгледа въпроса. (Дневни Аваз, СВП, Б92, Бета, Дойче Веле, Онаса, Блиц, Независне Новине, МИА, Фена - 10/12/08)
