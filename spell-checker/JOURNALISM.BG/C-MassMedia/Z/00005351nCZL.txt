Митрева: Македония да поеме отговорността за сигурността след изтичане мисията на НАТО
11/12/2002
 
ВАШИНГТОН, САЩ -- На среща във вторник (10 декември) с американския си колега Колин Пауъл, македонският външен министър Илинка Митрева съобщи, че нейното правителство е съгласно операцията "Съюзническа хармония" да бъде последната мисия на НАТО в Македония. Македония трябва да докаже на международната общност, че може да поеме отговорността за собствената си вътрешна стабилност, каза Митрева. Тя и Пауъл подписаха двустранни споразумения за съхраняването и защитата на културните паметници. Митрева се срещна също и с представители на Световната банка и МВФ. (Дневник - 11/12/02; МИА, Макфакс, A1 ТВ - 10/12/02)
