Специалният пратеник на ООН Ахтисаари посети Белград и Прищина
					01/03/2006
					 
						БЕЛГРАД, Сърбия и Черна гора -- Специалният пратеник на ООН на преговорите за статута на Косово, Марти Ахтисаари, приключи посещението си в Белград във вторник (28 февруари), като изрази задоволство от резултатите. Ахтисаари се срещна с външния министър на Сърбия и Черна гора Вук Драшкович, със сръбския президент Борис Тадич и с премиера Воислав Кощуница. Димпломатът от ООН отново подчерта, че първият кръг от преговорите между Белград и Прищина миналата седмица е доказал, че има основа за преки дискусии. В сряда той се очакваше да пристигне в Прищина за срещи с официални представители на ЮНМИК и политически лидери от Косово. (РТС, Танюг, KosovaLive - 28/02/06)
