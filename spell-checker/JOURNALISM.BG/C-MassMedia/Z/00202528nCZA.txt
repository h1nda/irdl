Македонският олимпийски отбор включва както ветерани, така и млади надежди
03/08/2004
Десетчленният македонски олимпийски отбор ще се състезава в борбата, плуването, леката атлетика, стрелбата и каяка. Страната таи надежди за медал на бореца Могамед Ибрагимов, който спечели бронз на игрите в Сидни.
От Мария Лазарова за Southeast European Times в Скопие -- 03/08/04
 
 
Президeнтът на Македонския Олимпийски комитет Васил Тупурковски (вляво) пожелава на македонските олимпийци късмет преди отпътуването им за Атина. [Томислав Георгиев]
Македония стана първата страна, провела церемония по вдигане на флага в понеделник (2 август) в олимпийското село в Атина. 24-членната делегация бе приветствана от кмета на селото Йоанис Манос.
"За нас е голямо удоволствие и чест да ви приветстваме с добре дошли. Ние дълбоко ценим участието ви и се надяваме, че всички ваши олимпийски мечти ще бъдат изпълнени," заяви Манос.
Триста деведесет и седемметровото съоръжение предизвика високите оценки на ръководителя на македонската делегация Зоран Гапик. "Прекрасно е.. доброволците са много любезни. Мисля, че това ще бъде една страхотна Олимпиада," посочи Гапик.
Страната таи надежда, че медал ще спечели борецът Могамед Ибрагимов, бронзов медалист в категория 84 кг при мъжете от Олимпиадата в Сидни през 2000 г., който се класира на четвърто място на Европейското първенство през 2002 г. в Баку, Азербайджан. Той е част от 10-членния отбор, който ще се надпреварва в пет спорта: борба, плуване, лека атлетика, стрелба и каяк.
Сихамир Османов ще направи своя олимпийски дебют в борбата. Той ще се състезава в категорията до 74 кг в свободния стил. Най-добрият досегашен резултат на Асманов е петото място на Световното първенство през 2003 г. в САЩ.
Най-голямата група спортисти в македонския отбор са плувците. Александър Миладиновски, Весна Стояновска и Зоран Лазаровски взеха участие в Олимпиадата в Сидни преди четири години, докато Александър Маленко участва в игрите, проведени в Атланта през 1996 г. В Атина Миладиновски ще се състезава на 100 м бътърфлай и 200 метра индивидуално съчетано плуване. Маленко ще участва в 200 м свободен стил; Стояновска - 200 м свободен стил, 200 м бътърфлай и 400 м индивидуално съчетано; Лазаровски - в 200 м бътърфлай.
Македония ще бъде представена в леката атлетика от Ване Стоянов (бягане на 800 м) и Александра Войневска (100 м спринт). Стоянов е национален шампион на бягане на средна дистанция. Той взе участие в Игрите в Сидни, където се нареди на 27-мо място от 62 състезатели. Двамата се надяват да постигнат нов национален рекорд.
Дивна Пешич, най-добрата македонска състезателка по стрелба, ще участва в надпреварата с въздушна пушка на 10 метра и на 50 метра от три позиции. "Очаквам добри резултати" каза Пешич. "Тренирах много упорито и съм напълно подготвена."
Един от най-опитните спортисти в отбора е състезателят по каяк Лазе Поповски, който е участвал в игрите в Барселона, Атланта и Сидни и освен това спечели балканското първенство през 2004 г. "Бих бил щастлив," заявява Поповски,"ако се класирам за полуфинала."
