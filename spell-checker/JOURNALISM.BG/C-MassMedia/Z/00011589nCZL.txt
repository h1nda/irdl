Сърбия-Черна гора ще участва в мисиите на ООН по поддържане на мира
25/07/2004
 
БЕЛГРАД, Сърбия-Черна Гора -- Министерският съвет одобри законопроект, който ще прокара пътя за участие на професионални военни от армията на Сърбия-Черна гора в мисии на ООН по подържане на мира в чужбина, се казва в съобщение за печата на правителството от петък (23 юли). Според законопроекта, целящ изпълнение на международните задължения на Сърбия-Черна гора като член на ООН, федералният парламент ще гласува по решенията за изпращане на войски, предлагани от правителството. (Бета, Уебсайт на правителството на Сърбия-Черна гора - 23/07/04)
