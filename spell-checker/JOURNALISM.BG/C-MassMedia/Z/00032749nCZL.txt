Командващ на НАТО заяви, че годината е успешна за Косово
					16/12/2009
					 
						ПРИЩИНА, Косово -- Командващият на Съвместното командване на НАТО в Неапол, адмирал Марк Фицджералд, каза във вторник (15 декември) в Прищина, че 2009 е била успешна година за Косово. „Два тура на успешно проведени избори, сигурността продължава да се подобрява и Косовските сили за сигурност са вече напълно функциониращи”, каза Фицджералд, след като направи последното си посещение на войските на КФОР за тази година. Тяхната численост ще бъде намалена през януари от 14 000 на 10 000 души. Коментирайки неотдавнашното откриване на военна база в Южна Сърбия в близост до границата с Косово, Фицджералд каза, че тя не представлява никаква заплаха за Косово. (Коха Диторе, Зери, Косова Сот, Експрес - 16/12/09)
