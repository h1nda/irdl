Турският премиер Ердоган заяви, че срещата на върха на НАТО е преминала с огромен успех
01/07/2004
 
ИСТАНБУЛ, Турция -- Премиерът Реджеп Тайъп Ердоган окачестви срещата на върха на НАТО в Истанбул като огромен успех и съществена стъпка към трансформирането на НАТО. След края на срещата в четвъртък (29 юни) той заяви, че страната е изпълнила успешно ролята си на домакин, съчетавайки ислямската култура със западноевропейската демокрация и смесвайки традиционализма със съвременността.
Други новини: Външният министър Абдула Гюл отново подчерта в сряда, че страната е изпълнила всички критерии за започване на присъединителни преговори с ЕС. Турция се надява да получи конкретна дата за започване на преговорите през м. декември.
Също в сряда в турски съд започна изслушване на свидетелски показания в процеса срещу 69 заподозрени, обвинени в участие в самоубийствените бомбени атентати в Истанбул миналата година, за които е обвинена "Ал Кайда". Тринадесет заподозрени, между които две жени, за които се предполага, че са играли незначителна роля в нападенията, бяха отведени за даване на показания в съда. Десет от тях са се съгласили да застанат на свидетелската скамейка, трима са отказали. (Анадолска агенция, AП - 30/06/04)
