СЕ оцени положително решението за нов съдебен процес срещу турските депутати
16/07/2004
 
АНКАРА, Турция -- Генералният секретар на Съвета на Европа Валтер Швимер приветства в четвъртък (15 юли) решението за нов съдебен процес за четиримата бивши кюрдски членове на парламента. В началото на седмицата турският касационен съд отмени присъдата на Съда на държавна сигурност в Анкара и изиска започване на ново дело, което да се гледа от граждански съд. Съдът за държавна сигурност бе потвърдил присъдата от 1994 г., която предвиждаше 15 години лишаване от свобода. Политическите затворници вече бяха излежали 10 години зад решетките, преди да бъдат освободени миналия месец. "Това решение е ясен пример за положителния резултат от неотдавнашните конституционни промени, които имат за цел да гарантират прякото прилагане на Европейската конвенция за човешките права в турската правна система," каза Швимер. (Уеб-сайт на СЕ - 15/07/04)
