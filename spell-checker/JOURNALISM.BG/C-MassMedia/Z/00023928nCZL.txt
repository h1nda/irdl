Партньорите в сръбската управляваща коалиция заявиха, че различията помежду им не означават криза
					18/09/2007
					 
						БЕЛГРАД, Сърбия -- Въпреки увеличаващите се различия между двамата главни партньори в коалицията - Демократическата партия (ДП) и Демократическата партия на Сърбия (ДПС) - правителството ще остане на власт до края на своя мандат, каза в понеделник (17 септември) заместник министър-председателят Божидар Джелич за вестник "Вечерне Новости". Той заяви, че необходимоста да се посрещнат историческите предизвикателства - запазването на Косово в рамките на Сърбия и стремежа към интеграция в ЕС - ще помогне на правителството да преодолее вътрешните си конфликти. 
						Говорителят на ДПС Бранислав Ристивоевич излезе с подобно изявление в понеделник, уверявайки репортерите, че няма правителствена криза. Двамата основни партньори в коалицията се разделиха в мненията си относно перспективите на Сърбия за НАТО и ЕС. (Данас - 18/09/07; Вечерне Новости, Б92, Бета, Танюг - 17/09/07)
