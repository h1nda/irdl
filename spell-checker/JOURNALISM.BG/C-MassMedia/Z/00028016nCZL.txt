Турските военновъздушни сили бомбардираха Северен Ирак, убивайки екстремисти от ПКК
					10/10/2008
					 
						АНКАРА, Турция -- Военни самолети и артилерийски подразделения бомбардираха бази на терористичната Кюрдска работническа партия (ПКК) в Северен Ирак, убивайки голяма група екстремисти от ПКК, съобщиха в петък (10 октомври) въоръжените сили. Операцията бе проведена късно в четвъртък, каза военният говорител генерал Метин Гурак, без да назове мястото или броя на убитите екстремисти от ПКК. Офанзивата бе последната от поредица наказателни акции в Северен Ирак в отговор на засадата на ПКК преди седмица, при която загинаха 17 турски войници.
						В четвъртък турският външен министър каза, че Анкара очаква повече подкрепа от властите в Северен Ирак и ЕС за борбата си срещу ПКК. Еврокомисарят по разширяването Оли Рен осъди нападението на ПКК миналата седмица; същото направи и кюрдският областен премиер Нечирван Барзани.
						Междувременно полицията задържа трима заподозрени за нападението в сряда срещу полицейски микробус в Диарбекир, Турция, при което загинаха петима, а други 20 бяха ранени. Полицията издирва друг заподозрян, за когото се съмнява, че е планирал престъплението. Предполага се, че всички заподозрени са членове на ПКК. (Заман, Ватан, Милиет - 10/10/08; Си Ен Ен Търк, Анадолска информационна агенция, Хюриет, НТВ - 09/10/08)
