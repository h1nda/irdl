ЕС все още анализира законопроекта за реформа в полицията на БиХ
					22/02/2008
					 
						САРАЕВО, Босна и Херцеговина (БиХ) -- Европейската комисия продължава да анализира двата основни законопроекта за реформа в полицията, одобрени от Камарата на представителите на БиХ миналата седмица, и следователно не може да коментира дали те отговарят на необходимите принципи, заяви в четвъртък (21 февруари) Кристина Наги, говорителка на еврокомисаря по разширяването Оли Рен. Тя добави, че ако законите съответстват на ангажиментите, поети с Декларацията от Мостар и плана за действие за нейното приложение, това ще бъде достатъчно за ЕК. Тя каза, че комисията сега очаква целият процес на одобрение от парламента да бъде завършен в скоро време. 
						Реформата в полицията е основно условие за подписване на Споразумение за стабилизация и асоцииране между БиХ и ЕС. (Независне Новине, РТРС - 22/02/08)
