Сърбия се възстановява след наводненията
					22/05/2006
					Последните поройни дъждове и наводнения на Балканите отново насочиха вниманието към готовността за бедствия. Според анализаторите катастрофите показват уязвимостта на правителствата в региона - липсата на финансови ресурси, слабия централен контрол и лошата инфраструктура. Например Сърбия изостава в построяването или реконструкцията на диги и укрепления на бреговете и сега плаща висока цена за загубите в селското стопанство и речното корабоплаване. Ако бе проявена по-голяма предвидливост, парите, които сега се харчат за възстановяване на щетите, щяха преди всичко да помогнат за намаляването им. 
					От Давор Коникушич за Southeast European Times в Белград – 22/05/06
 
					 
						
Изглед от въздуха на наводнените части на Беочин, на 15 км западно от Нови Сад през април. [Гети Имиджис]
						Тъй като природните бедствия стават постоянно повтарящ се проблем на Балканите, властите в региона са подложени на все по-голям натиск да покажат, че се способни да реагират ефективно. Според критиците, наводненията са показали сериозни недостатъци и могат дори да се окажат катализатор на необходимите политически промени. 
						"Историята и географията показват, че балканските страни Сърбия, Румъния и България търпят най-големи поражения от наводненията", писа "Лондон Таймс" през април. "Те имат наследени от комунизма слабо централно правителство, лоша инфраструктура и национални агенции с недостатъчно средства, които не успяват да се справят с пораженията." 
						Заедно със своите балкански съседи, Сърбия пострада от наводненията през април, които нанесоха катастрофални щети на села, земеделски земи и на инфраструктурата. Една от най-тежко пострадалите области бе провинция Войводина, смятана за "житницата" на Сърбия, която е населена и с едни от най-бедните семейства в републиката. Освен че останаха без домове, селяните изгубиха и поминъка си, тъй като през май около 240 000 хектара, което е повече от 5 на сто от обработваемата земя на Сърбия от 4,5 млн хектара - бяха засегнати от наводненията. Корабоплаването по Дунав бе спряно в продължение на няколко седмици. 
						Общо щетите се оценяват на десетки милиони, макар че точни изчисления няма да могат да се направят, преди водите да са се оттеглили и експертните комисии да са приключили с анализите си. 
						
Войници от сръбската армия подготвят торби с пясък, за да укрепят бреговете на река Дунав в Белград на 10 април. [Гети Имиджис]
						Досега сръбското правителство е отделило 3,2 милиона евро от бюджетния резерв за преодоляване на щетите от природните бедствия (наводнения и свлачища). Според държавния указ, тези средства са предназначени за вземане на най-критичните мерки за оказване на помощ на наводнените общини. 
						Но помощта след бедствието не е достатъчна, смятат мнозина. По-скоро усилията трябва да се съсродоточат върху подготовката. Експертите смятат, че щетите от последните наводнения биха били много по-малки, ако бяха направени инвестиции за изграждане на диги или за укрепване на съществуващите. Така парите, които сега се изразходват за оказване на помощ, можеха да отидат преди всичко за намаляване на щети от бедствието. 
						 Войводина например отдавна се смята за област, застрашена от наводнения в Сърбия, но нито един километър диги не е бил построен там от 1994 г. насам. Проблемът не е само в недостига на средства, а в средствата, които всъщност са били отделени, но не са били отпуснати навреме. В резултат на това почти никакъв напредък не е постигнат, а предприемачите, поели строителните работи по защитата срещу наводненията, все още не са получили парите си. 
						Освен непосредствените щети от наводненията, съществуват и загуби в дългосрочен план, предизвикани от унищожението на земеделски земи. Според Министерството на земеделието, повече от половината от площите, определени за зърнени култури, са били наводнени.Фермерите не са успели да завършат сеитбата навреме, в резултат на което добивите ще бъдат значително по-малко. 
						Най-големият проблем, разбира се, е за засегнатите фермери, но потребителите също ще бъдат засегнати - пазарните цени на ранните зеленчуци вече са с 20 процента по-високи от средните по това време на годината. Вместо да намаляват през пролетта, те растат. Правителството се е намесило с експертиза и технологична помощ, но това не е дългосрочно решение. Освен това в много от развитите страни, повечето сръбски фермери нямат застраховка срещу подобни щети. 
						
Сръбско момче кара кану през придошлите води на река Дунав в село Ритопек близо до Белград. След като достигнаха нови рекордно високи нива в края на април в Сърбия, водите на Дунава се оттеглиха, оставяйки след себе си много кал и разрушени къщи. [Гети Имиджис]
						След като отминат наводненията обаче съществува сериозна опасност от заразни болести. Замърсената вода за пиене например може да предизвика чревни инфекции. Това поставя общинските власти пред трудната и скъпоструваща задача да почистят и обработят кладенците с дезинфектанти. Освен това улиците, площадите, къщите и дворовете, които са били наводнени, също трябва да бъдат дезинфекцирани. 
						 Наводненията носят след себе си комари. Всяко година Белград отделя около 1,7 милиона евро от градския бюджет за защита срещу тази напаст. Тази година тези средства изобщо няма да бъдат достатъчни. Проблемът засяга всички градове покрай прелелите от коритата си реки и техните притоци, включително и Белград. И накрая съществува още една щета под формата на престъпления - по-специално ограбването на изоставените къщи. 
						Сърбия вече започна процеса за осигуряване на помощ от ЕС, от международни финансови институции и агенции. Министър-председателят Войслав Кощуница обеща да направи всички възможно, за да ускори възстановяването на щетите, а президентът Борис Тадич призова за повече инвестиции за строежа на диги и укрепления. 
						 Междувременно министърът на капиталовите инвестиции Велимир Илич обяви отпускането на 1 милион евро за проект за укрепване на бреговете в община Зренянин. Надеждите са, че тазгодишните опостушения ще се окажат катализатор за мерки, които е трябвало да бъдат взети преди години. Въпреки това привителството не може да постигне много поради оскъдните средства и политическите разногласия. Но дори и при по-добра организация, възможностите на което и да е правителство да управлява река Дунав, са ограничени. Няколко километра широка в балканската си част, тя представлява голям проблем.
