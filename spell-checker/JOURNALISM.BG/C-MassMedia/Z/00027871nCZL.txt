МКГ заяви, че международната общност не е успяла да изпълни ангажиментите си към Косово
					26/09/2008
					 
						ПРИЩИНА, Косово – Международната общност е далеч от изпълнението на ангажиментите си в подкрепа на новата държава Косово, се казва в доклад на Международната кризисна група (МКГ) от четвъртък (25 септември). В заключението на доклада се казва, че поддръжниците на плана на бившия специален пратеник на ООН Марти Ахтисаари за Косово не са успели да го приложат поради противопоставянето на Сърбия и Русия, недостатъчната политическа воля и лоша координация. МКГ призова също косовското правителство да създаде държавни и публични институции, които да са отговорни и професионални и неподатливи на политическо влияние. (Коха Диторе, Зери, Експрес - 26/09/08; Би Би Си, Ртк, Телеграфи, Кохавижън - 25/09/08)
