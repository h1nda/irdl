Върховният представител на международната общност призова правителството на БиХ да продължи с реформите
					27/05/2007
					 
						САРАЕВО, Босна и Херцеговина (БиХ) -- Върховният представител на международната общност в БиХ Кристиан Шварц-Шилинг отново призова Съвета на министрите на БиХ да гарантират осъществяването на ключови реформи. В седмичната си рубрика, публикувана в петък (25 май) във водещи всекидневници, Шварц-Шилинг заявява, че е разочарован, че много министри все още действат така, сякаш са отговорни пред партиите си, а не пред обществото. Но той приветства факта, че кабинетът, оглавяван от премиера Никола Спирич е приел и обнародвал работен план за 2007 г., подчертавайки, че това ще позволи на обществото да следи по-добре резултатите от работата на правителството. (Източници на СВП - 25/05/07)
