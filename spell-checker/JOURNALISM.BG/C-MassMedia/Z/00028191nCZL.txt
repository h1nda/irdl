Турция задържа още четирима заподозрени членове на "Ергенекон"
					27/10/2008
					 
						АНКАРА, Турция -- В неделя (26 октомври) полицията е задържала още четирима души, заподозрени в принадлежност към сенчестата сепаратистка групировка "Ергенекон". И четиримата работят в телевизионния канал "Каналтюрк", който бе най-ожесточеният опонент на управляващата Партия на справедливостта и развитието (ПСР) допреди няколко месеца, когато според съобщения в местните медии е бил закупен от подкрепяща ПСР група. Основател на "Каналтюрк" е Тунджай Йозкан, когото полицията задържа миналия месец по време на операцията срещу "Ергенекон". Процесът срещу заподозрените 86 членове на "Ергенекон" започна миналата седмица. Сред обвиняемите са армейски офицери в оставка, леви политици, членове на секуларистки асоциации, журналисти и учени, които са известни като опоненти на ПСР. Всички те ще отговарят по обвинения в сформирането на нелегална организация, която е планирала да предизвика хаос и безредици с цел извършване на военен преврат. (Си Ен Ен Търк, НТВ, Анадолска информационна агенция, Хюриет, Заман - 26/10/08)
