Повече от 100 румънски града останаха без електричество поради лошото време
					08/12/2008
					 
						БУКУРЕЩ, Румъния -- Повече от 100 града в централната област Трансилвания останаха без електричество поради обилния снеговалеж и виелиците през уикенда, съобщи в понеделник (8 декември) румънската държавна електроснабдителна компания "Електрика". Най-тежко са засегнати областите Клуж, Сълаж, Ковасна, Харгита, Муреш и Сибиу. Обилните снеговалежи затрудниха движението в цялата страна. (Хотнюз, Реалитатя ТВ - 08/12/08)
