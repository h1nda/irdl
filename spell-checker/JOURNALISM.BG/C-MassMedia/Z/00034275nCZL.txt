Бившият хърватски посланик в ООН ще влезе в затвора за присвояване на средства
					23/04/2010
					 
						ЗАГРЕБ, Хърватия -- Загребски съд осъди в четвъртък (22 април) бившия ръководител на хърватската мисия в ООН, Невен Юрица, на 18 месеца лишаване от свобода за присвояване на 90 000 евро държавни средства. Наложена му бе и петгодишна забрана за упражняване на дипломатическа дейност. Съдът отхвърли аргументите му, че е похарчил парите за лобистки дейности, а не за лични цели, както бе обвинен. Миналата година Юрица поиска да бъде освободен от задълженията си, позовавайки се на здравословни проблеми. През ноември службата за борба с корупцията УСКОК го обвини в злоупотреби с власт и присвояване на средства. (Вечерни Лист, Ютарни Лист, РТС, АП - 22/04/10)
