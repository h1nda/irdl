Финландски дипломат е вероятният нов специален съветник на ЕК по Кипър 
					14/03/2005
					 
						НИКОЗИЯ, Кипър -- Финландският дипломат Яко Бломберг вероятно ще бъде назначен за специален съветник на Европейската комисия (ЕК) по Кипър, се посочва в неделното издание на кипърско-гръцкия всекидневник Fileleftheros. Понастоящем Бломберг е специален пратеник на Финландия за Кипър и е работил за приемането на кипърската гръцка държава в ЕС. 
						В петък (11 март) турският премиер Реджеп Тайип Ердоган призова ЕК да подпомогне процеса на решаване на кипърския въпрос. Той подчерта, че макар ООН да е основната организация, която е поела урегулирането на въпроса, ЕК може също да помогне. (Филелефтерос, ЕйчТБ, TurkishPress.com - 12/03/05)
