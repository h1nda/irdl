Баша е оптимист относно подобряването на имиджа на Албания сред страните, членки на ЕС
					31/03/2008
					 
						ТИРАНА, Албания -- Външният министър Лулзим Баша каза в неделя (30 март), че е ентусиазиран във връзка с оценката, която Албания получи от неговите колеги от ЕС, които се срещнаха в Словения през уикенда. "За пръв път от 17 години, откогато датират връзките на Албания с ЕС, Съозът даде положителна оценка на Албания в сравнение с други държави от региона", каза Баша. "Възможната покана за членство в НАТО също ще окаже положително влияние на пътя на Албания към ЕС", заяви Баша преди срещата на върха на Алианса в Букурещ по-късно тази седмица.
						Междувременно в неделя председателят на парламента Жозефина Топали изрази оптимизъм, че Албания ще бъде поканена да се присъедини към НАТО по време на срещата на върха. "Преди две години това изглеждаше невероятно", каза тя. (Шекули, Коха Йоне, Шкип - 31/03/08; BalkanWeb - 30/03/08)
