Милошевич отказва да взаимодейства с назначените от съда адвокати
					08/09/2004
					 
						ХАГА, Холандия -- Слободан Милошевич отказа да взаимодейства с двамата назначени от съда британски адвокати във вторник (7 септември) и поиска тяхното отстраняване. Именно адвокат Стивън Кей обаче разпита първия свидетел на защитата, бившия професор по право Смилия Аврамов. Навремето тя е преподавала право на обвиняемия и е била съветник на сръбското правителство през 90-те години на миналия век. 85-годишната Аврамов свидетелства, че Милошевич и босненско-сръбските лидери са нямали планове да извършат етническо прочистване в части на Босна и Херцеговина и Хърватия. Съгласно новите процедурни правила на съдебния процес Милошевич бе поканен да разпита свидетеля, след като адвокатът приключи своя разпит, но той отказа. (АП, АФП, Скотсмън, Си Ен Ен - 07/09/04)
