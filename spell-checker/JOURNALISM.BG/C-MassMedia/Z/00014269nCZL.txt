Според премиера на Черна Гора Джуканович Сърбия се е ангажирала да засили връзките си с МНТБЮ
					18/04/2005
					 
						ПОДГОРИЦА, Сърбия-Черна Гора -- Черногорският президент Мило Джуканович каза в неделя (17 април), че вярва в ангажимента на Сърбия да засили сътрудничеството си с Трибунала на ООН за военни престъпления. Той прогнозира освен това, че Съветът на министрите на ЕС ще отчете постигнатия напоследък напредък и ще подкрепи началото на преговори по споразумение за Стабилизиране и асоцииране със Сърбия-Черна Гора, когато се проведе гласуването на 25 април. Изявлението на Джуканович дойде ден преди комисарят на ЕС по разширяването Оли Рен да пристигне на посещение в държавния съюз. 
						Други новини: Шефът на черногорската полиция Драган Джурович заяви в петък, че Подгорица е ангажирана с борбата срещу тероризма и трафика. Той обсъди въпроси на двустранните отношения с иранския посланик в Сърбия-Черна Гора Мортез Мир Хейдари. (Taнюг - 17/04/05; Мина, Уеб сайт на черногорското правителство - 15/04/05)
