Хърватското правителство ще промени кодекса за труда; профсъюз заплаши със стачка
					28/05/2010
					 
						ЗАГРЕБ, Хърватия -- Финансовият министър Иван Шукер обяви, че кабинетът е решил да измени Член 262 от кодекса за труда, уреждащ прилагането на правата на работниците след изтичане на колективните трудови договори, предадоха медиите в четвъртък(27 май). Шукер обясни, че предложението се състои в определяне на шестмесечен срок за постигане на ново споразумение, след което правата да бъдат отменяни и уреждането им да става от отделните работодатели. Профсъюзният лидер Споменка Авбершек заяви, че е възможна обща стачка, ако кабинетът реши да прокара изменението. (Вечерни Лист, ХРТ - 27/05/10)
