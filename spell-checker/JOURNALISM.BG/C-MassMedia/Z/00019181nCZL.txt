Годишнина от клането в Сребреница ще бъде отбелязана на 11 юли 
					07/07/2006
					 
						СРЕБРЕНИЦА, Босна и Херцеговина (БиХ) -- Започна подготовката за отбелязване на 11-ата годишнина от клането в Сребреница, което се смята за най-ужасната жестокост в Европа след края на Втората световна война. Във вторник (11 юли) годишнината ще бъде отбелязана с погребване на още 500 жертви в гробище близо до Сребреница. Съдебни експерти казаха, че са извадили телата на 268 жертви от масов гроб в Яз, местност близо до село Каменица и град Зворник. Това е осмият -- и вероятно най-големият -- масов гроб в района. Многонационалният екип от съдебни експерти смята, че жертвите първоначално са били погребани другаде и са докарани в Каменица, за да се прикрият доказателствата за зверствата. Повечето от убитите са мъже на възраст между 16 и 60 години. (Ройтерс - 06/07/06)
