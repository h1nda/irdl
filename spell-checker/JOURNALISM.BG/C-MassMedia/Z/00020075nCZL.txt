Процедурата по назначаване на новите ръководители на службите за сигурност в Румъния се придвижи напред 
					26/09/2006
					 
						БУКУРЕЩ, Румъния -- Процедурата по назначаване на новите ръководители на службите за сигурност в Румъния се придвижи напред в понеделник (25 септември), когато президентът Траян Бъсеску одобри номинациите на Георге Майор за ръководител на румънската разузнавателна служба и на Клаудиу Сафтою за ръководител на службата за външно разузнаване. Както се изисква по закон, президентът представи двете кандидатури на председателите на двете парламентарни камари за разглеждане. Смените в ръководството на службите за сигурност са във връзка с бягството на роден в Сирия бизнесмен с предполагаеми връзки с терористичните мрежи. 
						Също в понеделник министърът на правосъдието Моника Маковей предложи Лаура Кодрута Ковеси за нов главен прокурор на Румъния. Номинацията ще бъде внесена във Висшия съдебен съвет. (Зиуа - 26/09/06; Ромпрес, Медиафакс - 25/09/06)
