Албания отмени изискването за визи за сърбите
					08/08/2007
					 
						БЕЛГРАД, Сърбия -- Албанското посолство в Белград обяви във вторник (7 август), че сръбските граждани вече няма да имат нужда от визи, за да посещават Албания. По-рано сърбите можеха да посещават Албания без визи само през летния сезон - от юни до септември. Според посолството ограничението е отпаднало преди месец. Сега в Албания могат да влизат без визи граждани на Сърбия, Македония, Босна и Херцеговина, Черна гора и Хърватия. (Бета - 08/08/07; Balkanweb, Телеграфи, Б92 - 07/08/07)
