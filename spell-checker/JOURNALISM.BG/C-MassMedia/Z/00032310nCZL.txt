Сърбия освободи задържан журналист
					10/11/2009
					 
						БЕЛГРАД, Сърбия -- Бившият главен редактор на "Глас Явности" Славолюб Кацаревич беше освободен от ареста в понеделник (8 ноември), след като белградски съдия разпита трима свидетели. Ивана Рамич, говорителка на Белградския окръжен съд, отбеляза, че задържането му е имало за цел да попречи на Кацаревич да повлияе на свидетели в разследването на предполагаема злоупотреба с власт, извършена преди осем години. Кацаревич беше арестуван на 28 октомври заедно с Радисав Родич, собственик на всекидневника "Глас Явности" и таблоида "Курир”. Родич ще остане под арест, докато бъде разпитан по-късно този месец по подозрения в укриване на данъци. (Танюг, Б92, Бета, РТС - 09/11/09)
