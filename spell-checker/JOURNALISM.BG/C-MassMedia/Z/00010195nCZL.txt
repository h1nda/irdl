Сръбски полицай осъден за убийства в Косово
18/03/2004
 
БЕЛГРАД, Сърбия и Черна гора -- Сръбски полицейски служител бе осъден на 20 години затвор в сряда (17 март) за участие в екзекуцията на 14 етнически албански граждани през 1999 г. в Подуево. Саша Цветан, член на отряда за специални операции "Скорпиони" е едва петият сърбин, осъден във връзка с косовския конфликт.
Други новини: В четвъртък се очаква Трибуналът на ООН за военни престъпления да издаде присъда на бивш адмирал от югославските военноморски сили. През август Миодраг Йокич се призна за виновен по няколко обвинения в престъпления срещу човечеството във връзка с обстрелването на Дубровник, Хърватия през 1991 г. Прокурорите поискаха присъда до 10 години. (AП, AФП - 17/03/04)
