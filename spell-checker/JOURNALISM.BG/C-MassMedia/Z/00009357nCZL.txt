България и Германия ще си сътрудничат в селското стопанство
16/12/2003
 
СОФИЯ, България -- Министърът на земеделието Мехмед Дикме и германският му колега Йозеф Милер подписаха декларация за сътрудничество в областта на селското стопанство и горското дело в понеделник (15 декември). Те също така постигнаха съгласие за необходимостта от засилване на двустранните търговски връзки, по-конкретно относно износа от България на животни за разплод.
Други новини: в понеделник България подписа Меморандум за разбирателство относно сътрудничество в сферата на труда с Международната организация по труда. Той предвижда обучение на български експерти за оптимално оползотворяване на фондовите по линия на ЕС. (Труд, 24 часа - 16/12/03; БТА, БНТ - 15/12/03)
