Ръководителят на мисията на МВФ призовава новото албанско правителство да се бори с корупцията и да подобри управлението
		23/10/2005
		 
			ТИРАНА, Албания -- В края на четиридневното си посещение в Тирана в петък (21 октомври), ръководителят на мисията на МВФ Ищтван Жекели призова новото албанско правителство да се бори с корупцията и да подобри управлението. Той заяви, че Фондът одобрява усилията на Албания да задържи ниско равнище на инфлация и да запази стабилен ръст на развитието, но желае да се убеди, че усилията за подобряване на работата на финансовите институции, увеличаване на събираемите данъци и подобряване на бизнес климата са ефективни.
			В албанската столица, мисията на Фонда проведе първата си среща с кабинета на Демократическата партия на премиера Сали Бериша. Тема на разговорите бяха резултатите, постигнати от Албания по тригодишната програма за намаляване на бедността и ускоряване на растежа на стойност 42,7 милиона долара, която приключва през ноември, както и за подготовката на ново споразумение. (AП - 21/10/05)
