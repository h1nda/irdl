БиХ ще депортира всички, които незаконно са придобили гражданство след 1992 г.
		08/12/2005
		 
			САРАЕВО, Босна и Херцеговина (БиХ) -- Заместник-министърът по сигурността Драган Мектич съобщи в сряда (7 декември), че всички лица, за които е доказано, че са придобили незаконно гражданство в БиХ след 6 април 1992 г., ще бъдат лишени от гражданство и депортирани. Той добави, че много скоро ще започне да функционира комисия, която ще проучи всички случаи на натурализирани граждани през последните 13 години. Ако комисията докаже, че решението за придобиване на гражданство, издадено от предишната администрация, е незаконно, съответното лице ще трябва да напусне БиХ в 15-дневен срок или ще бъде депортирано. (Nezavisne novine - 08/12/05; RTRS, PBS BiH - 07/12/05)
