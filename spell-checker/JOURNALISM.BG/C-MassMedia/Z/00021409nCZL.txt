Конституционният съд на БиХ анулира символите на автономните области 
					29/01/2007
					 
						САРАЕВО, Босна и Херцеговина (БиХ) -- Конституционният съд на БиХ реши в събота (27 януари) да отнеме символите на двете автономни области в БиХ, Република Сръбска (РС) и Федерация БиХ (ФБиХ), поради това, че те не са ги хармонизирали с конституцията. В резултат на това ФБиХ няма национален флаг и герб, а РС няма химн и герб. Съдът отхвърли също искането на парламента на РС за повече време за решаване на въпроса. Премиерът на РС Милорад Додик настоява, че октомврийските избори и процесът на формиране на ново правителство са били отнели твърде много време. 
						Други новини -- Главният преговарящ на БиХ с ЕС Игор Давидович спомена, че Споразумението за стабилизация и асоцииране (ССА) може да бъде подписано със Съюза към края на юни или началото на юли. На кръгла маса в събота той заяви, че срокът е изпълним само ако БиХ успее да постигне необходимите политически критерии. Две години след подписването на ССА страната ще може да кандидатства за членство в ЕС. Що се отнася до интеграцията в НАТО, Свен Алкалай, ръководител на мисията на БиХ в НАТО, подчерта, че без да бъдат арестувани главните заподозрени във военни прстъпления, които се укриват от правосъдието, БиХ не може да се надява на напредък в тази насока. (Дневни Аваз, Независне Новине, СРНА - 29/01/07; РТРС, ПБС - 28/01/07)
