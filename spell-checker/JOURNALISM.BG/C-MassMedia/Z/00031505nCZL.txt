Путин обсъжда бъдещето на проекти с България
					02/09/2009
					 
						ВАРШАВА, Полша -- България може да се откаже от един от големите енергийни проекти, разработвани понастоящем с Москва, заяви във вторник (1 септември) руският премиер Владимир Путин по време на първата си среща с новия си български колега Бойко Борисов. Срещата бе в рамките на възспоменателната церемония за отбелязване 70 години от началото на Втората световна война в Гданск, Полша. Борисов е казал, че ще спре всички проекти, които са прекалено скъпи, включително и тези с Русия. Путин е заявил, че отказът от проект, няма да навреди на двустранните отношения. Понастоящем в ход са три проекта - строителството на втора атомна електроцентрала, газопроводът "Южен поток" и газопроводът Бургас-Александруполис в сътрудничество с Гърция. (Дневник, Дарик, БГНЕС - 01/09/09)
