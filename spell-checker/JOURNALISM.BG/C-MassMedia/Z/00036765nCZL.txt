Македонската полиция разби мрежа за трафик на хора 
					17/11/2010
					 
						СКОПИЕ, Македония -- Полицията е разбила международна мрежа за трафик на хора и е задържала шест души, съобщи във вторник (16 ноември) вътрешното министерство. Групата, състояща се от граждани на Македония и Афганистан, според твърденията и вкарвала нелегално имигранти от Близкия изток и Африка в Западна Европа. Полицията издирва други четирима души. Групата е вземала от всеки потенциален имигрант суми между 5000 и 10 000 евро. (A1, Макфакс, Нет Прес, Сител - 16/11/10)
