Жандармерията ще остане в Южна Сърбия 
					20/07/2009
					 
						БЕЛГРАД, Сърбия -- Вътрешният министър Ивица Дачич призова в неделя (19 юли) лидерите на етническите албанци в Южна Сърбия да сътрудничат на полицията в борбата срещу престъпността и корупцията. Дачич подчерта, че жандармерията не може да бъде изтеглена от района, докато не бъде гарантирана стабилност. Общинските власти в Прешево обвиняват членове на жандармерията в провеждане на брутални обиски в албански домове и настояват за незабавното им изтегляне. Дачич защити действията на полицията, окачествявайки ги като законни.
						Други новини -- В неделя сръбският министър на труда Расим Ляич обяви, че неговата Демократическа партия на Санджак ще сформира нова партия с други партии с подобна ориентация. Той заяви пред белградския всекидневник "Блиц", че първият конгрес на партията може би ще се проведе към края на октомври или началото на ноември. (Танюг, Блиц, Фонет, Б92 - 19/07/09)
