Укриващият се от правосъдието военнопрестъпник Зеленович е прехвърлен от БиХ на МНТБЮ
					11/06/2006
					 
						САРАЕВО, Босна и Херцеговина (БиХ) – Бившият офицер от полицията, босненският сърбин Драган Зеленович, обвинен в извършването на военни престъпления от трибунала на ООН, бе екстрадиран от БиХ в Хага в събота (10 юни. В началото на седмицата Зеленович бе екстрадиран от Русия, където се е укривал в продължение на девет години под фалшива самоличност. Той е обвенен във връзка с изнасилване и измъчване на мюсюлманки в лагера във Фока по време на конфликта през 1992-1995 г. в БиХ. Трима от обвинените заедно със Зеленович бяха осъдени между 12 и 28 години затвор.
						Други новини – Трибуналът на ООН съобщи в петък, че двама осъдени – бившия политически лидер, босненския хърватин Дарио Кордич и бившия офицер от полицията босненския сърбин Зоран Зигич, са били прехвърлени в Австрия, където ще излежват присъди от 25 години затвор. Кордич бе осъден през 2004 г. за подбуждане към и нареждане на извършването на престъпления срещу цивилни босненски мюсюлмани в няколко централни общини на БиХ. Зигич бе осъден през 2005 г. за престъпления в Прийедор срещу лица, които не са били сърби. (Независне новине, Бета - 11/06/06; Уеб-сайт на МНТБЮ - 09/06/06)
