Румъния обсъжда графика за присъединяване към НАТО
12/03/2003
 
БУКУРЕЩ, Румъния -- Във вторник (11 март) в Букурещ заседава Националният комитет за интеграция с НАТО, за да определи окончателния вариант на графика за приемане в организацията. Документът ще придружава писмото за намерение на правителството за присъединяване към алианса и ще съдържа крайните срокове за осъществяване на пакета реформи преди пълноправното членство. Страната очаква да подпише присъединителните протоколи на 26 март заедно с другите шест страни-кандидатки. (Ромпрес, Девет часа - 12/03/03)
