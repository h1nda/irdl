Турция реставрира старинна църква като жест към Армения
					25/03/2007
					 
						АНКАРА, Турция -- Правителството реставрира старинна църква като жест на добра воля към Армения и арменското малцинство в страната. Символ на арменското присъствие в Турция, църквата "Акдамар" е разположена на скален остров в средата на езерото Ван от 1000 години. Състоянието й се влошило значително през миналия век. Представители на арменската общност са поканени на откриването в четвъртък (29 март). Арменският външен министър Вартан Осканян оцени високо жеста, но призова Анкара да положи още усилия за укрепването на двустранните отношения. Той призова за отварянето на общата граница между двете страни, която е затворена от 1993 г. насам (AП - 24/03/07)
