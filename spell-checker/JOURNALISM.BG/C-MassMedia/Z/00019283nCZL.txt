Сръбският координатор за Косово е на посещение в провинцията
					17/07/2006
					 
						ГРАЧАНИЦА, Косово, Сърбия -- Санда Рашкович-Илич, ръководител на координационния център за Косово към сръбското правителство, започна четиридневна обиколка из провинцията в събота (15 юли). Тя посети Митровица и Грачаница, където се срещна с местни сръбски жители, както и със заместник-ръководителя на ЮНМИК Стивън Шук. Той окачестви разговорите като много конструктивни и заяви, че те са били насочени към начините за засилване на координацията между сръбския правителствен център и ЮНМИК. (Глас Явности - 17/07/06; РТС, Танюг - 16/07/06)
