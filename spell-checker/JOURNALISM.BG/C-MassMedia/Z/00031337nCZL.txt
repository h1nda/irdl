ЦИК на Косово ще преразгледа решението за забрана на видеонаблюдението
					19/08/2009
					 
						ПРИЩИНА, Косово -- Централната избирателна комисия (ЦИК) взе решение да преразгледа решението си за забрана на видеонаблюдението на местните избори през ноември, съобщиха медиите в сряда (19 август). Предложението за преразглеждане на решението беше внесено от опозиционната партия “Нов алианс за Косово” в опит да бъде засилена прозрачността. Други две опозиционни партии също са поискали наблюдение заради сериозните нередности, констатирани на общите избори през ноември 2007 г. (Зери, Експрес, Коха Диторе, Лайм - 19/08/09)
