Косовската опозиция призова за съставяне на правителство на националното единство, но управляващата коалиция заяви, че това не е необходимо 
					12/03/2009
					 
						ПРИЩИНА, Косово -- Повечето от опозиционните партии в Косово са за сформирането на правителство на националното единство, за да се вземат съвместни решения по въпроси от национален интерес, съобщиха местните медии в сряда (11 март). Те твърдят също така, че това ще спомогне за преодоляване на предизвикателствата в процеса на изграждане на институциите. В отговор правителството заяви, че никога не е имало недостиг на национално единство и че няма криза, която да налага съставяне на правителство на националното единство.
						Други новини -- Ламберто Лукас, заместник-началник на полицията на ЮЛЕКС, каза в сряда, че ръководената от ЕС мисия не отговаря за сигурността в Косово. Лукас заяви пред членовете на парламентарната комисия по вътрешни работи и сигурност, че ЮЛЕКС е просто техническа мисия, която е задължена да наблюдава косовската полиция на място и да й помага в постигането на високи професионални стандарти. (Зери, Коха Диторе, Лайм, Епока е Ре, Кохавижън, Косова Сот, Инфо Прес - 12/03/09)
