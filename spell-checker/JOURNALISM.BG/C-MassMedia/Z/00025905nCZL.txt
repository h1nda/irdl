Генералният секретар на "Репортери без граници" бе арестуван в Гърция
					25/03/2008
					 
						АТИНА, Гърция -- В понеделник (24 март) полицията арестува генералния секретар на "Репортери без граници" Робърт Менард и други двама членове на организацията, които прекъснаха церемонията по запалването на олимпийския факел в Атина, за да привлекат вниманието към жестоките мерки на Китай в Тибет. По време на речта на Лиу Чи, председател на организационния комитет на Летните олимпийски игри в Пекин, трима души, носещи черни флагове с олимпийските кръгове, изобразени като белезници, успяха да се прехвълят през предпазните заграждения на стадиона в Древна Олимпия. Двама от тях достигнаха до микрофоните и скандираха лозунги в подкрепа на Тибет.
						Въпреки инцидента олимпийският факел бе запален от гръцката актриса Мария Нафплиоту и ще премине през 16 префектури и 43 общини на територията на страната, преди да бъде върнат в Атина по време на церемония следващата седмица. (Нет, РИА-Новости, Нафтемпорики, АНА-МПА, АП - 24/03/08)
