ОССЕ и албанските депутати работят за засилване на контрола върху процеса на евроинтеграция 
					25/10/2007
					 
						ТИРАНА, Албания -- Парламентът и Мисията на ОССЕ в Албания проведоха съвместна конференция в сряда (24 октомври), имаща за цел започването на проект за засилване на парламентарния контрол върху процеса на интеграция на страната в ЕС. Изпълняващият длъжността ръководител на Мисията Алекс Финън е казал, че ОССЕ ще помага на парламентарната комисия по евроинтеграция да си върши работата. На конференцията началникът на Делегацията на Европейската комисия в Албания Хелмут Лохан призова различните политически партии да сътрудничат за важните реформи в съдебната и избирателната система, които са от основно значение за евроатлантическата интеграция. (Панорама, Рилиндя Демократике, Шекули, Коха Йоне, Шкип - 25/10/07; РТК - 24/10/07)
