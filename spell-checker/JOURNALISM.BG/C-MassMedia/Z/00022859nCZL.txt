ЕС увеличава усилията си за освобождаване на българските медицински сестри, задържани в Либия
					11/06/2007
					 
						ТРИПОЛИ, Либия -- Двама високопоставени представители на ЕС заминаха за Триполи в неделя (10 юни), за да се опитат да договорят освобождаването на петте български медицински сестри, осъдени на смърт. Медицинските сестри и един палестински лекар бяха осъдени по обвинения, че са заразили повече от 400 деца с ХИВ. Медиците отричат обвиненията и получиха подкрепата на най-известните специалисти по СПИН. Комисарят по външните отношения на ЕС Бенита Фереро-Валднер и германският външен министър Франк-Валтер Щайнмайер се срещнаха с представители на семействата на децата и с членове на фондация „Кадафи”, която се управлява от сина на либийския лидер, Сейф ал Ислам. 
						Оттеглящият се от поста британски министър-председател Тони Блеър е имал успешни разговори с либийски лидери миналата седмица. Междувременно водещи български медии съобщиха в неделя, че са поискали Съединените щати да отпуснат част от парите, предназначени за глобалните програми за борба със СПИН, за изграждането на модерен здравен център в Либия. (Ройтерс, АФП, Дарик, Би Би Си, ААП, БТА, бТВ - 10/06/07)
