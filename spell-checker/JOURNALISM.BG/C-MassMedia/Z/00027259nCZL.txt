Новият здравен министър заяви, че здравната система в Албания се нуждае от бързи реформи
					31/07/2008
					 
						ТИРАНА, Албания -- Новоназначеният министър на здравеопазването Анила Годо обеща в сряда (30 юли) да реформира проблемния здравен сектор на страната. „Промени ще има и ви уверявам, че няма да има никакви политически предразсъдъци, само професионален подход,” каза Годо при официалното поемане на служебните си задължения. Тя каза, че основните проблеми на системата са лошото финансиране и нарастващото търсене на медицински услуги. На заседание на кабинета в сряда премиерът Сали Бериша определи здравната система като най-корумпираната в страната. 
						Други новини -- Служители на реда проведоха внезапна акция в село Лазарат рано в четвъртък и иззеха около 5 000 растения канабис, предадоха медийни репортажи. Жители на селото отглеждали наркотичните растения от години, което е причината за многобройните инциденти с полицията. (Топ Чанъл, Balkan Web, Нюз 24 - 31/07/08; Алсат, ТВШ, Клан, BalkanWeb - 30/07/08)
