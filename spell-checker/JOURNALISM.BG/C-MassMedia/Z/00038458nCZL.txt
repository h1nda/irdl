Съветът за сигурност на ООН ще обсъди положението в БиХ
					09/05/2011
					
						НЮ ЙОРК, Съединени щати -- Съветът за сигурност на ООН ще проведе дебати в понеделник (9 май) за положението в Босна и Херцеговина (БиХ). Върховният представител Валентин Инцко трябва да представи своя редовен доклад, в който се очаква той да разкритикува решението на Република Сръбска да проведе референдум за съда и прокуратурата на БиХ като действие, подкопаващо Дейтънското мирно споразумение. (РТРС, Срна, Независне новине, БХРТ, Бета - 09/05/11)
