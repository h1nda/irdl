Протестиращи се сблъскаха с полицията в Атина преди погребението на тийнейджър
					09/12/2008
					 
						АТИНА, Гърция -- Стотици протестиращи хвърляха камъни и бутилки срещу полицейските части за борба с безредиците пред сградата на парламента във вторник (9 декември), преди погребението на Александрос Григоропулос, 15-годишния младеж, застрелян от полицията в събота. Тази стребла стана повод за най-сериозните улични бунтове от десетилетия насам, при които десетки граждани бяха ранени в сблъсъците между протестиращите и полицията, а стотици сгради бяха разрушени или силно повредени. Късно вечерта в понеделник министър-председателят Костас Караманлис свика кризисно заседание на кабинета за обсъждане на мерки за възстановяване на реда. В телевизионно обръщение след това той отново призова към спокойствие и обеща виновните за смъртта на момчето да бъдат наказани. Опозиционните партии разкритикуваха кабинета за неспособността му да защити бизнеса и гражданите от бунтовете.
						Училищата и университетите в цяла Гърция бяха затворени в понеделник и вторник, тъй като учащите се присъединиха към протестите и бойкотираха учебните занятия. (Би Би Си, Катимерини, Нафтемборики, Та Неа, АФП, Ройтерс - 09/12/08; АНА-МПА, ЕРТ, АП, Ройтерс, ДПА, Ей Би Си, Си Ен Ен, Би Би Си, Gazeta.ru - 08/12/08)
