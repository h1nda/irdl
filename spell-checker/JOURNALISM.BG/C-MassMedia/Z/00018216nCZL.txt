Председателят на ЕП похвали Македония за напредъка в реформите и процеса на интеграция в ЕС
					11/04/2006
					 
						СКОПИЕ, Македония -- В понеделник (10 април) председателят на Европейския парламент Жозеп Борел приветства Македония за напредъка й в процеса на реформи и интеграция в ЕС, като каза, че страната заслужава статута си на кандидатка за ЕС. Борел, който е на еднодневно посещение в Скопие, говори пред македонския парламент. Той похвали и нивото на многоетническото съжителство, постигнато след края на междуетническия конфликт през 2001 г.
						Други новини -- Новият Национален координационен център за управление на границите бе официално открит в Скопие в понеделник. Проектът -- първи по рода си в Западните Балкани -- бе финансиран от Европейската агенция за реконструкция. (Макфакс, Телма ТВ, A1 ТВ - 10/04/06)
