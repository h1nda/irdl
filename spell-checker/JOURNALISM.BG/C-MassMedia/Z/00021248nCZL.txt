Пратеникът на ООН Нимец посети Скопие и Атина във връзка със спора за името
					14/01/2007
					 
						СКОПИЕ, Македония -- Посредникът на ООН Матю Нимец се срещна с македонския президент Бранко Цървенковски, с премиера Никола Груевски и с външния министър Антонио Милошоски в събота (13 януари) във връзка с последното развитие в спора за името със съседна Гърция. Нимец заяви, че "не може да направи ново предложение" след разговорите. Последният "инцидент" бе решението на Македония да преименува летище "Петровец" в Скопие "Александър Велики", което предизвика остра критика в Гърция. След разговорите в петък с гръцкия външен министър Дора Бакоянис, Нимец заяви, че Атина е смутена от решението на Македония да преименува летището, въпреки двустранното споразумние да се въздържа от противоречиви ходове. (AП, Телма ТВ, Макфакс, Дневник, Вечер, Катимерини - 13/01/07)
