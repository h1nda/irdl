Общото събрание ще гласува за сръбската инициатива за МС на 8 октомври
					28/09/2008
					 
						НЮ ЙОРК, Съединени щати -- Сръбският президент Борис Тадич и външният министър Вук Йеремич приключиха в събота (27 септември) продължилата почти една седмица инициатива да осигурят подкрепата на Общото събрание на ООН за сръбската инициатива да се поиска мнението на Международния съд (МС) за законността на самопровъзгласената независимост на Косово. Йеремич заяви за FoNet в събота, че Общото събрание на ООН ще гласува за сръбската инициатива на 8 октомври. Той заяви, че следващите десет дни ще бъдат решаващи, за да се определи дали неговата страна ще спечели мнозинството от гласовете в Събранието. (FoNet, Танюг, Б92 - 27/09/08)
