Трибуналът на ООН призовава Хърватия да активизира усилията си за откриване на Готовина
					30/09/2004
					 
						ХАГА, Холандия -- Председателят на трибунала на ООН Теодор Мерон призова в сряда (29 септември) Хърватия да повиши усилията си за намиране на местонахождението на укриващия се обвиняем генерал Анте Готовина. По време на среща с хърватския министър на правосъдието Весна Скаре-Озболт двамата обсъдиха неразрешени въпроси на сътрудничеството и възможността за прехвърляне на някои от делата в хърватски съдилища. Скаре-Озболт заяви, че правителството е поело ангажимента да издири и арестува Готовина. (ХИНA, ХРT - 29/09/04)
