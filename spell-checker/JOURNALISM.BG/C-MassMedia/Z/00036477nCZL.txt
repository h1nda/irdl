Сръбски политик призова Младич да се предаде 
					25/10/2010
					 
						БЕЛГРАД, Сърбия -- В неделя (24 октомври) лидерът на Християндемократическата партия на Сърбия Владан Батич призова бившия босненски сръбски военен лидер Ратко Младич да се предаде, ако се смята за патриот. Батич, който е бивш министър на правосъдието, заяви, че Младич държи нацията за заложник. Той добави, че другите партии трябва също да призоват Младич да се предаде в името на Сърбия и нейните граждани. Младич се укрива от 1995 г., когато Трибуналът на ООН за военни престъпления го обвини в геноцид, военни престъпления и престъпления срещу човечеството във връзка с босненския конфликт от 1992-1995 г. (Бета, Блиц - 24/10/10)
