Турция поиска от ЕС да премахне визовите изисквания
					16/03/2010
					 
						АНКАРА, Турция -- В понеделник (15 март) външният министър Ахмет Давутоглу призова ЕС да премахне визовите изисквания за турски граждани. Искането беше направено по време на среща с еврокомисаря по разширяването Щефан Фюле, който беше на посещение в Анкара за първи път от избирането му на този пост. ЕС премахна визовите изисквания за други три държави -- Македония, Сърбия и Черна гора -- през декември. Фюле каза, че Турция трябва да изпълни две условия: да стандартизира паспортите, така че да станат съвместими със системата на ЕС, и да засили сътрудничеството си в предотвратяване на нелегалната имиграция в страните от ЕС през Турция. Фюле и Давутоглу обсъдиха също така отварянето на въздушното пространство на Турция и нейните пристанища за самолети и кораби на Кипър, както и други протоколи за нормализирането на отношенията с Кипър, нещо, което е от решаващо значение за постигането на напредък по кандидатурата за членство на Турция в ЕС. Анкара не желае да направи това, докато ЕС не сложи край на икономическата изолация на кипърските турци. (Заман - 16/03/10; АФП, Хюриет, Анадолска информационна агенция - 15/03/10)
