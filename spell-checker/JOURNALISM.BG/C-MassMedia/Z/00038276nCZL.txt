Румънският премиер Бок временно ще бъде и министър на труда
					22/04/2011
					
						БУКУРЕЩ, Румъния -- Премиерът Емил Бок временно ще ръководи трудовото министерство, реши в четвъртък (21 април) президентът Траян Бъсеску след оставката на Йоан Ботиш като министър поради съмнения за конфликт на интереси. Изборът на нов министър ще бъде отложен за след великденските празници. Фаворит според местните медии е депутатът от Либералдемократическата партия Клаудия Богичевичи, която е и заместник-председател на трудовата комисия в Камарата на депутатите. (Hotnews.ro, Зиаре, Реалитатя, Зиарул Финанчиар, Адевърул - 21/04/11)
