Щварц-Шилинг отхвърля призива на Хърватия за международна конференция за БиХ
					08/08/2006
					 
						САРАЕВО, Босна и Херцеговина (БиХ) -- Върховният представител Кристиан Шварц-Шилинг се противопостави на провеждането на международна конференция за бъдещето на БиХ -- идея, предложена неотдавна от хърватския премиер Иво Санадер. В интервю, публикувано във вторник (8 август) от сараевския ежедневник "Дневни Аваз", Шварц-Шилинг заявява, че проблемите на страната трябва да бъдат решавани от собствените й политици, макар и с помощта на международната общност. Той каза още, че двамата със Санадер никога не са обсъждали идеята за конференция. 
						Други новини -- В понеделник Службата на върховния представител (СВП) съобщи, че ръководителят на СВП в Баня Лука, Греъм Дей, е напуснал миналата седмица поради "непреодолими различия" по въпроси, свързани с управлението. Търси се негов заместник. (Дневни Аваз - 08/08/06; Източници на СВП - 07/08/06)
