ЕС официално започна полицейската си мисия в Босна и Херцеговина
16/01/2003
 
САРАЕВО, Босна и Херцеговина (БиХ) -- Полицейската мисия на ЕС в БиХ започна официално работа в сряда (15 януари). Върховният представител на ЕС по външната политика Хавиер Солана заяви на церемонията, че тази мисия е доказателство за "новия ангажимент на ЕС към Босна и Херцеговина. ЕС е тук, за да извърви заедно с вас пътя до Европа", добави той. От 1 януари в БиХ работят около 500 офицера от 33 страни по проекта за наблюдение и обучение на полицията. Като представител на председателството на ЕС, гръцкият външен министър Георгиос Папандреу изтъкна, че установяването на правовия ред е ключът към икономически, политически и социален просперитет. След церемонията, представителите на ЕС се срещнаха с новия премиер на БиХ Аднан Терзич и членове на неговия кабинет. (АП, АФП - 16/01/03; ПБС БиХ, НТВ Хаят, РТРС, Танюг, СРНА, БиБиСи- 15/01/03)
