Прокуратурата разследва ръководството на "Топлофикация София"
					16/08/2006
					 
						СОФИЯ, България -- Главният прокурор Борис Велчев обяви в сряда (16 август), че е започнало разследване срещу ръководството на софийската общинска фирма за централизирано топлоснабдяване "Топлофикация София", както и срещу няколко банкови служители, във връзка с афера за незаконно присвояване на повече от 15 млн. евро. Велчев каза, че ръководството на общинската фирма не е упражнявало необходимия контрол над бившия директор Валентин Димитров, а банковите служители вероятно са укривали информация за неговите банкови сметки. Димитров бе арестуван по-рано този месец. (БНР, Медиапул, Дарик - 16/08/06)
