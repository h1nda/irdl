САЩ налагат финансови санкции срещу ПКК
					01/06/2008
					 
						ВАШИНГТОН, Съединени щати -- Президентът Джордж Буш съобщи в петък (30 май) за серия от санкции срещу терористичната Кюрдска работническа партия (ПКК). Мерките, произтичат от закон срещу търговията с наркотици, се казва в изявление на Белия дом. Забранява се на американските граждани и компании да имат всякакви финансови или икономически взаимоотношения със структури, свързани с ПКК. Всички сметки, свързани с организацията, в американски банки са били замразени. ПКК вече е в списъка на САЩ с терористични организации, чиито членове автоматично стават обект на икономически санкции. Според специалните служби на САЩ и Турция един от източниците на финансиране на дейностите на ПКК е трафикът на наркотици до западните пазари. (Ройтерс, AФП, Би Би Си - 30/05/08)
