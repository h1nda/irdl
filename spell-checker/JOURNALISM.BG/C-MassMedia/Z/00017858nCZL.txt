Министърът на отбраната на САЩ призова Албания да продължи реформите
					10/03/2006
					 
						ТИРАНА, Албания -- Министърът на отбраната на САЩ Доналд Ръмсфелд призова Албания да продължи реформите във всички области и да изпълни стандартите за членство в НАТО. По време на разговори с албанския си колега Фатмир Медиу във Вашингтон в сряда (8 март) Ръмсфелд потвърди, че САЩ подкрепят политиката на отворени врати по отношение на Алианса. Той обаче подчерта, че като кандидатка за членство Албания трябва да осъществи не само военни, но и политически и икономически реформи. 
						Други новини -- В четвъртък Израел обяви плановете си скоро да открие посолство в Албания. Официални представители посочиха, че това още повече ще засили двустранните отношения, особено икономическото сътрудничество. (Албейниън Нюз - 10/03/06; Уеб сайт на албанското правителство - 09/03/06)
