Расте подкрепата за референдум в Хърватия
					02/07/2010
					 
						ЗАГРЕБ, Хърватия -- Профсъюзите обявиха в четвъртък (1 юли), че са събрали 813 016 подписа за свикването на референдум по предложените изменения на трудовото законодателство. За свикване на референдум се изискват 450 000 подписа. Предложените изменения предвиждат краен срок от шест месеца за изготвяне на нов колективен договор след изтичане на съществуващ такъв. След това правата на работниците ще бъдат предмет на отделни договори с индивидуалните работодатели. Синдикатите започнаха да събират подписи на 9 юни. В четвъртък те посочиха, че подписите представляват около 20 % от целия електорат. (Радио Свободна Европа, ДПА - 01/07/10)
