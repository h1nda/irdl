Арабските лидери обсъждат ситуацията в Ирак
23/01/2003
 
ИСТАНБУЛ, Турция -- Външните министри на Турция, Иран, Саудитска Арабия, Йордания и Египет се срещнаха в Истанбул в четвъртък (23 януари), за да обсъдят кризата в Ирак след струпването на американски и британски военни части в зоната на Залива. Виден арабски дипломат, пожелал анонимност, е заявил пред АФП в сряда, че участниците не си правят илюзии, че могат да забавят кризата, която заплашва региона. Той е добавил, че министрите най-вероятно ще излязат със съвместна декларация, настояваща Ирак да изпълни резолюциите на Съвета по сигурност на ООН и да не препятства работата на оръжейните инспектори. Освен това, декларацията ще включва и призив към САЩ да не започват война без одобрение от страна на ООН. (Ройтерс - 23/01/03; АФП, Анадолска агенция - 22/01/03)
