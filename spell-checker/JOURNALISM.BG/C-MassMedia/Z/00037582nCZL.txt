Почина бившият турски премиер Ербакан
					27/02/2011
					 
						АНКАРА, Tурция - Неджметин Ербакан, първият премиер ислямист на страната почина в Анкара в неделя (27 февруари) на 84-годишна възраст. Ербакан бе приет в болница в началото на януари с инфекция на крака. Той бе премиер в продължение на една година, преди военните да го накарат да се оттегли през 1997 г. Оттогава той бе обвинен във фалшифициране на документи на неговата Партия на благоденствието и в прикриване на милиони, които е трябвало да бъдат конфискуване, след като партията бе забранена през 1998 г. по обвинения в това, че е била ядро на ислямистки бунтовници. На Ербакан бе забранено да се занимава с политика в продължение на пет години заради нарушаване на конституцията. Управляващата Партия на справедливостта и развитието е наследник на Партията на благоденствието. През последните години Ербакан бе лидер на малката Партия на щастието. Погребението му ще се състои в Истанбул във вторник. (Cи Ен Ен Тюрк, НТВ, Анадолска информационна агенция, Хюриет - 27/02/11)
