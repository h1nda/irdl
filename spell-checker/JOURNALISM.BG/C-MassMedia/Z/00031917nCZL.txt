Христофиас и Талят се срещат отново за обединението на Кипър
					08/10/2009
					 
						НИКОЗИЯ, Кипър -- Президентът Деметрис Христофиас се срещна с кипърския турски лидер Мехмет Али Талят в сряда (7 октомври) като част от преговорите за обединение на разделения остров. Специалният пратеник на ООН за Кипър Александър Даунър също присъства и след това каза, че този кръг е бил фокусиран върху управлението и разпределението на властта. Той определи срещата като приятелска. Здравословни проблеми с врата принудиха Христофиас да отмени планираните за четвъртък разговори. (Файненшъл Мирър - 08/10/09; Си Ен Ен Тюрк, Анадолска информационна агенция - 07/10/09)
