България и Гърция обсъждат сътрудничеството в транспорта и Олимпиадата
23/05/2004
 
АТИНА, Гърция -- Българският министър на транспорта и комуникациите Николай Василев се срещна с гръцкия си колега Михалис Лиапис в петък (21 май), за да обсъдят двустранното сътрудничество в транспорта. Те постигнаха съгласие по въпроса за необходимостта да бъдат решени проблемите в граничните контролно-пропускателни пунктове, за да се осигури обслужването на увеличения трафик по време на Олимпиадата.
В други новини, българският външен министър Соломон Паси взе участие в срещата на високо равнище на Арабската лига, която започна в събота (22 май) в Тунис. Той бе там в качеството си на председател на ОССЕ. По време на среща с външния министър на Тунис Хабиб Бен Яхиа Паси обсъди случая с петимата български медици, осъдени на смърт от либийския съд по обвинения, че са заразили либийски деца със СПИН. (БНТ, бТВ, Нова ТВ, БTA - 22/05/04; БTA, БНТ - 21/05/04)
