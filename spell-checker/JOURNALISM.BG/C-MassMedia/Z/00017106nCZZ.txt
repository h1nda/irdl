Делова хроника 
					30/12/2005
					Преглед на деловите и икономически новини от Балканите след 23 декември. 
					(Различни източници – 23/12/05 – 30/12/05)
 
					 
						
Румънци се редят на опашка в местен хипермаркет в Букурещ в четвъртък (29 декември). Почти 50 процента от румънците живеят с месечен доход от 150 евро, но бумът в автомобилния пазар и приходите от хипермаркетите влизат в конфликт с официалната статистика. Според Румънската национална банка почти 3 милиарда евро са били изпратени тази година в Румъния от членове на семействата, работещи в чужбина. [AФП]
						
						Сръбското правителство оттегля лиценза за опериране на Телеком Мобтел и го поставя под контрола на държавната Телеком Сърбия на основание, че те са договорили мобилен оператор в Косово, без да имат необходимото разрешение. Австрийският консорциум от инвеститори, които притежават дял от 51 процента в Мобтел обяви, че ще обжалва решението. Фирмата вече е замесена в конфликт за собствеността, като държавата твърди, че трябва да притежава дял от 58 процента, вместо 49 процента. 
						*** 
						Парламентът на Турция прие държавния бюджет за следващата година, след двуседмични дебати по проекта. Законът определя годишна инфлация от 5 процента и предвижда бюджетен дефицит от 8,7 милиарда евро през 2006 г.. 
						*** 
						Шефът на Националната агенция за приходите на България Мария Мургина обяви големи промени в личния състав на системата на данъчната администрация. Дванайсет районни данъчни шефове, както и двама заместник-директори на централната данъчна администрация са били уволнени. Останалите шефове на данъчната администрация ще бъдат назначени за шестмесечен пробен период от януари 2006 г. Тази мярка цели да подобри данъчната администрация, да увеличи събирането на приходите и да помогне за предотвратяване на неплащането на данъци. 
						*** 
						Седем компании представиха писма за намеренията за приватизационния търг за електрическата компания на Македония "ЕСМ Дистрибуция". Те са австрийската компания EVN, чешката CEZ, френската EDF, германските компании RWE Energy и EnBW, италианската Enel и американската AES. Процедурата по наддаването се очаква да приключи през следващата пролет. 
						*** 
						
						Сръбските власти одобриха офертата на Мерил Линч и Райфайзен инвестмънт да стане консултант на правителството при приватизацията на държавната компания за петрол и газ НИС. Срещу хонорар от 900 000 долара и комисиона от 1,2 процента, консорциумът ще предложи различни алтернативи за приватизацията. 
						*** 
						Правителството на Република Сръбска (РС) и дружеството с ограничена отговорност "Алтима Партнърс" със седалище в Лондон, официално подписаха приватизационно споразумение за пивоварната "Пивара" в Баня Лука. "Алтима" придобива мажоритарен дял то 53,81 процента от предприятието на РС срещу 12 милиона евро, както и задължението да инвестира допълнително 4 милиона евро през следващите три години. 
						*** 
						Италианският производител на облекло "Голдънлейди" обмисля откриването на производство в Република Сръбска. Предвижда се фабриката да бъде в района на Дервента и да открие най-малко 800 работни места.
						*** 
						Парламентът на Македония прие закона за бюджета за 2006 г., според който ОВП трябва да нарасне с 4 процента, а годишната инфлация трябва да бъде 2 процента. Предвижда се бюджетен дефицит от 28 милиона евро. 
						*** 
						ЕС одобри пакет от финансова помощ за Сърбия-Черна гора, на стойност 25 милиона евро, като 90 процента от средствата трябва да бъдат прехвърлени веднага след одобрението им. Мярката бе взета като признание на постигнатите от Белград икономически цели за 2005 г., определени съвместно с ЕС.
