Руският премиер Путин ще посети Сърбия следващия месец
					20/02/2011
					 
						БЕЛГРАД, Сърбия - Руският премиер Владимир Путин ще посети Белград през март, съобщиха местните медии в събота (19 февруари), като цитираха неназовани източници, близки до сръбското правителство. Последното посещение на Путин в страната бе през 2001 г., когато той бе президент. Според всекидневника "Блиц" посещението ще се осъществи на 23 март. Очаква се Путин да проведе разговори с премиера Мирко Цветкович и с президента Борис Тадич, но темите на разговорите ще бъдат съобщени по-късно. (Блиц, Б92, Taнюг - 19/02/11)
