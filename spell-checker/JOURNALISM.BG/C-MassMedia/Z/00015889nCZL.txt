Бучковски намекна, че планираните промени в правителството може да бъдат отложени
					11/09/2005
					 
						СКОПИЕ, Македония -- Премиерът Владо Бучковски посочи в петък (9 септември), че планираните промени в правителството може да бъдат отложени от октомври на декември. Той направи това изявление след серия разговори между партньорите в коалицията - партията на Бучковски Социал-демократически съюз на Македония (СДСМ), Либерално-демократическата партия и етническата партия Албански демократичен съюз за интеграция. Бучковски каза, че трите партии се нуждаят от повече време за обсъждане на въпроса, но съобщи, че вероятно ще бъдат направени промени на по-ниските постове.
						В други новини, лидерите на няколко формации на малцинствата, които са част от ръководената от СДСМ коалиция "Заедно за Македония, поискаха в петък партиите на малцинствата да имат гарантирани 12 места в парламента съгласно промените в изборното законодателство. Лидерът на Демократическата партия на турците Кенан Хасипи представи искането по време на неотдавнашна среща с Бучковски.
						Също в петък Македония съобщи, че е закупила 183 небоеви военни автомобила от Холандия. Холандската страна също така е дала безвъзмездно резервни части и е предложили помощ в обучението. (Дневник, Утрински весник, Вечер - 10/09/05)
