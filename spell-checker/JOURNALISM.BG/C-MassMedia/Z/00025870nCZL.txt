Петима бяха арестувани по обвинения в тероризъм в БиХ
					21/03/2008
					 
						САРАЕВО, Босна и Херцеговина (БиХ) -- От прокуратурата потвърдиха в четвъртък (20 март), че петима са били арестувани по обвинения в тероризъм след серия операции в Сараево и Бугойна. Според източник, цитиран от всекидневника "Независне Новине", петимата са граждани на БиХ и са последователи на ислямистката секта "Уахаби". Според същия източник полицията е открила оръжие в жилищата им.
						В отделни операции служители от Държавната агенция за разследване и защита са арестували бившия босненски сръбски командир Бошко Лукич и заместник-командира Марко Адамович в четвъртък сутрин. За тях се подозира, че са извършили военни престъпления срещу босненци и хървати в западния град Ключ. (Независне Новине - 21/03/08; РТРС, Фена, AП - 20/03/08)
