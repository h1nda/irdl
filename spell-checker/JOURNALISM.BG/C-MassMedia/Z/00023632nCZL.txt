Турция и Кипър си размениха обвинения във връзка с оръжия
					22/08/2007
					 
						АНКАРА, Турция -- Турция обвини Гърция, че тайно е прехвърлила произведени в САЩ оръжия на Кипърската национална гвардия, съобщиха местните медии в понеделник (20 август). Обвинението бе отправено в дипломатическа нота, изпратена до Съединените щати. Според НТВ тези действия на Анкара са в отговор на проекторезолюция на конгреса, в която се казва, че турската армия използва произведени в САЩ оръжия в окупираната северна част на острова. Турция отхвърли тези твърдения. Проекторезолюцията, H. Res. 627, е внесена на 4 август.
						Междувременно кипърското правителство отхвърли обвиненията на Турция, че получава американски оръжия от Гърция. "Вместо да се заеме с незабавното изтегляне на окупационните си войски от Кипър, както изискват резюлюциите на ООН, Турция се занимава с призраци," каза кипърският външен министър Ерато Козаку Маркулис във вторник. (Нюз ин, Филелефтерос, Търкиш дейли нюз - 21/08/07; НТВ - 20/08/07)
