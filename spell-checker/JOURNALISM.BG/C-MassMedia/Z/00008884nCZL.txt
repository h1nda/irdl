Дебатът по вота на доверие към Мичич приключи, гласуването ще бъде насрочено скоро
30/10/2003
 
БЕЛГРАД, Сърбия и Черна гора -- Председателката на сръбския парламент и временно изпълняваща длъжността президент Наташа Мичич изрази надежда, че ще задържи поста си след проведените в сряда (29 октомври) парламентарни дебати по предстоящия вот на доверие към нея. Дебатът във връзка с вота на доверие към правителството ще започне в четвъртък. Едва след този дебат ще бъдат насрочени дати за гласуване на вот на доверие към председателя на парламента и към правителството.
Други новини: Герхард Шрьодер пристигна в сряда в Белград - първото посещение на германски канцлер в страната от 18 години насам. В срещи с високопоставени политици той изрази силна подкрепа за евроатлантическата ориентация на Сърбия и Черна гора, но призова за по-сериозни усилия за привличането на чужди инвеститори. (Блиц, Б92, Би Би Си, ФоНет, Танюг, АФП - 29/10/03)
