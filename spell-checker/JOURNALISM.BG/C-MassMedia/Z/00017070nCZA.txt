Важен процес срещу военнопрестъпници продължава в Сърбия
					28/12/2005
					Процесът срещу шестима мъже, обвинени във военни престъпления, извършени в боснеския град Зворник през 1992 г. е свързан с дело, което за първи път бе прехвърлено от трибунала на ООН в съд в Сърбия.
					От Давор Коникушич за Southeast European Times в Белград – 28/12/05
 
					 
						
Процесът "Зворник" бе прехвърлен от Хага на специален съд за вонни престъпления в Белград. [Архив]
						Първото дело, което бе прехвърлено от трибунала на ООН за военни престъпления на сръбски съд, бе даден ход в края на ноември. Шест души ще бъдат съдени в това, което мнозина смятат за решителен тест за способността на сръбската съдебна система да решава делата на военнопрестъпниците. 
						Бранко Груич, 61-годишен бивш майор от североизточния босненски град Зворник, е обвинен във връзка с убийствата на най-малко 22 мюсюлмани и изгонването на други 1822 през 1992 г. Заедно с него са обвинени и бившият командващ териториалната отбрана Бранко Попович, 57-годишен, както и четирима членове на военизираната банда "Жълти стършели" - Драган Славкович, 43-годишен, Иван Корац 33-годишен, Синиша Филипович, 31-годишен и Драгутин Драгичевич, 35-годишен. Никой от тях не се призна за виновен. 
						Според обвинителния акт, Груич и Попович не са успели да попречат на "Жълтите стършели" да извършат убийства, изнасилвания и други престъпления срещу мюсюлмански цивилни лица, след като сръбските сили завзели град Зворник през април 1992 г., чиито жители са с различен етнически произход Ръководството на местната сръбска Демократическа партия, подпомогнато от военизирани групировки, провело систематична кампания на депортиране и конфискация на имуществото на мюсюлманското население в града, както и в околните села. 
						Груич, който веднъж заявил пред журналисти след етническото прочистване на Зворник, че "в града никога не е имало джамии", е дал показания, че не е знаел за престъпленията. Като председател на временното местно управление, заявава Груич, той е научил едва два-три дни след като хората били определени за депортиране, както и че полицията в Зворник му съобщила, че те ще бъдат освободени да си отидат в Сърбия. 
						Свидетелите по делото получават защита според изискванията на Хагския трибунал. Някои от тях няма да разкриват самоличността си по време на процеса, като на мястото на имената им ще се използват само инициали. Такава практика се прилага в Сърбия за първи път. Според съда, главният проблем е възможността журналисти да разкрият идентичността на свидетелите под защита, както наскоро се случи в Хърватия. Определени са наказания за всеки, който се опита да извърши това. 
						"Ситуацията в Босна и Херцеговина (БиХ) е все още много сериозна и напрегната и е трудно да се очаква, че който и да свидетелства за всичко, което знае... може да се завърне в БиХ и да се движи свободно там", заявява Мехмед Праган, журналист във всекидневника "Слободна Босна", цитиран от сръбските медии.
