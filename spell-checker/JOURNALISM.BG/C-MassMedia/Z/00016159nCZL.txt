Правоохранителните агенции на БиХ се споразумяха да си сътрудничат по-тясно
		05/10/2005
		 
			САРАЕВО, Босна и Херцеговина (БиХ) - Сътрудничеството между правоохранителните агенции трябва да се укрепи, за да се засили борбата срещу организираната престъпност и тероризма, както и дейността по залавянето на военнопрестъпниците, заявиха шефовете на Държавната агенция за информация и защита (ДАИЗ) на БиХ, Агенцията за разузнаване и сигурност, Държавната гранична служба и сили на полицията. Те се срещнаха в седалището на ДАИЗ в Сараево, за да обсъдят въпроси на сигурността и решиха да се срещат ежемесечно. (РТРС, ПБС БиХ - 04/10/05)
