Според Марсичанин демократите няма да се присъединят към правителството на мнозинството
09/02/2004
 
БЕЛГРАД, Сърбия-Черна Гора -- Демократическата партия (ДП) е "затворила вратата" пред участие в сръбско правителство на мнозинството, каза Драган Марсичанин, заместник-председател на Демократическата партия на Сърбия. Той говори в неделя (8 февруари), след като министърът на отбраната на Сърбия-Черна Гора Борис Тадич потвърди, че ДП няма да се присъедини към правителствена коалиция със социалистически компонент в нея. Г-17 Плюс изрази приблизително същото становище. Марсичанин обаче настоя, че през следващите три седмици ще бъде формирано правителство.
Междувременно Тадич се срещна в събота в Мюнхен със своя американски колега Доналд Ръмсфелд. Двамата са обсъдили стремежа на Сърбия-Черна Гора за присъединяване към Програмата на НАТО "Партньорство за мир", както и въпроси, отнасящи се до Косово. (Б92, Би Би Си, Бета, Сръбска ТВ - 08/02/04)
