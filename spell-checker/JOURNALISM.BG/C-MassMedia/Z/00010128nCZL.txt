Кабинетът на БиХ прие проектозакони за Висш съдебен и апелативен съвет и срещу прането на пари
12/03/2004
 
САРАЕВО, Босна и Херцеговина (БиХ) -- В четвъртък (11 март) министерският съвет на БиХ прие проектозакон за Висш съдебен и апелативен съвет. Очаква се създаването на този орган да даде тласък на реорганизацията на съдебната и апелативна система на страната и да доведе до по-силна и по-ефективна съдебна власт. По време на същото заседание правителството на БиХ одобри проектозакон срещу прането на пари. Целта му е да регулира механизмите и отговорностите в борбата срещу прането на пари и финансирането на тероризма, както и да засили международното сътрудничество в тази област. Двата проектозакона бяха внесени в парламента на БиХ за спешно одобрение. (ПБС БиХ, НТВ Хаят - 11/03/04)
