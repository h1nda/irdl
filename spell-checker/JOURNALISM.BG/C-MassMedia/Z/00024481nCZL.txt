Официален американски представител заяви, че Косово не може да се сравнява с никой друг район в света
					07/11/2007
					 
						ПРИЩИНА, Косово, Сърбия -- Ръководителката на американската мисия в Косово, Тина Кайданов отхвърли във вторник (6 ноември) последното предложение на Сърбия за решаване на окончателния статут на провинцията според т.н. хонконгски модел. Тя твърди, че Косово няма аналог в света. Кайданов също каза, че не очаква преговорите за статута да продължат след 10 декември, датата, на която "тройката" САЩ-ЕС-Русия ще докладва на Генералния секретар на ООН Бан Ки Мун.
						Преговарящият екип на Косово потвърди във вторник, че не е възможно да бъде постигнат компромис между Белград и Прищина. "Можем да преговаряме и 100 години със сърбите и да не постигнем споразумение. Нашето становище не е променено. Наше право е да получим независимост", заяви Хашим Тачи, член на екипа. (Телеграфи, РТК, Косовапрес, Болкънуеб - 06/11/07)
