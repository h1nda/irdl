Хърватският външен министър започва обиколка за лобиране в столиците на ЕС
10/02/2004
 
ДЪБЛИН, Ирландия -- Хърватският външен министър Миомир Зузул пристигна в Дъблин в понеделник (9 февруари), за да обсъди перспективите за присъединяване към ЕС. Ирландия е понастоящем ротационен председател на Съюза. Зузул изнесе лекция в Центъра за европейски изследвания, съсредоточавайки се върху прогреса на Хърватия при прилагането на икономическите и политическите реформи в рамките на Споразумението за стабилизиране и асоцииране. Той подчерта, че интеграцията на Хърватия в ЕС би допринесла за регионалната стабилност. Зузул продължава своята обиколка със срещи на високо ниво в Лондон и Берлин. (ХИНА -09/02/04)
