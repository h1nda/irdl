Агенцията на ООН по околната среда е дала висока оценка на стратегията за намаляване на рисковете от минното дело 
					16/05/2005
					 
						НЮ ЙОРК, САЩ -- Изпълнителният директор на Програмата на ООН за околната среда Клаус Тьопфер даде висока оценка в неделя (15 май) на обявяването на нова стратегия за намаляване на рисковете от минното дело в ЮИЕ, съгласувана по време на регионална конференция в Румъния в края на седмицата. Документът се съсредоточава върху заплахите за околната среда, които отправя минното дело и свързани с него промишлени браншове, особено върху заплахите от множеството стари и изоставени обекти в Албания, Босна и Херцеговина, Македония и Сърбия-Черна гора, вкл. Косово. Съгласуваният в събота план се очаква да доведе до детайлни оценки и до въвеждане на система за ранно предупреждение за ключово важни реки, които се характеризират с хронично замърсяване. (Уеб сайт на ООН - - 15/05/05)
