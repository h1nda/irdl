Ръководителят на ЮНМИК изразява задоволство от избирането на ново правителство на Косово
					12/03/2006
					 
						ПРИЩИНА, Косово, Сърбия-Черна гора -- Ръководителят на ЮНМИК Сьорен Йесен-Петерсен изрази задоволството си в петък (10 март) от избора на ново правителство, ръководено от премиера Агим Чеку. От 120 депутати, 65 гласуваха за правителството. Йесен-Петерсен изрази убеждението си, че Чеку ще продължи да бъде "добър работен партньор" на ЮНМИК. 
						Други новини - В петък Апелативната камара на трибунала на ООН определи условията за временното освобождаване на бившия премиер на Косово Рамуш Харадинай. Камарата съобщи, че бившият командир на етническите албански партизани може да участва в ограничени обществени прояви и политически дейности, докато чака започването на процеса срещу него пред Хагския трибунал. (Данас, Политика - 11/03/06; Уеб-сайт на ООН, KosovaLive, Танюг, Б92, Уеб-сайт на МНТБЮ - 10/03/06)
