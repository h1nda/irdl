Баша бе обявен за новия кмет на Тирана
					24/05/2011
					
						ТИРАНА, Aлбания -- Централната избирателна комисия (ЦИК) съобщи късно в понеделник (23 май), че кандидатът на управляващата Демократическа партия Лулзим Баша е спечелил оспорваната кметска надпревара в Тирана. Той победи настоящия кмет Еди Рама, лидер на опозиционната Социалистическа партия (СП) само с 81 гласа. Решението нa ЦИК да включи гласовете, неправилно пуснати в погрешните урни в изборния ден 8 май, остава спорен, като опозицията все още настоява тези гласове да бъдат сметнати за невалидни. Повече от 250 000 души гласуваха в изборния ден. Поддръжниците на СП протестират всеки ден пред офисите на ЦИК с искания "да бъде спазена демокрацията". Депутатите от СП са подали жалба по отношение на изборните резултати. Решението се очаква да бъде взето скоро. (Oра Нюз, Гласът на Америка, Телеграфи, Топ Ченъл, Болкън Уеб - 23/05/11)
