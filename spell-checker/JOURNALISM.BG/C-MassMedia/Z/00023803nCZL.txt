ЮНМИК одобри кандидатурата на Харадинай, която предизвика загриженост в Хага
					06/09/2007
					 
						ПРИЩИНА, Косово, Сърбия -- ЮНМИК заяви в сряда (5 септември), че лидерът на Алианса за бъдещето на Косово (АБК), бившият премиер на Косово Рамуш Харадинай, може да участва в местните и парламентарни избори в Косово на 17 ноември. Понастоящем срещу него се води процес в Трибунала на ООН за военни престъпления. Говорителката на Трибунала Олга Кавран заяви пред репортери, че прокурорите са разтревожени от намерението на Харадинай да участва в изборите, тъй като това може да доведе до сплашване на свидетелите. (РТК, РФЕ, Болкънуеб, Топ-Ченъл - 05/09/07)
