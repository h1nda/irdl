Управляващата НЛП в Румъния призова еврокомисарят по правосъдието Фратини да подаде оставка
					06/05/2008
					 
						 БУКУРЕЩ, Румъния -- Управляващата Националлиберална партия (НЛП) в Румъния призова членовете на Европейския парламент да поискат оставката на еврокомисарят по правосъдието Франко Фратини заради изявленията му за имиграцията. "Изявленията на [Фратини] противоречат на Европейската конвенция за човешки права", заяви в понеделник (5 май) заместник-председателят на НЛП и министър на отбраната Теодор Мелескану. 
						Миналия месец Фратини подкрепи преразглеждането на Европейската директива за свободно движение в страните-членки на ЕС, подчертавайки, че свободното движение на граждани не може да се превърне в свободно движение на престъпници. Той също предложи чужденци без минимален доход, необходим, за да живеят в Италия, трябва да бъдат изгонени от страната и че онези, които извършват престъпления в Италия трябва да бъдат изправени пред съда, осъдени и депортирани. (Ромпрес, AФП, Медиафакс, Hotnews - 05/05/08)
