Ердоган призовава ЕС да спази обещанието си към Турция
		12/08/2005
		 
			АНКАРА, Турция -- ЕС трябва да започне преговори за присъединяване с Турция на 3 октомври, както бе определено, заяви министър-председателят Реджеп Тайип Ердоган в четвъртък, (11 август) и добави, че Анкара е изпълнила своята част от споразумението, подкрепяйки плана на ООН за признаването на Кипър, както и включвайки десетте нови членки на ЕС в митническото си споразумение със Съюза. Налагането на нови условия на Турция няма да бъде справедливо, заяви премиерът. 
			Главният преговарящ на Турция с ЕС, министърът на икономиката Али Бабакан заяви в четвъртък, че не съществуват никакви технически или законодателни пречки за започването на преговори за присъединяване през октомври. Той обясни опозицията в някои страни-членки на ЕС с вътрешната им политика и добави, че турска делегация планира дипломатическа совалка, за да отстрани погрешните представи и недоразумения. (АФП, НТВ, TurkishPress.com - 11/08/05)
