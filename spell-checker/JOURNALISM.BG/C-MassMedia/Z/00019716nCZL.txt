Пратеникът на ООН вижда напредък по въпроса за децентрализацията в Косово 
					25/08/2006
					 
						ПРИЩИНА, Косово, Сърбия -- Специалният пратеник на ООН Марти Ахтисаари каза пред косовски сърби в четвъртък (24 август), че при срещите си с представители на косовските албанци е бил постигнат напредък относно децентрализацията, но разговорите продължават. Той трябваше да говори пред репортери по-късно в петък. Според местните медии основните спорни въпроси са броят на общините под сръбско управление и техните компетенции по отношение на централното правителство. Ахтисаари каза, че доброто управление трябва да включва прехвърляне на юрисдикцията в такива области, като здравеопазване, образование и върховенство на закона. 
						Други новини -- Местната телевизия РТК ТВ съобщи, че властите в Косово са започнали работа по създаване на разузнавателна служба. Цитиран е говорител на правителството, който е казал, че ЮНМИК е разрешил на кабинета да разгледа този въпрос, макар че няма да се взимат никакви решения, докато не бъде определен статутът на Косово. (Албейниън Нюз - 25/08/06; Танюг, Бета, Б92 - 24/08/06)
