Председателят на турския Съвет за висше образование се спаси от опит за убийство
					26/04/2007
					 
						АНКАРА, Турция -- Председателят на Съвета за висше образование (СВО) на Турция Ердоган Тезич оцеля при опит за убийство в сряда (25 април), според съобщение на върховния орган за висше образование. В него се казва, че когато Тезич, виден поддръжник на светския характер на властта, се е приближавал до сградата на СВО, един мъж се е втурнал към него. Преди да избяга, мъжът е извадил пистолет и е стрелял по охраната, която се е намесила. Никой не е пострадал при инцидента. (Ватан - 26/04/07; Ройтерс - 25/04/07)
