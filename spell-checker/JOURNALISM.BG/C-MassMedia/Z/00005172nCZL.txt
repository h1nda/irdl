В БиХ се активизират дейностите, свързани с прилагането на изборните резултати
24/11/2002
 
САРАЕВО, Босна и Херцеговина (БиХ) -- Повече от шест седмици след провеждането на общите избори, през последните дни в БиХ се активизираха дейностите, свързани с осъществяването на изборните резултати. Камарата на представителите към парламента на БиХ ще проведе учредителното си събрание на 3 декември, докато първото събрание на парламента на Република Сръбска (РС) ще бъде проведено още в четвъртък. На сесията ще положат клетва 83-та депутати от босненско-сръбския парламент, както и новоизбраният президент на РС Драган Чавич. До десет дни след клетвата, той трябва да предложи кандидатура за поста министър-председател. (AФП, РТВ БиХ - 22/11/02)
