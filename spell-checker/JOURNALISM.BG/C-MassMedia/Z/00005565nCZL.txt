Милутинович отрича да носи отговорност за зверствата в Косово
05/01/2003
 
БЕЛГРАД, Югославия -- Бившият сръбски президент Милан Милутинович заяви в събота (4 януари), че не се чувства отговорен за зверствата в Косово, тъй като са били извършвани извън неговия контрол. В изказване по националната телевизия Милутинович каза, че няма да се съпротивлява на ареста, но отказа да разкрие дали ще се предаде доброволно на международния съд в Хага. Неговото изявление бе направено два дни след като окръжният съд в Белград поиска от правителството правомощия да изпълни заповедта за ареста му. Според сръбски официални лица, решението ще бъде взето след Източноправославната Коледа на 7 януари. (Ройтерс, АП, АФП - 04/01/03)
