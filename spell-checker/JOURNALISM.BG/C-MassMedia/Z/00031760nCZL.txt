Община Тузла обвини премиера на РС Додик
					25/09/2009
					 
						САРАЕВО, Босна и Херцеговина (БиХ) -- Община Тузла повдигна в четвъртък (24 септември) наказателни обвинения срещу премиера на Република Сръбска (РС) Милорад Додик за отричане на убийствата на цивилни граждани в Тузла и Сараево по време на босненския конфликт от 1992-1995 г. Додик е заявил, че сръбското артилерийско нападение през 1995 г. в северния град Тузла, при което загинаха 71 души, е било инсценировка. Той е поставил под въпрос и убийствата на главния пазар в Сараево през 1994 г. и 1995 г., когато 105 души загинаха, а 234 бяха ранени от сръбски снаряди. Босненският сръбски лидер е направил тези провокативни изказвания през юни, след като съдът за военни престъпления на БиХ осъди Новак Джукич, бивш босненски сръбски армейски командир, на 25 години затвор за обстрела на Тузла. Според община Тузла изказванията на Додик насаждат омраза и нетърпимост. (БХРТ, Фена, Дневни Аваз, Фена, Б92, Ройтерс - 24/09/09)
