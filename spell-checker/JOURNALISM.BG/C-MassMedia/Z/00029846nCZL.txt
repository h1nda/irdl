Италия съобщи, че няма да изтегли частите си от КФОР
					06/04/2009
					 
						ПРИЩИНА, Косово -- Италия нито ще изтегли частите си от КФОР, нито ще намали персонала си в мисията, предадоха в понеделник (6 април) медиите изказване на официални лица от италианското правителство. Италия няма да предприема никакви ходове в тази посока без решение на НАТО, каза италианският заместник-министър на отбраната Джузепе Косига. Той добави, че защитата на сърбите и другите неалбански общности в Косово, както и на православните църкви и манастири, ще бъде приоритет на мисията.
						Други новини -- Движението „Ветевендосе” (Самоопределение) обвинява косовското правителство в злоупотреба с парите на данъкоплатците за финансиране на сръбските паралелни структури, предадоха в понеделник местните медии. „Ветевендосе” твърди, че 26 длъжностни лица продължават да получават заплати от косовския бюджет, докато служат в паралелните структури, „работещи срещу независимостта и териториалната цялост [на Косово]”, каза представителят на движението Глаук Конюфца. (Експрес, Лайм, Зери, Коха Диторе, Косова Сот - 06/04/09)
