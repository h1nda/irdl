Премиерът на Албания Сали Бериша спешно посети наводнените райони
		05/12/2005
		 
			ТИРАНА, Албания -- Министър-председателят на Албания Сали Бериша спешно посети югоизточния район Влора в неделя (4 декември), който бе наводнен от проливни дъждове през миналата седмица. На срещите си с представители на местната администрация, армията и полицията, Бериша обеща, че правителството ще направи всичко възможно, за да помогне при спасителните операции и възстановителните работи. Той също съобщи ,че се взимат мерки за укрепване на дигите край реките и язовирите в цялата страна. (Албейниън нюз - 05/12/05; Уеб-сайт на албанското правителство - 04/12/05)
