Черна гора обвини трима души за нападението над сина на Медойевич
					25/07/2010
					 
						ПОДГОРИЦА, Черна гора -- Прокурорите предявиха обвинения в петък (23 юли) срещу трима младежи, за които се твърди, че са нападнали сина на лидера на черногорската опозиция Небойша Медойевич. Тийнейджърът е бил леко ранен преди един месец по време на нападение на баскетболно игрище. Всичките трима заподозрени незабавно са били арестувани. Прокуратурата в Подгорица е поискала задържането им да бъде удължено. След инцидента Медойевич, лидер на главното опозиционно Движение за промяна, е изразил подозрение, че нападението може би е било политически мотивирано. (РТЧГ, Мина, ПЧНЕН, Taнюг - 23/07/10)
