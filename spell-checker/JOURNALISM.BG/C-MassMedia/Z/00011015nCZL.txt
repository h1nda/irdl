Главният прокурор на ООН обещава процеси срещу военнопрестъпниците от Сребреница
03/06/2004
 
Чистач на прозорци (горе) работи в четвъртък по време на репетиция на хора "Милениум" (долу) пред сградата на операта в гр. Сидни за церемонията по предаването на олимпийския огън за игрите в Атина. [AФП]
СРЕБРЕНИЦА, Босна и Херцеговина (БиХ) -- Главният прокурор на ООН Карла дел Понте заяви пред семействата на 8 000 мюсюлмани, избити в Сребреница през 1995 г., че международният трибунал няма да бъде закрит, докато не бъдат предадени на правосъдието Радован Караджич и Ратко Младич. По време на продължилото цял ден посещение на мястото на клането в сряда (2 юни) Дел Понте каза, че двамата най-търсени заподозрени вероятно ще бъдат арестувани до края на годината. Междувременно в Сараево тя обеща, че до края на м. декември ще бъдат съставени пет нови обвинителни акта.
Други новини: Трибуналът на ООН обяви в сряда, че е отложено издаването на присъда на Милан Бабич, президентът на самопровъзгласилата се "Република Сръбска Краина" по време на конфликта от 1991-1995 г. През януари той се призна за виновен по едно от обвиненията на прокуратурата. (Дневни аваз - 03/06/04; Ройтерс, AФП, Pincom.info, ПБС БиХ - 02/06/04)
