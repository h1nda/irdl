ЕК: „Косово не е изпълнило критериите за либерализиране на визите”
					09/11/2010
					 
						ПРИЩИНА, Косово -- В понеделник (8 ноември) представители на Европейската комисия (ЕК) отхвърлиха твърденията на правителството, че Косово е изпълнило критериите, залегнали в стратегията за либерализиране на визите. Микеле Черконе, говорител на еврокомисаря по вътрешните работи Сесилия Малмстрьом, каза, че на Прищина тепърва й предстои да изпълни критериите за реадмисия и реинтеграция, нещо, което вътрешният министър Байрам Реджепи и министърът на интеграцията Бесим Бечай оспорват. В действителност те заявиха, че ЕК е обещала да предаде стратегията до септември. Черконе отрече да е имало такъв краен срок. (Косова Сот, Коха Диторе - 09/11/10; Кохавижън, РТК, Телеграфи, Клан Косова - 08/11/10)
