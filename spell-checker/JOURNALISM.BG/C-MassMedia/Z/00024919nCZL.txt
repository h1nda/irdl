Българският опозиционен СДС обмисля партньорство с ГЕРБ
					19/12/2007
					 
						СОФИЯ, България -- Опозиционният Съюз на демократичните сили (СДС) обмисля евентуално партньорство с "Граждани за европейско развитие на България" (ГЕРБ), най-популярната партия в страната. Изявлението на лидера на СДС Пламен Юруков от вторник (18 декември) бележи промяна на политиката, тъй като досега СДС изключваше такова сътрудничество. 
						Междувременно партията, оглавявана от бившия министър-председател Симеон Сакскобургготски, Националното движение за стабилност и възход (НДСВ), според съобщенията се готви да замени членовете на разбунтувалата се фракция в партията, като започне със заместник-министрите. НДСВ, което е част от управляващата коалиция, непрекъснато губи свои членове в парламента. Шестнадесетият такъв член, Петя Гегова, напусна партията в понеделник. (Дневник, Труд, Сега - 19/12/07)
