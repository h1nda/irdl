Турският външен министър Бабаджан каза, че се необходими реформи на съдебната система
					02/04/2008
					 
						АНКАРА, Турция -- Външният министър Али Бабаджан каза във вторник (1 април), че съдебната система се нуждае от реформиране. Един ден по-рано Конституционният съд прие за разглеждане дело срещу управляващата Партия на справедливостта и развитието, целящо закриване на партията по обвинения в застрашаване на светския характер на държавата. 
						"Ние постигнахме много в областта на икономиката, в процеса на демократизация на страната, но е ясно, че имаме още много работа по реформирането на съдебната система", каза Бабаджан на международна конференция в Истанбул. В слово по време на същото събитие съпредседателят на Съвместния парламентарен комитет ЕС-Турция Йост Лагендейк предупреди, че съдебният процес ще затрудни напредъка на Турция по пътя й към ЕС. (Милиет, Заман, Хюриет - 02/04/08; АФП, Търкиш Прес, Синхуа - 01/04/08)
