Албанец беше арестуван по обвинения в тероризъм
					13/10/2009
					 
						ТИРАНА, Албания -- В понеделник (12 октомври) полицията в Дуръс арестува мъж, заподозрян в подбуждане към тероризъм и участие в терористична дейност. Артан Кристо, известен също като Мухамед Абдулай, е представител на фондация "Ал Харамайн", за която се смята, че е спонсор на международния тероризъм. Нейните авоари бяха замразени от правителството през 2004 г. Кристо е бил разследван повече от три месеца по подозрения в разпространение и подклаждане на терористична пропаганда посредством уебсайт с членство на абонаментен принцип, който окуражавал младите мюсюлмани да участват в терористични нападения. (Топ Ченъл, Ора Нюз, Шекули - 12/10/09)
