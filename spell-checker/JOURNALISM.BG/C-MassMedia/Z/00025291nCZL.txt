Специалният пратеник на Русия заяви, че страната има подготвен план, в случай че Косово обяви независимост
					29/01/2008
					 
						МОСКВА, Русия -- Правителството е подготвило пакет от мерки, които да бъдат осъществени, ако Косово обяви независимост, каза в понеделник (28 януари) Александър Боцан-Харченко, специалният пратеник на Русия в последните преговори за статута на Косово. "Ройтерс" цитира и предупреждението му към САЩ и ЕС, че признаването на независимостта ще доведе до хуманитарна катастрофа в провинцията.
						Също в понеделник генералният секретар на ООН Бан Ки Мун посети Словакия, страна, членка на ЕС, която заяви твърдото си противопоставяне на независимостта на Косово. Бан каза, че по принцип бъдещият статут на Косово е въпрос на ЕС и че Съюзът ще носи основната отговорност за него. Той добави обаче, че ООН отблизо ще следи развитието на събитията. (Блиц - 29/01/08; РТК, РСЕ, Телеграфи, Танюг, Kosovalive Balkanweb, Ройтерс, Синхуа - 28/01/08)
