България ще отправи питане към Гърция относно евентуално въвеждане на визи по време на Олимпиадата
12/01/2004
 
СОФИЯ, България -- Външното министерство заяви в събота (10 януари), че ще се обърне към гръцките власти със запитване във връзка със съобщения за планове, насочени към въвеждане на визи за граждани на България и други държави по време на Лятната олимпиада през 2004 г. Новината бе публикувана от местни медии, цитиращи Коста Ангелов от Българския олимпийски комитет. Според Ангелов Гърция ще въведе временно визи за периода на Олимпиадата от съображения за сигурност. България бе извадена от т. нар. "черен списък" на държавите от Шенгенското пространство през 2001 г. и на гражданите й бе разрешено да пътуват без визи в това пространство.
Други новини: българската гранична полиция разби престъпен канал за трафик на хора към Гърция в събота. Служителите са задържали седем палестинци близо до българо-гръцката граница. (БТА - 10/01/04)
