Гръцки ежедневник предрича решаване на спора за наименованието на Македония до края на годината
					17/02/2005
					 
						АТИНА, Гърция -- Спорът между Гърция и Македония за конституционното наименование на последната може да бъде решен до края на годината, твърди гръцкият ежедневник "Вима" в броя си от сряда (16 февруари). Вестникът цитира високопоставен дипломат от ООН, който е казал, че последният кръг от консултации внушава по-добри перспективи за постигане на споразумение.
						Други новини: Местни медии съобщават, че гръцкият президент Костас Стефанопулос, чийто мандат изтича, е призовал за незабавни действия за изкореняване на корупцията. В коментар от вторник Стефанопулос изказа дълбока загриженост във връзка с неотдавнашните скандали в съдебния сектор и гръцката православна църква. (Утрински весник - 17/02/05; A1 TВ, Макфакс, Вима, МПA - 16/02/05)
