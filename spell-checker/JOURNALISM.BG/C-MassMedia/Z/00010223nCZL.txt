Премиерът Нано се срещна с колегите си от Македония и Румъния, за да обсъдят Косово
21/03/2004
 
БРАТИСЛАВА, Словакия -- Албанският премиер Фатос Нано обсъди в петък (19 март) ситуацията в Косово в отделни срещи с колегите си от Македония Бранко Цървенковски и Румъния - Адриан Нъстасе. Разговорите се състояха по време на конференцията "Отношенията НАТО-ЕС" в Братислава. И тримата ръководители подчертаха, че стабилността в Косово има възлово значение за регионалната стабилност. Цървенковски заяви, че стабилността около границата е особено важна предвид президентските избори на 14 април. Освен Косово, Нано и Нъстасе обсъдиха намеренията на техните страни за влизане в НАТО. (Ромпрес, ATA, Дневник - 19/03/04)
