Гръцкият външен министър предупреждава за последствията от отрицателен вот по плана за обединение на Кипър
05/04/2004
 
Японският външен министър Йорико Кавагучи (вторият отляво) бе домакин на откритата сесия на министерската среща по Западните Балкани в Токио в понеделник. [АФП]
АТИНА, Гърция -- Външният министър Петрос Моливиатис предупреди, че ще има негативни последици, ако двете кипърски общности отхвърлят плана на ООН за обединение на острова по време на референдумите, които ще се проведат на 24 април. "Ако гръцката или турската кипърски общности отхвърлят плана, дълго време няма да има нова инициатива за намиране на решение," каза той в интервю, публикувано в неделя (4 април). Коментарите му последваха оповестяването на ново проучване на общественото мнение, което констатира, че повече от 90 % от кипърските гърци се противопоставят срещу плана. В северната част на острова местна телевизионна станция съобщи, че 51 % от кипърските турци ще подкрепят плана на ООН на предстоящия референдум. Ако планът не бъде приет, само гръцката част на острова ще се присъедини към ЕС на 1 май. (АФП, АНА, Елефтеротипия - 04/04/04)
