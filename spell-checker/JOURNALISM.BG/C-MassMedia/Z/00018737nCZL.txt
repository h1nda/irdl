ЕС затяга критериите за нови кандидати
					29/05/2006
					 
						ВИЕНА, Австрия -- Външните министри от ЕС се събраха в Австрия през почивните дни, за да разискват начините за съживяване на Европейската конституция. С решение, което би могло да забави и направи по-трудно присъединяването на нови членове, министрите отложиха решението за Европейската харта с една година. Външният министър на Люксембург Жан Аселборн каза, че разширяването ще бъде отложено, докато Европа не преструктурира своите институции. Министърът по европейските въпроси на Франция Катрин Колона направи подобно изявление, но посочи, че трябва да бъде направено изключение за Хърватия. Димитрий Рупел от Словения обеща, че Загреб ще се присъедини към ЕС със или без новата Европейска конституция. (AФП, Ройтерс - 28/05/06)
