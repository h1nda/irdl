Бериша отрече, че Албания се стреми към анексиране на Косово
					21/01/2008
					 
						ТИРАНА, Албания -- В неделя (20 януари) министър-председателят Сали Бериша отрече в интервю за австрийската агенция АПА, че Албания иска да се обедини с Косово или да го анексира. Бериша настоя, че дори и Косово да обяви независимост, Албания няма да се стреми към превръщането му в част от нейната територия. Той отбеляза, че "разделението, датиращо отпреди един век, е създало две много различни албански реалности -- една в Тирана и друга в Прищина", като подчерта, че Албания е съсредоточила вниманието си към интеграцията в ЕС и НАТО. (Макфакс, Танюг, Б92 - 19/01/08)
