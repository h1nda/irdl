Шефът на НАТО ще посети София в четвъртък
11/05/2004
 
СОФИЯ, България -- Генералният секретар на НАТО Яп де Хооп Схефер ще посети България по-късно тази седмица, за да обсъди възможностите за пряко участие на Алианса в Ирак и за нова резолюция на Съвета за сигурност на ООН по Ирак. Това ще бъде първото посещение на Схефер в България, след като той пое поста и България стана пълноправен член на Алианса.
Други новини: българският военен министър Николай Свинаров се завърна от Берлин в понеделник и заяви ,че компанията ЕАДС е предложила на София 16 военни и 12 транспортни хеликоптера, отговарящи на стандартите на НАТО. Предлаганата цена е равна на 150-те млн. щ.д., отпуснати от София за модернизиране на притежаваните стари хеликоптери МИ-17 и МИ-24.
Междувременно Външното министерство потвърди, че срещу двама български лекари, работещи в Либия, са повдигнати обвинения. Единият е обвинен в недобросъвестност по повод смъртта на възрастен пациент; другият е хирург, на когото е забранено да напуска Либия. Новите проблеми възникват на фона на смъртните присъди, постановени миналата седмица в Либия срещу петима български медици. (News.bg, Дневник, Tруд, Дарик, novinite.com - 11/05/04; Mедиапул - 10/05/04)
