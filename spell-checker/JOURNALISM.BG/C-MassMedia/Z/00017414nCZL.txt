Хърватският премиер Санадер посети в понеделник главната квартира на НАТО
					30/01/2006
					 
						БРЮКСЕЛ, Белгия -- Хърватският премиер Иво Санадер бе в Брюксел в понеделник (30 януари) за срещи с генералния секретар на НАТО Яп де Хоп Схефер и с членове на Северноатлантическия съвет в главната квартира на НАТО. Пред репортери в Загреб Санадер заяви, че ще се възползва от възможността да лобира още веднъж за по-скорошното присъединяване на Хърватия към НАТО.
						Други новини -- Ново социологическо проучване сочи, че Хърватският демократичен съюз (ХДС) отново е най-популярната партия в Хърватия. Подкрепата за ХДС бе спаднала през декември след арестуването и екстрадирането в Хага на обвиняемия във военни престъпления Анте Готовина. Новото проучване на агенция "Пулс" показва 25 % обществена подкрепа за ХДС, в сравнение с 22 % за основната опозиционна Социалдемократическа партия. Президентът Стипе Месич остава най-популярният политик. (Нови лист - 30/01/06; ХРТ - 28/01/06; Уеб сайт на НАТО - 27/01/06)
