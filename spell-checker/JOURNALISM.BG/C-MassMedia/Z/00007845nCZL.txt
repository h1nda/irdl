СВП критикува неуспеха на местна комисия да постигне съгласие по статута на Мостар
03/08/2003
 
САРАЕВО, Босна и Херцеговина (БиХ) -- В петък (1 август) върховният представител Пади Ашдаун критикува провала на междупартийната комисия да постигне съгласие по статута на Мостар. Той каза, че този неуспех е изпратил негативен сигнал на Европа за БиХ. "За първи път избраните представители на Мостар имаха възможността да създадат модерна административна система за техните съграждани", заяви Ашдаун, като изрази съжалението си от факта, че комисията не е успяла да спази крайния срок 31 юли. Последната сесия завърши безрезултатно поради липсата на кворум, тъй като представителите на Босняшката партия на демократичното действие бойкотираха комисията. Срокът сега ще бъде удължен до края на годината. (Източници на СВП, ХИНА, Би Би Си - 01/08/03)
