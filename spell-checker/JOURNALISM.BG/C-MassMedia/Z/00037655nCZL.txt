Държавният департамент на САЩ публикува годишния доклад за контрол върху наркотиците
					04/03/2011
					 
						ВАШИНГТОН, Съединени щати -- Държавният департамент публикува годишния си Доклад за международната стратегия за контрол върху наркотиците в четвъртък (3 март), в който се оценяват усилията на страните в борбата срещу наркотрафика и прането на пари. 
						Съгласно доклада, Албания е постигнала напредък през 2010 г. в борбата срещу незаконната дрога благодарение на усилията да се изпълнят изискванията, поставени от ЕС за либерализиране на визовия режим. Въпреки напредъка обаче контрабандата на наркотици продължава да бъде голям проблем, тъй като Албания служи като транзитна страна между Азия и европейските страни. 
						Според документа, Косово е част от наркотрафика за Европа и става производител на някои наркотични вещества. Властите имат проблеми, като слабия граничен контрол и корумпирани служители в страна, където борбата срещу това явление не е приоритет. За националната стратегия антидрога, приета през 2009 г., не са отделени никакви средства. Косово се смята за транзитен пункт за хероина, кокаина и марихуаната. 
						В доклада се казва, че България, Босна и Херцеговина, Хърватия, Сърбия и Черна гора са смятани за транзитни страни за наркотрафика, но не и за големи производители. Македония не е нито голям производител, нито голям регионален транзитен пункт. Част от Турция, се отбелязва в доклада, "е засегната от три главни маршрута за трафик на хероин". (Гласът на Америка, Болкън Уеб, Aлсат, Клан, Toп Ченъл, Aрта ТВ, РТК, Уебсайт на Държавния департамент на САЩ - 03/03/11)
