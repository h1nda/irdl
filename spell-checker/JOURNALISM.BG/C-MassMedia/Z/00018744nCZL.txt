Израелският външен министър започна официално посещение в Турция
					29/05/2006
					 
						АНКАРА, Турция -- Израелският външен министър Ципи Ливни пристигна в неделя (28 май) в Турция на двудневно посещение, целящо заздравяване на двустранните връзки. Това е първият контакт на високо равнище между двете страни след февруари, когато отношенията се обтегнаха заради посещение на делегация на "Хамас" в Анкара. Турция защити разговорите като опит за оказване на натиск върху "Хамас" да се откаже от насилието срещу Израел. "Фактът, че министърът е избрал Турция за своето първо официално посещение, говори за важността, която отдаваме на нашите отношения с Анкара," цитира АФП думите на говорител на израелското външно министерство. (Анадолска агенция, АФП - 28/05/06, Миллиет - 27/05/06)
