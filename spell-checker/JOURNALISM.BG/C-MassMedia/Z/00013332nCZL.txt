Вероятно ПДП ще отхвърли концепцията на Букейлович за ново правителство на РС 
					21/01/2005
					 
						САРАЕВО, Босна и Херцеговина (БиХ) -- Повечето лидери на Партията за демократичен прогрес (ПДП) се противопоставят на концепцията за ново правителство на Република Сръбска, предложена от номинирания за премиер Перо Букейлович, се твърди в статия в петъчния брой (от 21 януари) на "Независне новине". Позовавайки се на неназовани източници, вестникът твърди, че ПДП още не е взела окончателно решение и че е заявила пред Букейлович желанието си да преговаря с пет други сръбски партии относно ситуацията в министерския съвет. Кабинетът на РС подаде оставка миналия месец след налагането на международни санкции. (Независне новине - 21/01/05)
