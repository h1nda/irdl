В Анкара бяха наложени строги ограничения за ползването на вода заради сушата
					03/08/2007
					 
						АНКАРА, Турция -- В отговор на тежката суша кметът Мелих Гьокчек наложи в четвъртък (2 август) строги ограничения за жителите на столицата - "два дена с вода и два дена без вода", за да се запази малкото останало количество в резервоарите. Гьокчек призова също жителите да си вземат по-дълги отпуски извън града, за да се удължи периодът на ползване на ограничените запаси от вода в столицата. 
						Междувременно в доклад, публикуван в четвъртък от Европейската комисия, се заключава, че горските пожари, които бушуваха в Южна Европа миналия месец - причинени от изключително високите температури - са били сред най-тежките, регистрирани досега. Изгорелите през юли площи са почти толкова, колкото за цялата 2006 г. (Заман, Ройтерс - 03/08/07; НТВ, АП - 02/08/07)
