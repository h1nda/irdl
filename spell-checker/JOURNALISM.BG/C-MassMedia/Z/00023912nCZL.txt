Седем заподзрени лица са арестувани заради опита за бомбен атентат в Анкара
					17/09/2007
					 
						АНКАРА, Турция -- Полицията е арестувала седем предполагаеми членове на Кюрдската работническа партия (ПКК) във връзка с опита за поставяне на мощно взривно устройство в центъра на Анкара миналата седмица. Заподзрените, сред които две жени, са били заловени в източната провинция Ван в рамките на голяма операция на силите за сигурност. Микробус с 600 кг експлозиви е бил паркиран в многоетажен паркинг в Анкара на 11 септември. Полицията обезвреди бомбата, преди тя да бъде взривена с помощта на мобилен телефон, любим метод на атентаторите от ПКК в миналото. Двама други заподезрени са били арестувани в Анкара. (АП, АФП, Анадолска информационна агенция, Ройтерс - 16/09/07)
