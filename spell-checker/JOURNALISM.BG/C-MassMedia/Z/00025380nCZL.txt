Турция изпрати в Германия експерти, които да окажат помощ в разследването на неотдавнашните пожари
					06/02/2008
					 
						БЕРЛИН, Германия -- Турският държавен министър Мустафа Саид Язъджъоглу оглавява екип от следователи, които спешно пристигнаха в Германия заради двата последователни пожара в сгради, обитавани предимно от етнически турци. Първият от тях, разразил се рано сутринта в понеделник (4 февруари) в град Лудвигсхафен, причини смъртта на девет и рани 60 турци. Вторият пожар избухна в град Херне във вторник, но не причини наранявания. "Ние отблизо ще следим резултатите от разследването. Надявам се, че не става въпрос за акт на ксенофобия", каза пред парламента министър-председателят Реджеп Тайип Ердоган във вторник. Експертите работят да установят дали причината за пожарите е умишлен палеж. (Радикал, Фокус, Търкиш Дейли Нюз, Търкиш Прес, Синхуа, Заман, Сабах - 06/02/08; Ройтерс - 05/02/08)
