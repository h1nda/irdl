Според Ердоган държавите-членки на ЕС подкрепят стремежа на Турция за членство
20/10/2003
 
ИСТАНБУЛ, Турция -- Премиерът Реджеп Тайип Ердоган заяви в събота (18 октомври), че всички европейски лидери, с които той се е срещнал по време на посещението си в Брюксел, са изказали силна подкрепа за усилията на Турция да се присъедини към ЕС. По време на пресконференция след завръщането си той посочи, че всички 28 държавни глави и външни министри, участвали в срещата на високо равнище в Брюксел, са изявили желание да предприемат инициативи в сферата на икономиката и сигурността, за да подпомогнат Турция в тези й стремежи.
Други новини: турската полиция задържа в неделя лице, което се подозира в извършването на неотдавнашни бомбени атентати в страната. Заподозреният е идентифициран като член на Революционната народно-освободителна партия-фронт и е бил задържан по време на съвместна операция на националната разузнавателна служба и отдела за борба срещу тероризма в Истанбул. (Хюрриет - 20/10/03; Анадолска агенция, ТРТ 2, НТВ - 19/10/03)
