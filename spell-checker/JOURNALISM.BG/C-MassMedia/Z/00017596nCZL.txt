Сърбия предлага автономия за Косово и отлагане на определянето на окончателния статут 
					15/02/2006
					 
						НЮ ЙОРК, Съединени щати -- Сръбският президент Борис Тадич предложи пълна автономия за Косово и отлагане с 20 години на определянето на окончателния статут на провинцията. В реч пред Съвета за сигурност на ООН във вторник (14 февруари) той разкритикува съществуващата според него дискриминация срещу сръбското малцинство и призова да се приемат международни гаранции за автономията на провинцията. Премиерът на Косово Байрам Косуми, който присъства на заседанието като наблюдател, отхвърли предложението с думите, че сега е моментът да се реши този въпрос. Междувременно генералният секретар на ООН Кофи Анан призова етническите албански власти да ускорят процеса на изграждане на демократични институции и да гарантират правата на малцинствата в провинцията. (Ройтерс, АП, Блумбърг, АФП, РСЕ/РС, ЮПИ, Б92, Бета, FoNet - 14/02/06)
