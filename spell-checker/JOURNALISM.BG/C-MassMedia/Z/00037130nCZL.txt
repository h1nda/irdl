Иво Санадер остава в австрийския арест
					21/01/2011
					 
						ВИЕНА, Австрия -- Прокуратурата съобщи в четвъртък (20 януари), че областен съд в гр. Линц е отхвърлил жалбата на бившия хърватски премиер Иво Санадер срещу задържането му. Съдът все още смята, че той може да избяга. Това значи, че Санадер най-вероятно ще остане в ареста в Залцбург до следващото заседание за задържането му на 18 март. Той бе арестуван на 10 декември в Австрия въз основа на международна заповед за арест, издадена от Хърватия, където е разследван за евентуални престъпни действия и злоупотреба с власт. (ХРT, Хина, АП, ДПА - 20/01/11)
