Турция предлага обща промишлена зона с Ирак
					30/06/2008
					 
						АНКАРА, Турция -- Държавният министър Кюршад Тюзмен предложи в неделя (29 юни) създаване на обща промишлена зона на турско-иракската граница за улесняване на свободното движение на стоки и услуги между двете страни. Предложението бе направено на турско-иракски бизнес форум в Багдад. Тюзмен каза, че Турция иска индустриална зона в района на Басра, за да увеличи инвестициите, особено в енергийния сектор. Предложението постъпва в очакване на историческото посещение на турския премиер Реджеп Тайип Ердоган в Ирак следващата седмица. (Търкиш Прес - 30/06/08; Хюриет, Си Ен Ен Търк, Анадолска информационна агенция, Заман - 29/06/08)
