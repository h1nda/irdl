Адриан
			Настасе
		
		Министър-председател на Румъния
		(Oфициален уеб-сайт, Румъния онлайн, ББС, СНН)
 
		 
			
			Адриан Настасе става Министър-председател на Румъния на  28 декември 2000г., след като правителството на  лявото малцинство на неговата Партия за социална демокрация  (ПСДР) получи подкрепата на центристките и десните партии в парламента на страната
			Роден на  22 юни 1950г. в Букурещ, Настасе получава Магистърска степен по право, Магистърска степен по социология и Докторска степен по международно право от университета в Букурещ.  По време на следването си работи към отдела за човешките права и мир към ЮНЕСКО и Международния изследователски институт за мир в Осло.
			Кариерата на Настасе между 1973 и 1990г. включва постове в Румънската Академия, Академията за икономически науки в Букурещ  и Международния институт за човешките права в Страсбург, Франция. Между 1990 и 1997г. е професор по обществено международно право  в редица университети, включително Букурещкия университет и Парижката Сорбона.
			Настасе започва политическата си кариера през 1990г, когато е избран за член на парламента с Фронта за национално спасение. Само месец след встъпване в длъжност, на 28 юни 1990г., е назначен за Министър на външните работи и остава на този пост до октомври 1992г.
			Между 1992 и 1996г. Настасе е преседател на Камарата на депутатите. От 1993 до 1997г. е председател на изпълнителния съвет на ПСДР, а от 1996 да 2000г. е член на Румънската парламентарна комисия към Парламентарното събрание на Съвета на Европа. През януари 2001г. Настасе е избран за президент на  ПСДР (по-късно променена на ПСД).
			Когато през декември 2000г е избран за министър-председател, Настасе се зарича да ускори икономическия растеж, да се бори с корупцията, да намали бюрокрацията и да придвижи страната към членство в ЕС и НАТО. Той заявява, че НАТО е "единствения разумен избор", който гарантира сигурността на Румъния.
