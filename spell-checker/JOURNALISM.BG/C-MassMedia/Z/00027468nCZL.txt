ДП съобщи, че Джилас е избран за кмет на Белград
					20/08/2008
					 
						БЕЛГРАД, Сърбия -- Градският съвет на Белград избра във вторник (19 август) кандидата за кмет на Демократическата партия (ДП) Драган Джилас. Съгласно новия закон за местното самоуправление съветниците, а не гласоподавателите определят кой ще заема тази длъжност. Джилас получи гласовете на 58 от 110-те съветници; той бе подкрепен от коалицията “За европейски Белград”, водена от ДП, от партньора в държавното правителство, Сръбска социалистическа партия--Партия на обединените пенсионери на Сърбия и от Либералдемократическата партия (ЛДП). В понеделник трите партии подписаха коалиция на местно равнище за управлението на Белград. Според много анализатори вече е въпрос на време ЛДП да се присъедини към държавното правителство. (Бета, Танюг, B92, РТС - 19/08/08)
