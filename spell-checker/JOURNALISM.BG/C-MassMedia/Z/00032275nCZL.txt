Милибанд: БиХ трябва да реформира институциите
					08/11/2009
					 
						САРАЕВО, Босна и Херцеговина -- Британският външен министър Дейвид Милибанд призова политическите лидери на БиХ в петък (6 ноември) да осъществят институционалните реформи, предложени от Съединените щати и ЕС, заявявайки, че това е от ключово значение за евроатлантическото бъдеще на страната. 
						"Това са важни моменти, когато лидерите на [БиХ] ще направят важен избор, който ще повлияе върху аспирациите на тяхната страна за членство в ЕС и НАТО", заяви Милибанд след серия срещи с официални политически представители в Сараево. "Искрено се надявам, че всички лидери ще продължат да се ангажират позитивно с процеса в "Бутмир", тъй като смятам, че той предлага много важен шанс за Босна да отбележи напредък." 
						Т.н. "преговори в Бутмир" между висши представители на ЕС и САЩ и лидери на основните босненски, сръбски и хърватски партии започнаха в началото на октомври с цел прекратяване на продължителния политически застой и придвижване на страната към присъединяване към ЕС и НАТО. (AФП, AП, Ройтерс - 06/11/09)
