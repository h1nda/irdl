Румъния и Турция изразиха задоволство от отношенията си
11/07/2004
 
БУКУРЕЩ, Румъния -- Румънският президент Йон Илиеску се срещна с турския си колега Ахмет Неждет Сезер в петък (9 юли). Двамата ръководители са подчертали силните връзки между техните страни. В центъра на разговорите са били предимно икономическите въпроси; Румъния е най-големият търговски партньор на Турция на Балканите. В по-широкия черноморски регион тя е на второ място след Руската федерация. Президентите са се договорили да продължат да работят за по-нататъшното развитие на икономическите и политическите връзки. (Ромпрес - 09/07/04)
