Румънският премиер Бок информира Сената за приоритетите на правителството
					02/02/2010
					 
						БУКУРЕЩ, Румъния -- В понеделник (1 февруари) министър-председателят Емил Бок от управляващата Либералдемократическа партия информира Сената за приоритетите на правителството, включващи законите за финансовата отговорност и за образованието, както и за приключване на работата по Гражданскопроцесуалния и Наказателнопроцесуалния кодекс. Бок желае мерките за финансовата отговорност да бъдат одобрени до края на март. Той заяви, че законът за образованието ще преобразува сегашната училищна система, за да се премине от „количество към компетентност”. Друг приоритет е укрепването на избирателната система, особено що се отнася до начина, по който се разпределят депутатските места, когато никой от кандидатите не спечели повече от 50 % от гласовете. (Гъндул - 02/02/10; Агерпрес - 01/02/10)
