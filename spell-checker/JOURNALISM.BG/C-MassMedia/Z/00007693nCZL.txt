Албанският външен министър подаде оставка
20/07/2003
 
ТИРАНА, Албания -- Външният министър Илир Мета подаде оставка в петък (18 юли). Мета заяви, че решението му е мотивирано от усилията на премиер Фатос Нано да подкопае работата на неговото министерство. Мета, който е бивш министър-председател, даде висока оценка на работата на външно министерство през последните шест месеца и отхвърли обвиненията за слаби резултати, отправени в анализите във връзка с неговата оставка. Нано определи оставката на Мета като неочаквана, но изтъкна, че правителството ще продължи да работи на пълни обороти. (ATA, Би Би Си - 18/07/03)
