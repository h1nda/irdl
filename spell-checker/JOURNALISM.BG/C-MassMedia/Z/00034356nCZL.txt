Двама турски войници бяха убити при престрелка с ПКК
					29/04/2010
					 
						АНКАРА, Турция -- Двама войници бяха убити, а други двама ранени при престрелка с членове на терористичната Кюрдска работническа партия (ПКК) в Югоизточна Турция в сряда (28 април), съобщиха източници от силите за сигурност. Това се е случило в област Шемдинли на провинция Хакари. Според съобщенията войниците са патрулирали в района, когато са се натъкнали на група бунтовници, които вместо да се предадат, са открили огън срещу тях. (Заман - 28/04/10; Си Ен Ен Тюрк, Прес ТВ, Ройтерс, Хюриет - 27/04/10)
