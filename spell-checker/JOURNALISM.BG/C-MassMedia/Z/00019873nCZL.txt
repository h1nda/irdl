Процесът за убийството на Джинджич бе възобновен в Специалния съд в Белград
					08/09/2006
					 
						БЕЛГРАД, Сърбия -- Процесът срещу обвинените в убийството на сръбския премиер Зоран Джинджич бе възобновен в Специалния съд в Белград в четвъртък (7 септември) с изявления на някои от обвиняемите. Заседанието на съда бе председателствано от Ната Месарович на мястото на Марко Клайевич. Последният подаде оставка като председател на тричленната комисия миналата седмица. Съдията Радмила Драгичивич-Дичич се появи за първи път на заседанието в четвъртък, на мястото на Месарович в комисията. На заседанието, четирима от обвиняемите, включително Милорад "Легия" Улемек не се признаха за виновни по обвинения в убийството на Джинджич през март 2003 г. (Данас - 08/09/06; Танюг - 07/09/06)
