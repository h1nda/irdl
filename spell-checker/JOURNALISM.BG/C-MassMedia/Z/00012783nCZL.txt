Гръцкият министър на обществения ред и италианският му колега се срещат в Рим
					26/11/2004
					 
						РИМ, Италия -- Вътрешният министър Джузепе Писану се срещна с гръцкия си колега, министърът на обществения ред Йоргос Вулгаракис, в четвъртък (25 ноември). Двамата обсъдиха съвместните усилия в борбата срещу незаконната имиграция, престъпността и тероризма. Те изразиха задоволство от равнището на сътрудничество между полициите и службите за сигурност в двете страни. Двамата бяха също така единодушни, че незаконната имиграция е най-наболелият проблем в момента, и взаимно си обещаха да засилят патрулите по сухоземните и морските си граници. (ANA - 25/11/04)
