Пратеникът на ООН за Косово и германският външен министър призоваха за компромис
					16/02/2006
					 
						БЕРЛИН, Германия -- В сряда (15 февруари) специалният пратеник на ООН на преговорите за статута на Косово, Марти Ахтисаари, и външният министър на Германия Франк-Валтер Щайнмайер отправиха призив за компромис между Белград и Прищина. Двамата ръководители се срещнаха в Берлин преди очакваното начало на преговорите за статута следващата седмица във Виена. Ахтисаари подчерта, че децентрализацията и правата на малцинствата са основните въпроси в дискусиите по статута. (РТС, Бета - 15/02/06)
