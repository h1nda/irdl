Солана посети Косово, което бе последната спирка от обиколката му
					15/07/2009
					 
						ПРИЩИНА, Косово -- Върховният представител на ЕС по въпросите на сигурността Хавиер Солана отпътува за Косово във вторник (14 юли), като обеща, че процесът на либерализация на визовия режим рано или късно ще включи и други държави от Западните Балкани, когато те изпълнят изискванията. "Когато държавите постигнат капацитет за истински контрол на границите, когато имат и капацитета да издават биометрични паспорти, тогава те ще бъдат включени в списъка", каза Солана. Той похвали постигнатия напредък, откакто Косово обяви независимост през февруари 2008 г., и обеща, че ЕС ще подкрепи решението на Европейската комисия да препоръча безвизов режим за страната в скоро време.
						Солана пристигна в Прищина от Скопие, където призова държавните служители да продължат осъществяването на реформите, свързани с членството в ЕС. Той обаче не посочи определена дата за започване на присъединителните преговори. (Зери, Коха Диторе, Косова Сот, Лайм, Експрес, Телеграфи - 15/07/09; A1, МИА, Макфакс, АП, ДПА, АФП - 14/07/09)
