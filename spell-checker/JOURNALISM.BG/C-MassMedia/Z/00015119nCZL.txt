Експлозии в обекти на ООН и ОССЕ в Косово
					03/07/2005
					 
						ПРИЩИНА, Косово, Сърбия-Черна гора -- Най-малко три експлозии разтърсиха центъра на Прищина в събота (2 юли) причинявайки разрушения без жертви. Едната стана в паркинг на щаб-квартирата на ЮНМИК, в резултат на което се запалиха няколко автомобила на ООН. Втората експлозия бе близо до представителството на ОССЕ, а обект на третата очевидно бе главната сграда на правителството на Косово. Говорител на ООН съобщи, че се провеждат разследвания и че е твърде рано да се правят предположения за мотивите. Инцидентът става по време на подготовката за новия преглед на ООН по бъдещия статут на провинцията. Пратеникът на ООН, който ще ръководи проверката, Каи Ейде от Норвегия, пристигна в Прищина рано в събота. (AФП, AП, СБС Нюз, Бета, Б92, РТС, Танюг - 03/07/05; AП, АФП, Би Би Си - 02/07/05)
