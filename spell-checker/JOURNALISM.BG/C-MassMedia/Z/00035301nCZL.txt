Според съобщения Гърция е отхвърлила искането на Сърбия за екстрадиране на православен духовник
					14/07/2010
					 
						АТИНА, Гърция -- Върховният съд е отхвърлил искането на Сърбия за екстрадирането на Симеон Виловски, близък сътрудник на митрополит Артемие. Адвокатът на Виловски, Бранислав Тапушкович, каза във вторник (13 юли), че неговият клиент е бил освободен. Виловски беше арестуван на 11 март в Солун въз основа на заповед за арест, издадена от Сърбия. Духовникът е заподозрян в злоупотреба с 350 000 евро, предназначени за реконструкцията на манастири в Косово. Министерството на правосъдието на Сърбия твърди, че не е било информирано официално за решението на гръцкия съд. (Б92, РТС, Танюг - 13/07/10)
