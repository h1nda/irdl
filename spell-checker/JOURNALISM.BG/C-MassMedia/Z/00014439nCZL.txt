Държавите, подписали Адриатическата Харта, потвърждават надеждите си да получат покана за членство през 2006 г. 
					04/05/2005
					 
						ТИРАНА, Албания -- Приключвайки двудневна среща в Тирана във вторник (3 май), държавите, подписали Адриатическата харта - Албания, Хърватия и Македония - потвърдиха надеждите си, че ще получат покана за членство в НАТО на срещата на върха на Алианса през 2006 г. В изявления, публикувани след заседанието, външните министри на трите страни потвърдиха ангажимента си за сътрудничество и поддържане на сигурността в региона. Те казаха освен това, че отварянето комуникациите на държавите, подписали Адриатическата Харта, към Босна и Херцеговина и Сърбия - Черна гора илюстрира решимостта на държавите от Западните Балкани да осъществяват реформи и да се присъединят към евроатлантическите структури. В сряда военните министри на държавите от Хартата ще се срещнат с Генералния секретар на НАТО Яп де Хооп Схефер в Брюксел. (Албански Новини, Макфакс - 04/05/05; интернет страница на албанския президент, Макфакс, A1 ТВ - 03/05/05)
