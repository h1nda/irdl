ЮЛЕКС арестува косовски сърбин за връзки с организираната престъпност 
					18/05/2011
					
						ПРИЩИНА, Косово -- ЮЛЕКС съобщи за ареста на косовски сърбин край Зубин Поток по подозрения в участие в организирана престъпност. Според съобщението за печата на ЮЛЕКС Йевро Пантелич е бил арестуван в хода на разследване, свързано с организирана престъпност, пране на пари, контрабанда на горива, укриване на данъци и неплащане на вносни мита и акцизи. Вътрешният министър Байрам Реджепи каза, че всички престъпници ще бъдат арестувани рано или късно, независимо къде се намират, включително в Северно Косово. (РТК, ТВ 21, Кохавижън, Клан Косова - 17/05/11)
