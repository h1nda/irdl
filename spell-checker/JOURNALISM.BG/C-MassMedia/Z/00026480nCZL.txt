Дьо Кермабон казва, че ЮЛЕКС ще бъде изключително европейска мисия 
					19/05/2008
					 
						ПРИЩИНА, Косово – Съдебно-полицейската мисия ЮЛЕКС няма да бъде под шапката на ООН, а ще бъде изключително с мандата на ЕС, заяви шефът на мисията Ив дьо Кермабон. По време на посещение в неделя (18 май) в Клина, където присъства на откриването на кампанията за шоу на колела под мотото „Елате в Европа”, Дьо Кермабон призна, че са възникнали проблеми. „Закъсненията се дължат основно на политически причини, но има и някои технически пречки.” Сърбия се противопоставя на разполагането на ЮЛЕКС без разрешението на Съвета за сигурност на ООН. Дьо Кермабон казва, че мисията вече има 250 души персонал на място и има пълната подкрепа на 27-те членки на ЕС. (Коха Диторе, Експрес, Зери - 19/05/08)
