БиХ иска спешна среща със Сърбия за екстрадицията на Илия Юришич
					29/07/2007
					 
						САРАЕВО, Босна и Херцеговина (БиХ) -- Министърът на правосъдието на БиХ Бариша Чолак е изпратил официално писмо до своя сръбски колега Душан Петрович с искане за спешна среща, за да обсъдят екстрадицията на Илия Юришич, бивш босненски боец, задържан в Сърбия във връзка с така нареченото дело за "Колоната от Тузла", свързано с военни престъпления през 1992 г. Юришич, който бе арестуван на 1 май, ще получи присъда до десет години затвор, ако бъде обявен за виновен. 
						В сряда прокурорът на Сърбия за военни престъпления Владимир Вукчевич заяви, че обвиняемият няма да бъде екстрадиран в БиХ. (Javno.hr - 28/07/07; Фена - 27/07/07)
