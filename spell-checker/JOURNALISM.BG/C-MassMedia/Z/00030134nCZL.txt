Хърватия ще се присъедини към ЕС през 2011-2012 г., твърди външният министър на Австрия
					03/05/2009
					 
						ВИЕНА, Австрия -- Хърватия може да се присъедини към ЕС през 2011 или 2012 г., заяви външният министър на Австрия Михаел Шпинделегер в събота (2 май) в интервю за австрийския всекидневник "Тиролер Тагесцайтунг". Има надежда присъединителните преговори на Хърватия с ЕС да бъдат деблокирани скоро, докато до неотдавна това бе невъзможно поради граничния спор на страната със Словения, каза министърът. Шпинделегер каза, че перспективата за членство в ЕС на всички страни от Западните Балкани трябва бъде обсъдена, но времевата рамка за тяхното присъединяване ще бъде много широка. (Тиролер Тагесцайтунг, Maкфакс, Фокус - 02/05/09)
