Хагският трибунал обедини процесите срещу трима хърватски генерали
					17/07/2006
					 
						ЗАГРЕБ, Хърватия -- Трибуналът на ООН в Хага реши да обедини процесите срещу трима хърватски генерали -- Анте Готовина, Иван Чермак и Младен Маркач -- потвърдиха адвокатите им в неделя (16 юли). Решението бе взето по искане на прокурорите. Тримата генерали са обвинени в престъпления, извършени срещу етнически сръбски граждани по време на хърватската военна операция "Буря" през 1995 г. 
						Други новини -- Съдът за военни престъпления в БиХ потвърди в петък обвинителния акт срещу четирима босненски сърби -- Желко Меякич, Момчило Грубан, Душан Фустар и Душко Кнежевич -- за престъпления срещу човечеството. Те са обвинени във връзка с престъпления, извършени срещу несръбски военнопленници в източния район на БиХ Приедор през май-август 1992 г. Делото бе прехвърлено от Хагския трибунал на съдебната система в БиХ през май. (ХИНА, ХРТ - 16/07/06; ПБС БиХ - 14/07/06)
