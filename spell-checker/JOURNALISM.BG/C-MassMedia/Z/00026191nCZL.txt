Управляващата НЛП на Румъния се сля с ПНД
					20/04/2008
					 
						БУКУРЕЩ, Румъния -- Лидерите на управляващата Националлиберална партия (НЛП) и партията "Народно действие", която е извън парламента, подписаха споразумение за сливане в петък (18 април) преди местните и парламентарните избори. Местните избори са насрочени за юни, а парламентарните избори ще бъдат проведени в края на годината. Премиерът Калин Попеску Таричану от НЛП предположи, че сливането ще внесе множество либерални ценности в политиката. Лидерът на ПНД Емил Константинеску от своя страна описа сливането като първата конкретна стъпка в обединението на дясноцентристките сили. (Ромпрес, Meдиафакс - 18/04/08)
