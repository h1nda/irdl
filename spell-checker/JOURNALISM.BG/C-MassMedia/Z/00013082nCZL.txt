Мисията на ЕС отбеляза постигането на значителен напредък в реформата на македонската полиция
					26/12/2004
					 
						СКОПИЕ, Македония -- От полицейската мисия на ЕС Проксима заявиха в четвъртък (23 декември), че Македония е постигнала значителен напредък в провеждането на реформите в полицията, но предупредиха, че остава още много да се направи. Говорител на Проксима каза, че мисията е готова да помогне на правителството в подобряването качеството на работата на полицията, реформирането на граничната полиция и засилването на борбата с организираната престъпност.
						В други новини, въоръжена група бунтовници откриха огън срещу полицейски участък в Тетово късно в петък. Един от нападателите бе убит, а един полицай и още един гражданин бяха ранени. Според македонското министерство на вътрешните работи, групата е била ръководена от Лирим Якупи - косовски паравоенен командир. Войски на ЮНМИК го арестуваха в събота в Косово. (MИA, СРНА - 25/12/04; MИA - 23/12/04)
