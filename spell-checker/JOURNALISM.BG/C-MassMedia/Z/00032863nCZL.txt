Сръбската опозиционна коалиция оспорва новия статут на Войводина
					27/12/2009
					 
						БЕЛГРАД, Сърбия -- Опозиционната коалиция Демократическа партия на Сърбия-Нова Сърбия (ДПС-НС) подаде искане до Конституционния съд в четвъртък (24 декември), в което се оспорва конституционността на статута на Войводина. Те също поискаха от съда да разгледа закона за юрисдикцията на провинцията, одобрен неотдавна. Той укрепва автономността на Войводина и й осигурява юрисдикция в 20 области, включително регионално развитие, селско стопанство, туризъм, промишленост, транспорт, здравеопазване, икономика и приватизация, както и рудодобив и енергетика. Войводина също ще има свой собствен представител в Брюксел, макар че няма да може да подписва международни споразумения, а само регионални. Критиците твърдят, че статутът е ход към евентуалната независимост на Войводина. (Б92, AП, Taнюг - 24/12/09)
