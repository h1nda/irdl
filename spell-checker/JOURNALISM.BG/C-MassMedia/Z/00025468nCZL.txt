България затваря безмитните магазини на граничните си пунктове
					14/02/2008
					 
						СОФИЯ, България -- Правителството прие в сряда (13 февруари) решение за затваряне на безмитните магазини и бензиностанции на граничните контролно-пропускателни пунктове. Решението, препоръчано от Европейската комисия (ЕК), се очаква да бъде оспорено от компаниите, които управляват този бизнес, тъй като мярката нарушава техните договори с държавата. Магазините и бензиностанциите трябваше да бъдат затворени в началото на 2007 г. като част от ангажиментите, поети от България, за спазване на европейското законодателство. ЕК твърди, че този бизнес е основен източник на контрабанда и на доходи за местната организирана престъпност.
						Също в сряда правителството обяви, че ще подкрепи предложението на Българската социалистическа партия за създаване на енергийна холдингова компания, която да включва някои от най-големите държавни компании в сектора. Новото юридическо лице, което ще се нарича "Български енергиен холдинг", ще включва "Булгаргаз", АЕЦ "Козлодуй", електроразпределителната компания НЕК, ТЕЦ "Марица Изток ІІ" и минния комплекс "Мини Марица Изток". Правителството иска да създаде дружество, което по-добре да се конкурира с подобни енергийни компании в Европа. (Сега - 14/02/08; Дарик, Дневник, Netinfo, Investor.bg - 13/02/08)
