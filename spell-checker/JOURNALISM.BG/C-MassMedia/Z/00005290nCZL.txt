Хърватска възнамерява да се кандидатира за членство в ЕС
05/12/2002
 
ЗАГРЕБ, Хърватска -- Министърът на външните работи Тонино Пикула заяви в сряда (4 декември), че неговата страна възнамерява да се кандидатира за членство в ЕС през следващите няколко месеца. Той подчерта обаче, че за да стане кандидатурата по-вероятна, преди това трябва да бъдат решени свързаните с нея "известни проблеми". ЕС предупреди страната, че тя трябва да подобри сътрудничеството си с Трибунала на ООН за военни престъпления, ако иска кандидатурата й да успее. ЕС и Хърватска подписаха Споразумение за асоцииране и сътрудничество през октомври 2001 г. Загреб заяви, че иска да се присъедини към Съюза през 2008 г. За тази цел, хърватският министър за европейска интеграция Невен Мимица представи в сряда пакет от национални приоритети пред Факултета по икономика във Виена. Той изложи желанието на правителството да се включи в неформалната група на България и Румъния във втората вълна на разширяване на ЕС. (Вeчерни Лист, Весjник - 05/12/02; АФП, ХИНА, Инфопрес - 04/12/02)
