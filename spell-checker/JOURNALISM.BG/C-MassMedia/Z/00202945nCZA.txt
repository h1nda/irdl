Финансовата криза унищожава регионалните медии
					02/07/2012
					Финансовата криза взе още една жертва в Югоизточна Европа, докато медиите се борят да оцелеят. 
					От Дражен Ремикович за Southeast European Times в Загреб - 30/06/12
 
					 
						
Хърватският седмичник "Насионал" публикува последния си брой на 1 юни. [Петар Кош/SETimes]
						Миналата седмица 72-годишният хърватският всекидневник "Виесник", престана да излиза, като остави повече от 100 души без работа. Този удар бе последван от писмо от собствениците на седмичника "Насионал", в което се казва, че те имат пари само за още един брой. 
						Макар че официалните хърватски представители признават, че медиите в страната са изправени пред финансови проблеми, те заявяват, че държавата не може да направи много, за да им помогне. Асоциациите на журналистите се борят да получат заплатите и уважението, на които те казват, че журналистите имат право - но мнозина вече смятат, че печатните новини са загиваща професия. 
						Зденко Дука, председател на Хърватското журналистическо общество - организацията, която обединяват пресасоциациите на страната, каза, че медиите са в много тежко положение. 
						"Заплатите се орязват навсякъде; броят на кореспондентите също се намалява. Съкращаването на рекламата също е проблем поради слабата икономика на държавата; бизнесмените не отделят пари за реклама както преди", каза Дука за SETimes.
					
						Положението не е по-добро и в останалата част на региона. 
						В Сърбия 5-годишният всекидневник "Правда" напечата последната си дума на 1 юни, а телевизионните репортери от Авала ТВ протестираха многократно тази година заради неизплатени заплати. 
						В средата на м. май македонският телевизионен канал "Пинк ТВ" спря да излъчва предаванията си, а служителите на вестник "Фокус" в Република Сръбска започнаха стачка. 
						Държавният черногорски вестник "Побиеда" обяви банкрут поради дълг от 10 милиона евро; а служителите от ХТВ Мостар не са получавали заплати от повече от три години. 
						Борис Павелич, журналист от загребския всекидневник "Нови лист" каза, че медиите в региона загиват. 
						"Държавата не може да направи много в това отношение, освен общо да подобри условията за бизнес. Но трябва да признаем, че за разлика от печатните медии, интернет порталите процъфтяват. [Но] аз мисля, че има проблем с професионализма [в интернет медиите] - скоростта и повърхностността на интернет не могат за заменят сериозността и дълбоката аналитична сила на писмената журналистика", каза Павелич за SETimes. 
						Правителството настоява, че закриването на медии не означава ограничаване на медийната свобода в страната. 
						"Пряката намеса или регулации на от страна на правителството винаги е бил чувствителен въпрос. Съществува страх от загуба на независимостта и безпристрастността на отразяването на новини във вестниците по отношение на политиката. Правителството започна да работи по цялостна медийна стратегия като форма на подкрепа за медиите, което ще улесни оцеляваненто на редовната дейност на медиите", каза за SETimes Наташа Петриняк, говорител на Министерството на културата. 
						Официални представители на Медийната организация за Югоизточна Европа, (МОЮИЕ) също смятат, че печатните медии се намират в незавидно положение по отношение на електронните, и че рекламата регистрира непрекъснат спад. 
						"Днес таблоидите имат много повече читатели в сравнение с медиите, които публикуват сериозни анализи. Проблемът се крие във факта, че за качеството на медиите се отделят малко инвестиции, че собствениците на медии често не са готови да отделят пари за един добър разследващ материрал", каза за SETimes Оливер Вуйович, генерален секретар на МОЮИЕ. 
						Гражданите също мислят, че близкото бъдеще е на интернет. 
						"Мисля, че е глупаво да се дават пари за вестници днес, когато [онлайн] всичко е на едно място. Печатните вестници вече са минало", каза за SETimes Роко Линич, 25-годишен. 
						"Младите хора имат компютри и четат вестници у дома, [но] за нас по-възрастните е твърдо сложно. Мисля, че вестниците бавно отмират. Мъжно ми е за онези нещастни хора, които ще изгубят работата си", каза за SETimes Драго Джикич, 73-годишен. 
					
				
			
					 
					
 
 
