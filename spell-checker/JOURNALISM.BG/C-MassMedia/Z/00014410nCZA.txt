Ердоган търси посредническа роля в мирния процес в Близкия Изток. 
					02/05/2005
					Турският премиер Реджеп Тайип Ердоган пристигна в Йерусалим в неделя (1 май) в опит да даде нов тласък на развитието на двустранните отношения и да лансира страната си като възможен посредник в усилията за възтановяване на мира в Близкия Изток. 
					( Аарец, Файненшъл Таймс, Скотсман, Ксинхуа - 02/05/05; АП, Ройтерс, Гласът на Америа, Ню Йорк Таймс, БиБиСи, Турска Преса - 01/05/05)
 
					 
						
Турският премиер Реджеп Тайип Ердоган (вдясно) се здрависва с израелския си колега Ариел Шарон по време на пресконференция в Йерусалим в неделя (1 май). Ердоган предложи помощта си като мирен посредник в Близкия изток. [AФП]
						Турският премиер Реджеп Тайип Ердоган израелският му колега Ариал Шарон постигнаха споразумение за създаване на гореща телефонна линия между своите офиси, така че да могат незабавно да обменят разузнавателна и друга информация. Турският лидер пристигна в Йерусалим в неделя (1 май) в опит да даде стимул на двустранните отношения и да лансира страната си като възможен посредник за възстановяване на мира в Близкия изток. 
						"В нашите срещи със заинтересованите страни ние ще им напомним за нашата готовност за възможна посредническа роля за организиране на конференции в нашата страна," каза Ердоган преди началото на своята първа визита в Израел след поемането на премиерския пост през 2003 г.
						Придружаван от делегация, включваща четирима министри и 100 бизнесмени, турският лидер се срещна с Шарон, президента Моше Кацав, вицепремиера Шимон Перес и други официални лица. В понеделник той ще отпътува за град Рамала на Западния бряг за среща с палестинския лидер Махмуд Абас и премиера Ахмед Курая. 
						Според независимия израелски вестник Аарец, Ердоган е препоръчал създаването на турско-израелско-палестинска работна група за проучване на начините за "борба срещу тероризма, за запазване на спокойствието и мира". 
						"Бяхам силно впечатлени от неговите оферти и предложения ...възнамерявам да да се възползвам пълноценно от опитите да се даде тласък на дипломатическите усилия в Близкия изток," каза Шарон по време на съвместна пресконферениця с Ердоган. В случай че се оганизира бъдещ международен форум, ще с радвам той да се проведе в Турция, посочи израелският премиер. Той допълни, че Турция би могла да играе роля в развитието на крайбрежната ивица Газа, след като Израел се изтегли оттам през август, като подпомага изграждането на енергийна централа и високи жилищни блокове за палестинците в района. 
						"Готови сме да допринесем с това, което бъдем помолени да сторим," каза Ердоган, чиято страна по традиция поддържа добри отношения както с Израел, така и Палестинската автономия, макар че отношенията с Израел поохладняха миналата година поради критиките на Ердоган. 
						Турция е най-важният регионален партньор на Израел, като двустранната търговия достигна 2 млрд. щ.д. миналата година, а и страната е предпочитана туристическа дестинация за много израелци. В неделя двете държави подписаха споразумение за изследователска и развойна дейност. Сделка за 400 млн. щ.д. по модернизацията на турските самолети F-4 Phantom бе също така поставена на масата. Проектът за изграждане на подводен електропровод от Турция до Газа бе сред темите, обсъждани между Ердоган и Перес. 
						При срещата си с Кацав, Ердоган каза, че подобно на Израел Турция е загрижена от ядрената програма на Иран. "Безпокойството се споделя от нас. Това е заплаха не само за вас, но и за нас, за цялото човечество," каза той.
