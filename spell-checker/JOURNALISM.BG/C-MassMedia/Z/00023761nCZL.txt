Българският премиер обеща финансова стабилност 
					03/09/2007
					 
						СОФИЯ, България -- Премиерът Сергей Станишев заяви, че правителството ще поддържа финансова стабилност, въпреки силното нарастване на инфлацията и разширяващия се дефицит по текущата сметка. Представяйки доклад в петък (31 август) за първите две години управление на неговото лявоцентристко правителство, той заяви, че финансовата стабилност на България е гарантирана чрез солиден бюджетен излишък, малък външен дълг и силен икономически растеж. 
						Бюджетният излишък за 2006 г. бе 3,6 % от БВП, докато външният дълг е намалял от 22,8% от БВП в края на 2006 г., на 19,5% миналия месец. Външните инвестиции са нараснали до 20 % през 2006 г., достигайки рекордните 4,105 милиарда евро. Правителството очаква дори още по-добри резултати през 2007 г., заяви премиерът. Инфлацията, която до голяма степен запази умерено равнище през последните месеци, скочи до 8,4 % в годишно изражение през юли. (Будапест Бизнес Джърнъл - 03/09/07; AФП, Новините - 31/08/07)
