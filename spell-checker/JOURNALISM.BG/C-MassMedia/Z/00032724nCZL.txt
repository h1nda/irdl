Хърватия ще спре разследването по конфискуваните документи
					14/12/2009
					 
						ЗАГРЕБ, Хърватия -- Министър-председателят Ядранка Косор каза в понеделник (14 декември), че властите ще се съобразят с разпореждането на Трибунала на ООН за военни престъпления да бъде спряно разследването по документите и компютрите, конфискувани при полицейска операция миналата седмица. Тя включваше внезапни обиски в домовете на членове на съвета по отбрана на генерал Анте Готовина, които впоследствие заплашиха да напуснат процеса, заявявайки, че са били нарушени гражданските им права. Според решението на Хага конфискуваните документи не могат да бъдат четени от неупълномощени служители. Полицията издирваше така наречените „артилерийски дневници”, документи, свързани с операция „Буря” от 1995 г. Властите съобщиха, че в резултат на действията им са били открити повече от 10 000 класифицирани документи и карти. Сътрудничеството на Хърватия с Трибунала на ООН е ключово за интеграцията на страната в ЕС. (ХИНА, Весник, Нова ТВ, РТС, Танюг, Б92 - 12/12/09)
