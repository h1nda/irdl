Сакскобургготски отрече да е замесен в скандал за корупция
					19/06/2006
					 
						СОФИЯ, България -- Бившият български премиер Симеон Сакскобургготски отрече да има нещо общо със скандала за корупция в Италия, в който е замесен неговият братовчед, италианският престолонаследник Виктор Емануил. В интервю за италианския "Ла Стампа" той каза, че е "обиден" от твърденията, че е взел подкуп, за да осигури договори за държавни поръчки в България от името на Емануил и свързани с него италиански компании. Съобщения в италианските медии твърдят, че двамата са били свързани със схеми за построяване на детска болница и телекомуникационни проекти в България. (Дневник, Монитор, 24 часа, Новинар, бТВ, Медиапул - 19/06/06)
