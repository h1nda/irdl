ООН заяви, че няма планове за международна конференция за Кипър
					13/10/2010
					 
						НИКОЗИЯ, Кипър -- ООН не планира провеждане на международна конференция за Кипър, заяви във вторник (12 октомври) специалният съветник за Кипър на генералния секретар Бан Ки Мун Александър Даунър след среща с президента на Кипър Деметрис Христофиас. Той каза, че двамата с Христофиас са обсъдили напредъка по продължаващите преговори за обединение на разделения остров и той е призовал и двете страни да постигнат споразумение по сложния въпрос за собствеността. Христофиас и лидерът на кипърските турци Дервиш Ероглу ще подновят преговорите в сряда. Последната им среща се проведе преди повече от месец поради участието на Христофиас в 65-та сесия на Общото събрание на ООН в Ню Йорк. (Aнадолска информационна агенция, КНА, Уебсайт на кипърското правителство, MИА - 13/10/10)
