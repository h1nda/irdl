Протести в Атина и Солун доведоха до десетки арести
					10/09/2006
					 
						СОЛУН, Гърция -- Полицията съобщи, че са задържани 27 души при инциденти, които помрачиха демонстрациите, проведени преди откриването на 71-вия Солунски международен панаир в петък (8 септември). Протестите, които както се съобщава, са били организирани от поддръжници на местния футболен отбор, прераснаха в насилие, след като протестиращите започнаха да хвърлят бомбички и камъни по сградите и нанесоха щети на три магазина и раниха двама полицаи. 
						В събота в Атина са били арестувани още трима души след митинг на профсъюзите срещу програмата на правителството за икономическа реформа. Полицията употреби сълзлив газ след като участници в митинга се отделиха от мирния поход и участваха в сблъсък със служители по сигурността. Няколко коли бяха изпотрошени. (AП - 10/09/06; EРТ, AНА-МПА, Нет Радио - 09/09/06)
