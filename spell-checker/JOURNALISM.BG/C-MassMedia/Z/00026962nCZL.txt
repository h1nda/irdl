Македонската избирателна комисия отхвърли последните оплаквания
					03/07/2008
					 
						СКОПИЕ, Македония -- Държавната избирателна комисия (ДИК) отхвъли в сряда (2 юли) оставащите оплаквания, свързани с неотдавнашните парламентарни избори. Партията за демократичен прогрес (ПДП) ги внесе след второто гласуване в няколко етнически албански села миналата неделя. ПДП сега има два дена за обжалване решението на ДИК пред Върховния съд. В противен случай резултатите от изборите ще бъдат окончателни. Вътрешното министерство съобщи, че е арестувало 62-ма души и е повдигнало обвинения срещу 171 лица във връзка с инцидентите и нередностите, които опорочиха изборите.
						Междувременно номинираният за министър-председател Никола Груевски продължава преговорите за сформиране на нова управляваща коалиция. В четвъртък лидерът на ВМРО-ДПМНЕ ще се срещне с лидерите на Демократичния съюз за интеграция, Демократичната партия на албанците и Партията за европейско бъдеще. Наблюдателите очакват новото правителство до средата на юли. (Макфакс, МИА, Фокус - 02/07/08)
