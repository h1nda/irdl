Дел Понте предупреди, че Караджич и Младич може да се измъкнат от правосъдието 
					01/10/2006
					 
						ХЕЛЗИНКИ, Финландия – Главният прокурор на трибунала на ООН за военни престъпления Карла дел Понте предупреди в петък (29 септември), че укриващите се главни обвиняеми във военни престъпления Радован Караджич и Ратко Младич може никога да не бъдат изправени пред правосъдието, ако ООН не продължи мандата на трибунала след 2008 г. Същия ден тя се срещна с еврокомисаря по разширяването Оли Рен в Хелзинки. Рен заяви след срещата, че няма признаци за подобряване на сътрудничеството на Сърбия с трибунала и затова няма никакво основание за възобновяване на преговорите по Споразумението за стабилизация и асоцииране с Белград. (Дневни аваз, Независне новине, Блиц, Данас - 30/09/06; Ройтерс, Онаса, РТРС - 29/09/06)
