Сръбският премиер Цветкович каза, че не планира промени в правителството
					13/01/2009
					 
						БЕЛГРАД, Сърбия -- В понеделник (12 януари) министър-председателят Мирко Цветкович каза, че няма планове за промени в правителството. Той беше разпитван по този въпрос след неотдавнашния коментар на президента Борис Тадич, че никой в правителството не е вечен. Заместник министър-председателят Младжан Динкич, лидер на "Г-17 Плюс", също неотдавна увери, че коалицията е стабилна. (Б92, Танюг - 12/01/09)
