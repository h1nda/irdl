Представител на СВП критикува Баня Лука и призова за повече усилия в процеса на реформи
17/07/2003
 
БАНЯ ЛУКА, Босна и Херцеговина (БиХ) -- В сряда (16 юли) Заместник-върховният представител Доналд Хейс критикува темпа на реформите в Република Сръбска (РС). На среща с премиера Драган Микеревич Хейс отбеляза, че вътрешният дълг на общността надхвърля 2.3 млрд. евро и призова правителството да приеме мерки за подобряване на ефективността на данъчната администрация и държавните предприятия. Той се позова на разкритите неотдавна факти на лошо управление на местната енергийна компания Електропривреда. След разговорите Микеревич съобщи, че правителството планира да приложи "шокова терапия" в Електропривреда, за да реши проблемите там. Той добави, че с Хейс са постигнали съгласие за необходимостта от ускоряване на приватизационния процес в РС. (Източници на СВП - 17/07/03; РТРС, Правителствен уебсайт на РС - 16/07/03)
