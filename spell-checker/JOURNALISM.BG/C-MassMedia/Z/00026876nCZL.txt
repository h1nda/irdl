Гръцкият външен министър Бакоянис се срещна с Райс в Берлин
					25/06/2008
					 
						БЕРЛИН, Германия -- Държавният секретар на САЩ Кондолиза Райс призова за гъвкавост в спора за името между Македония и Гърция по време на срещата й във вторник (24 юни) с гръцкия външен министър Дора Бакоянис. Те се срещнаха в кулоарите на Международната донорска конференция за палестинските територии в Берлин. Бакоянис каза по-късно пред репортери, че въпреки че разговорите са били "информативни", тя не вижда основа за решаване на спора за името с Македония до 9-и юли. Съобщения в медиите споменават тази дата като краен срок за решаване на проблема, тъй като тогава се очаква Албания и Хърватия да подпишат своите споразумения за присъединяване към НАТО. Те получиха покани за присъединяване към НАТО през април, но Алиансът пренебрегна Македония поради отдавнашния спор за името. (Елефтерос Типос, Експрес - 25/06/08; АНА-МПА, Уебсайт на Белия дом - 24/06/08)
