СФОР предлага съвместно обучение на офицери от БиХ
23/07/2003
 
САРАЕВО, Босна и Херцеговина (БиХ) -- СФОР съобщи във вторник (22 юли), че силите са осъществили първата съвместна програма за подготовка на босненско-сръбски, мюсюлмански и хърватски военни офицери. Общо 165 представители на видовете въоръжените сили на двете автономни области са посетили заедно курс за обучение в Мостар по-рано този месец. Международната общност настоява БиХ да слее своите армии в единни въоръжени сили под общото командване на централното правителство.
Други новини: Интърнешънъл Крайсиз Груп (ИКГ) публикува доклад, в който се твърди, че националистически настроени лидери забавят реформите в БиХ. ИКГ констатира ,че ще са необходими две до три години, преди международната общност да бъде в състояние да предаде управлението на страната обратно в ръцете на местни ръководители.
Председателят на парламента на Република Сръбска е обсъдил в Баня Лука във вторник законодателни промени, които трябва да се извършат, преди двете автономни области да са в състояние да подпишат Споразумение за стабилизиране и асоцииране с ЕС. Около 900 закона в БиХ и двете области трябва да бъдат хармонизирани със стандартите на ЕС. (Гардиън - 23/07/03; АФП, ПБС БиХ, Онаса - 22/07/03)
