Македонският вътрешен министър засилва усилията за намиране на лица, изчезнали по време на конфликта през 2001 година
28/05/2003
 
СКОПИЕ, Македония -- Вътрешното министерство обяви във вторник (27 май), че ще засили усилията си за установяване на съдбата на лица, които все още се смятат за изчезнали по време на военния конфликт от 2001 година. Министерството препотвърди, че е обявена награда от 25,000 евро за информация, свързана със случая, който касае 12 цивилни, за които се твърди, че са били отвлечени от бунтовници в района на Тетово. Следователите смятат, че дванадесетимата са били убити и заровени в масови гробове. Шестима албански цивилни и един български гражданин също се считат все още за изчезнали.
В други новини, проучване, проведено по поръчка на Програмата на ООН за развитие, констатира, че 73.1 % от македонските граждани смятат, че митническата администрация е най-корумпирана от всички държавни институции, следвана от съдебната система. Данните от проучването бяха публикувани във вторник в &lt;I&gt;Утрински Весник&lt;/I&gt; . (Утрински вестник, Вест - 28/05/03; МИА, Макфакс - 27/05/03)
