Русия предлага план за изплащане на своя дълг към Хърватско
05/05/2003
 
ЗАГРЕБ, Хърватско -- Русия предлага няколко варианти за изплащане на дълга си към Хърватско, се казва в съобщение на финансовото министерство от неделя (4 май). Хърватският министър на финансите Мато Цръквенац е обсъдил въпроса през уикенда с руския заместник-финансов министър Сергей Колотукин по време на годишната среща на ЕБВР в Узбекистан. Окончателните преговори ще се проведат през следващия месец в Москва. Хърватското министерство на финансите посочва, че руският дълг към Загреб се изчислява на 276 млн. долара. (ХИНА, ВВС - 04/05/03)
