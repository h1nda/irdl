Заподозрян признава, че е дал фалшив паспорт на хърватина Готовина 
					13/05/2005
					 
						ЗАГРЕБ, Хърватия -- Заподозреният Франьо Катавич призна в четвъртък (12 май), че е фалшифицирал паспорт за хърватския генерал в оставка Анте Готовина, който е издирван от Хагския трибунал за военни престъпления. Катавич заяви пред съдия-следователя Зденко Посавец от Загребския окръжен съд, че фалшифицирането на паспорта му е било наредено от пенсионирания полицейски служител Салих Фазлич. Той добави, че зад всичко стои един от адвокатите на Готовина, Мариян Педишич. Фазлич и Педишич, които бяха задържани от полицията скоро след арестуването на Катавич, отричат да имат връзка със случая. 
						Други новини: В четвъртък ХИНА предаде резултатите от ново социологическо проучване, проведено от словенска агенция. На членове на Европейския парламент е бил зададен въпросът как най-ефективно Хърватия може да подобри международния си имидж. Близо 25 % са заявили, че страната трябва да засили сътрудничеството си с трибунала на ООН за военни престъпления. (Вечерни лист, Виесник - 13/05/05; ХИНA - 12/05/05)
