Хърватски вестник съобщава, че тайните служби пазят Готовина
24/02/2004
 
ЗАГРЕБ, Хърватия -- Вестник &lt;I&gt;Ютарни лист&lt;/I&gt; съобщи в понеделник (23 февруари), че представители на тайните служби в страната помагат на заподозрения във военни престъпления генерал Анте Готовина да се укрие от правосъдието. Позовавайки се на изявления на неназован министър, вестникът посочва ,че новото правителство планира да смени служителите, които са работели по случая с бившия генерал. Трибуналът на ООН в Хага обвини Готовина в убийството на 150 сърби по време на военна операция през 1995 г. Генералът от резерва премина в нелегалност, когато обвинителният акт срещу него бе оповестен през 2001 г. Главният прокурор на ООН Карла дел Понте обвинява Хърватия, че не полага достатъчно усилия за арестуването му. (АФП - 23/02/04)
