Корабособственици увеличават числеността на своите съдове в Гърция 
					12/04/2005
					Всеки ден повече от 20 млн. щ.д. постъпват в касите на гръцките собственици на кораби, повечето от които се инвестират в изграждане на нови кораби, чието управление от Пирея ще бъде по-евтино. 
					 От Василис Василиу за Southeast European Times в Атина – 12/04/05 
 
					 
						
 Пристанището Пирея е подложено на основна реконструкция, която цели пълната му модернизация. [AФП] 
						 Гръцката корабостроителна промишленост се развива със здравословни темпове. Миналата година най-големите корабособственици се опитаха да заздравят своите позиции на международния пазар чрез строителството на нови кораби. Гръцкият търговски флот, който се състои от стари съдове, държеше около 20 % от световния пазар през 2003 г. Поради мощното развитие на строителството на кораби през последните две години корабособствениците решиха да си обновят парка. 
						 Само през миналата година бяха направени 326 поръчки на нови кораби, с общ тонаж от 26.8 млн. собствено тегло. Повечето от поръчките са за танкери и товарни кораби, пазарни сегменти, които гърците са по-склонни да обслужват, оставяйки на заден план кораби за пазарни ниши като носачи на превозни средства, хладилни съдове или могоцелеви кораби. 
						 Всеки два дни има пълно изплащане на цената на нов кораб поради това, че новият бизнес се ангажира с многогодишни договори, преди корабите даже да се излезли от корабостроителниците. Браншът носи приходи от 20 млн. щ.д. на ден. 
						 Междувременно гърците продават старите си кораби на по-малки фирми в чужбина, които не са предвидили навреме увеличението на търсенето, за да поръчат нови съдове. Глобалното търсене на кораби е голямо и тъй като съществуващите корабостроителници се стараят да обслужват сегашните си клиенти, мнозина нямат друг изход, освен да плащат висока цена за някои от старите съдове от гръцкия флот. 
						 Чрез новите поръчки най-големите корабособственици, фамилията Цакос , която държи Tsakos Energy Navigation, ще увеличи флота си от 53 на 76 кораба. 
						 Търсенето в сектора не само влияе върху числеността на съдовете, но пристанище Пирея е на път да се превърне в един напълно модернизиран порт. Планът предвижда усъвършенстване на хардуера, софтуера и процедурите на порта. Целта на Европейската комисия (ЕС) е да изгради инфраструктура за паневропейска мрежа за морски транспорт в порта, която ще се конкурира, от гледна точка на време и разходи, със сухопътния пренос на стоки. 
						 Новата система ще позволи на порта да намали времето, което един кораб отделя за товарене и разтоварване. Ще се съкратят и разходите при използване на пристанищни съоръжения по време на обработката на стоките. Според ЕК програмата ще отбележи началото на революция в корабостроителната промишленост. Проектът ще бъде представен през юни и Пирея се очаква да бъде първият средиземноморски порт, приел тази програма. 
						 В основата на системата има нови товарно-разтоварни машини, които автоматизират процедурите, правейки ги по-бързи, евтини и безпогрешни. По-старите кораби няма да се възползват особено от тези въведения поради своята конфигурация - факт, който допълнително оправдава необходимостта от модернизация на флота.
