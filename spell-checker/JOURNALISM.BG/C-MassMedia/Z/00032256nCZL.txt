Докладчици на ПАСЕ са на посещение в Албания за оценка на напредъка на страната
					05/11/2009
					 
						ТИРАНА, Албания -- Група докладчици от Парламентарната асамблея на Съвета на Европа (ПАСЕ) е в Албания, за да извърши оценка на напредъка на страната по пътя на присъединяване към ЕС и либерализация на визовия режим с блока. В сряда (4 ноември) властите информираха делегацията за издаването на личните карти и биометричните паспорти. До момента заявления за получаване на новите паспорти са подали 245 000 граждани, заявиха представители на вътрешното министерство. Сред другите обсъждани въпроси бяха граничната сигурност и съвременните технологии, използвани на ГКПП, както и борбата с организираната престъпност и нелегалния трафик. Докладчиците Дейвид Уилшиър и Яако Лааксо похвалиха напредъка на Албания, заявявайки, че е била свършена ефективна и успешна работа. (Коха Йоне, Газета Шкиптаре - 05/11/09; Старт, Телеграфи, Шекули - 04/11/09)
