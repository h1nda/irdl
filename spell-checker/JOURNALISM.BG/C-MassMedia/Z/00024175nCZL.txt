Високопоставен румънски архиепископ е бил бивш агент на "Секуритате" 
					10/10/2007
					 
						БУКУРЕЩ, Румъния -- Архиерей от Румънската православна църква е бил информатор на "Секуритате", съобщи Съветът за проучаване на архивите на "Секуритате" във вторник (9 октомври). Според съобщения в медиите архиепископ Пимен е бил на шпионски мисии в чужбина и е писал доклади за живеещите в чужбина румънци и членове на духовенството. Пимен, който е архиепископ на Сучава и Радаути, отказа да коментира въпроса, но говорител на Румънската православна църква защити действията на Пимен, като заяви, че той е служил на "Секуритате", за да защити църквата, а не за лична изгода. (Найн о'клок, Евениментул Зилей - 10/10/07; AП, Hotnews.ro, БМРР, Б92, Интърнешънъл Хералд Трибюн - 09/10/07)
