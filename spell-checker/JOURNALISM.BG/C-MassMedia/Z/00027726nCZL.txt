Албанската ДП подкрепя ограничаването на имунитета на депутатите
					12/09/2008
					 
						ТИРАНА, Албания -- Управляващата Демократическа партия (ДП) подкрепя предложения законопроект, който би ограничил имунитета на депутатите. Сегашните разпоредби за имунитета спъват борбата срещу корупцията по високите етажи, каза в четвъртък (11 септември) заместник-председателят на ДП Астрит Патози. Демократите ще потърсят компромис за предложението сред политическите партии и по-специално с главната опозиционна Социалистическа партия, добави Патози. (Шекули, Панорама, Шкип, Газета Шкиптаре - 12/09/08)
