Босненски затворници продължават гладната си стачка
					16/01/2007
					 
						САРАЕВО, Босна и Херцеговина (БиХ) -- Двадесет и двама затворници, обвинени във военни престъпления, продължават гладната си стачка. Те искат да се приложи стар закон от бивша Югославия, по силата на който могат да бъдат осъдени на не повече от 15 години затвор вместо на максималните 40 години по босненските закони.
						В понеделник (15 януари) специалният съд за военни престъпления в Сараево пледира за невинност от името на двама от затворниците, обявили гладна стачка, Митар Рашевич и Саво Тодович. Двамата босненски сърби са обвинени, че незаконно са задържали и преследвали лица от несръбски произход в района на Фоча по време на конфликта от 1992-1995 г. Макар първоначално да бе отложил двете дела, съдът реши да продължи съдебния процес в отсъствието на обвиняемите. (Ройтерс - 15/01/07)
