Сръбските власти ще засилят издирването на Младич 
					28/04/2005
					 
						БЕЛГРАД, Сърбия и Черна гора -- Издирването на обвиняемия във военни престъпления Ратко Младич скоро ще бъде засилено, според сръбско-черногорския министър по човешките права Расим Ляич, който изпълнява още и длъжността председател на федералния съвет за сътрудничество с трибунала на ООН в Хага. В сряда (27 април) Ляич заяви, че властите възнамеряват да използват допълнителни ресурси в опитите за издирване на Младич, един от тримата най-търсени обвиняеми от трибунала.
						Други новини: Офицерът от армията на Сърбия и Черна гора Чедомир Бранкович остава задържан под стража в България, където бе арестуван в сряда по силата на международна заповед за арест. Хърватия го е осъдила задочно на 20 години лишаване от свобода за военни престъпления. По-рано тази седмица той отпътува за България като член на военна делегация. (Вечерне новости, Политика - 28/04/05; Бета, Б92, Фокус - 27/04/05)
