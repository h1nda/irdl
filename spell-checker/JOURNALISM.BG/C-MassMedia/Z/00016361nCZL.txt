Премиерът на Македония Бучковски ще посети Съединените щати
		24/10/2005
		 
			СКОПИЕ, Македония -- Министър-председателят Владо Бучковски замина на официално посещение в Съединените щати, където ще проведе разговори с държавния секретар Кондолиза Райс, министъра на отбраната Доналд Ръмсфелд и други високопоставени служители. Най-важната част от посещението му ще бъде срещата му с президента Джордж Буш в четвъртък (27 октомври). Аспирациите на Македония за членство в НАТО и ЕС и положението в Косово се очаква да бъдат основните теми на разговорите. Планирани са разговори и със Световната банка и с МВФ. 
			Според други новини, британският посланик в Македония Робърт Чатъртън Диксън е призовал Скопие и Атина да ускорят сътрудничеството с посредника на ООН Матю Нимиц за решаването на спора с името на Македония. Пред Радио Свободна Европа през уикенда, Диксън подчерта, че бързото решаване на спора, ще освободи много "дипломатическа енергия", която е необходима за решаването на други проблеми. (Макфакс - 24/10/05; Телма ТВ, Макфакс - 23/10/05; Утрински вестник - 22/10/05)
