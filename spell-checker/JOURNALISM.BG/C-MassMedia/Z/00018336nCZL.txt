МНСБЮ пусна временно от затвора косовски албанец по семейни причини
					24/04/2006
					 
						ХАГА, Холандия -- Апелативната камара към Трибунала на ООН съобщи в петък (21 април), че ще позволи на косовския албанец Харадин Бала, осъден през ноември на 13 години лишаване от свобода за военни престъпления, да се завърне за кратко в провинцията по семейни причини. Съгласно официално изявление от Хага, Бала ще бъде пуснат на свобода до 27 април, за да присъства на помен на дъщеря си в Косово. ЮНМИК ще отговаря за него до завръщането му в Хага. Бившият надзирател от Армията за освобождение на Косово в лагера "Лапушник" е обжалвал присъдата си. (Уеб сайт на МНСБЮ - 21/04/06)
