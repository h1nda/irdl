България избра руска компания за строежа на новата атомна електроцентрала
					31/10/2006
					 
						СОФИЯ, България -- Във вторник (31 октомври) правителството възложи на руската фирма "Атомстройекспорт" договора за построяване на отдавна отлаганата атомна електроцентрала в Белене край Дунав. Двата 1000-мегаватови реактора ще струват 3,9 млрд. евро. Ройтерс съобщи, че "Атомстройекспорт" ще работи заедно с френската компания "Арева" и с германската "Сименс". Първият блок ще бъде пуснат през 2013 г.
						Други новини -- В понеделник България подписа споразумение за сътрудничество с германската провинция Баден-Вюртемберг. То предвижда обмен на информация, както и обучение на български полицаи в Германия, която ще поеме ротационното председателство на ЕС през януари. (БиБиСи, Ройтерс - 31/10/06; БНР, БТА, Уеб сайт на българското правителство - 30/10/06)
