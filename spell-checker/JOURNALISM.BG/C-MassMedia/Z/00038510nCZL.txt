Хоуит бе назначен за нов докладчик на ЕП за Македония
					12/05/2011
					
						БРЮКСЕЛ, Белгия -- Британецът Ричард Хоуит, член на Групата на Прогресивния алианс на социалистите и демократите в Европейския парламент (ЕП) бе назначен за новия докладчик за Македония. Той смени Зоран Талер, който подаде оставка през март заради корупционен скандал. В изявление, публикувано в сряда (11 май), Хоуит каза, че Скопие е постигнало значителен напредък в процеса на интеграция в ЕС и добави, че парламентарните избори следващия месец ще бъдат от решаващо значение за този процес. Той призова всички партии да гарантират свободни и честни избори. Хоуит каза, че също ще настоява ЕС да определи дата за начало на присъединителните преговори със Скопие. (МИА, Канал 5 - 11/05/11)
