За първи път жена бе назначена за главен прокурор на Румъния
					03/10/2006
					 
						БУКУРЕЩ, Румъния -- Президентът Траян Бъсеску съобщи, че в понеделник (2 октомври) Лаура Кодрута Ковеси е била назначена за главен прокурор във Върховния касационен съд. Тридесет и тригодишната Ковеси, ръководител на отдела в Сибиу на Дирекцията за разследване на организираната престъпност и корупцията, стана първата жена на този пост. Тя е назначена на мястото на Илие Ботош, който подаде оставка през юли след скандал, свързан с изчезването на сирийския бизнесмен Омар Хайсам. (Гардианул, Адевърул - 03/10/06; Ромпрес - 02/10/06)
