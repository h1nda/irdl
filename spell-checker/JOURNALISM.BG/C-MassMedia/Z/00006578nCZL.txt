Гюл: Турция не вижда необходимост от изпращане на войски в Северен Ирак
13/04/2003
 
АНКАРА, Турция -- Външният министър Абдула Гюл заяви в събота (12 април), че неговото правителство засега не вижда необходимост от изпращането на войски в Ирак. Турция се противопоставяше на навлизането на кюрдски части в градовете Киркук и Мосул. Изявлението на Гюл дойде след съобщения, че кюрдските бойци са напуснали двата града в съответствие със споразумението със САЩ. Той посочи обаче, че възможността за намеса все още остава, ако изискванията на Турция относно Северен Ирак не бъдат зачетени. Международните медии предадоха, че Централното командване е изпратило подкрепления за засилването на американския контрол в двата града. В петък Турция изпрати 15 военни наблюдатели, които да следят развитието на събитията в Северен Ирак. (AФП, СиЕнЕн - 12/04/03; Анадолска агенция, НТВ, АФП - 11/04/03)
