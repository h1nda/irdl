Хърватска и Сърбия ще засилят сътрудничеството
12/06/2003
 
ЗАГРЕБ, Хърватска -- Министърът по европейската интеграция Невен Мимица и сръбския зам.-премиер Чедомир Йованович се срещнаха в сряда (11 юни). След срещата те съобщиха, че двете страни са готови да засилят сътрудничеството и обмена на опит в процеса на интеграцията в ЕС. На съвместна пресконференция след разговорите, те заявиха, че засилените връзки ще съдействат за стабилизацията и просперитета на целия регион. Йованович добави, че Белград сериозно разглежда въпроса за изтегляне на сръбските въоръжени сили от границата с Хърватска. Това е едно от условията, които Загреб постави , за да премахне визовия режим за гражданите на Сърбия-Черна гора. (Блиц - 12/06/03; Хърватско Радио, ХИНА, Би Би Си - 11/06/03)
