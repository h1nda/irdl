Гърция осъжда "провокативно" изявление на турския премиер
21/07/2003
 
АТИНА, Гърция -- Правителството осъди като провокация изявление на турския премиер Реджеп Тайип Ердоган по повод годишнината от турската инвазия в Северен Кипър през 1974 година. "Да наречеш кръвопролитното нападение 'мироопазваща мисия' е провокация към цялото човечество, международната общност и ООН," заяви говорителят на гръцкото правителство Христос Протопапас в неделя (20 юли). Той препотвърди гръцката позиция, че единственият начин да се разреши продължаващия десетилетия спор между гръцката и турската общности на острова е да се приложи предложеният от ООН мирен план. (АНА, МПА - 20/07/03)
