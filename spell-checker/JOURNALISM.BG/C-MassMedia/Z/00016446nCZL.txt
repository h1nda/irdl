Гръцкият православен патриарх протестира срещу действията на турски националисти
					31/10/2005
					 
						АТИНА, Гърция -- Гръцкият православен Вселенски патриарх Вартоломей протестира в неделя (30 октомври) срещу действията на турски националисти срещу Вселенската патриаршия в Истанбул миналата седмица. Около 200 турски националисти демонстрираха в Истанбул, настоявайки за преместване на патриаршията от Турция в Гърция.
						Други новини -- Тестовете на проби, извършени в британска лаборатория, не са установили следи от птичи грип в Гърция, обяви в събота министерството на земеделието в страната. Правителството веднага отмени ограниченията, които бе наложило на островите Хиос и Инусес, където бяха намерени умрели птици. (AНA - 30/10/05; Ройтерс, АП, АФП - 29/10/05)
