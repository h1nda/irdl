Пирати отвлякоха гръцки товарен кораб недалеч от сомалийското крайбрежие
					23/02/2009
					 
						АТИНА, Гърция -- Сомалийски пирати отвлякоха гръцки товарен кораб с 22-ма души екипаж на борда недалеч от сомалийското крайбрежие, съобщи гръцкото министерство на търговския флот в неделя (22 февруари). Корабът „Салданха”, плаващ под малтийски флаг, е пренасял товар от въглища за Словения. През януари пиратите отвлякоха друг гръцки кораб недалеч от камерунския бряг. В друг случай сили на ЕС осуетиха пиратско нападение срещу плаващ под гръцки флаг танкер за суров нефт край сомалийския бряг.
						Други новини \-- Гръцката полиция задържа в събота 28 незаконни имигранти, пътуващи в четири камиона с турска регистрация. Полицията спряла камионите край гр. Ламия, Централна Гърция, след като влезли в страната от Турция. Срещу четиримата шофьори може да бъдат повдигнати обвинения за незаконен трафик на хора. (AНA-MПA, Катимерини, АФП, Прес ТВ, Ройтерс, РИА Новости - 22/02/09)
