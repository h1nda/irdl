Конференция за международен туризъм в България ще се концентрира върху Олимпиадата в Атина
06/10/2003
 
ДОБРИЧ, България -- Третата конференция по международен туризъм ще се проведе в България през януари и ще се фокусира върху Олимпиадата Атина -2004, заяви в събота (4 октомври) организаторът на конференцията Боб Милър. Според Милър България трябва да се възползва от близостта на Гърция и да популяризира своите забележителности чрез специални туристически пакети, насочени към онези, които ще присъстват на Игрите.
Други новини: българският министър по европейските въпроси Меглена Кунева изрази увереност в неделя, че страната й ще бъде в състояние да приключи преговорите за присъединяване към ЕС, както е планирала, през 2004 година. Тя добави, че засега България изпреварва Румъния по пътя към тази цел. (БТА, БНР, БНТ - 05/10/03; БТА - 04/10/03)
