Хърватското министерство на земеделието и фермерите се договориха за плащанията
					08/03/2010
					 
						ЗАГРЕБ, Хърватия -- В понеделник (8 март) министерството на земеделието и фермерите се договориха за изплащането на отдавна закъснелите субсидии. Договореността ще сложи край на протестите на фермери от последните няколко дни, които включваха блокиране на пътища. Според споразумението кабинетът има срок до края на 2010 г. за да изплати субсидиите, дължими за 2008 г. Що се отнася до субсидиите за реколта 2009/2010 г., правителството ще изплати 86 % от дължимите суми. От тях 60 % ще бъдат изплатени на два транша, единият до края на март, а другият на 15 април. Остатъкът ще бъде предоставен под формата на суровини. (ХРТ, Вечерни Лист, Ютарни Лист, Нова ТВ - 08/03/10)
