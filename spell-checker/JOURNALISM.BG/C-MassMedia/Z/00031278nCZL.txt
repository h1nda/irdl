Срещу кмета на Подгорица може да бъде внесен вот на недоверие
					14/08/2009
					 
						ПОДГОРИЦА, Черна гора -- Опозиционните партии в градския съвет на Подгорица ще внесат в петък (14 август) предложение за вот на недоверие срещу кмета Миомир Мугоша. Според закона за местното самоуправление процедурата може да бъде започната по инициатива на най-малко една трета от общинските съветници. Мугоша, член на Демократичната партия на социалистите на премиера Мило Джуканович, бе обвинен този месец в нападение срещу двама черногорски журналисти от издавания в Подгорица вестник "Виести". Неговият син Милян Мугоша също е участвал в инцидента и бе отзован от поста си в черногорското посолство в Съединените щати. (РТЧГ, Мина, Антена М - 13/08/09)
