Черногорският премиер Джуканович бе официално предложен за нов мандат
					08/05/2009
					 
						ПОДГОРИЦА, Черна гора – Президентът Филип Вуянович официално предложи в четвъртък (7 май) заемащия длъжността премиер Мило Джуканович да поеме шести мандат. Според Вуянович Джуканович бил най-подходящият човек, който да управлява Черна гора в периода на икономическа криза и да я води към крайната й цел за членство в ЕС. Коалицията, водена от Демократичната партия на социалистите на Джуканович, спечели убедителна победа миналия месец на предсрочните парламентарни избори. Парламентът трябва да одобри назначението му. (РТЧГ, АП, БТА, ХРТ - 07/05/09)
