Белгийският министър на вътрешните работи е на посещение в България
					08/11/2005
					 
						СОФИЯ, България -- Белгийският министър на вътрешните работи Патрик Дювал, който е на посещение в страната, потвърди отново подкрепата на Белгия за приемането на България в ЕС през 2007 г. по време на разговорите си с високопоставени правителствени ръководители в София в понеделник (7 ноември). Дювал подчерта, че Белгия отдавна подкрепя българското членство в ЕС. Той и българският му колега Румен Петков обсъдиха и начини за насърчаване на двустранното сътрудничество в работата на полицията. (Уеб-сайт на българското правителство, БНР - 07/11/05)
