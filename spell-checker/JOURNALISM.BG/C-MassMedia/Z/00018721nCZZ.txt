Приходите от туризма в България са по-ниски от очакваното
					26/05/2006
					Приходите от туризма в България достигнаха 28,6 милиона евро през първото тримесечие на 2006 г., но според анализаторите тази цифра е твърде ниска, за да допринесе за намаляване на растящия текущ дефицит. Също в бизнес новините: нараства търговския дефицит на Албания, спад в индустриалното производство на Хърватия и стачка на румънските профсъюзи.
					
 
					 
						
Туристи на плажа, близо до черноморския град Варна. [Гети Имиджис]
						
България регистрира 28,6 милиона евро приходи от туризма през първото тримесечие на 2006 г., което е приблизително с 4 милиона евро повече в сравнение със същия период на миналата година. Нощувките на чуждестранни туристи представляват 17, 4 милиона евро от общата цифра. Около 47 процента от приходите са от посещения в София, а останалите проценти са от зимните курорти. Според анализатори от Българската национална банка, резултатите са разочароващи, тъй като не са достатъчни, за да допринесат за намаляване на текущия растящ дефицит. 
						*** 
						Външнотърговският дефицит на Албания достигна 375 милиона евро през първото тримесечие на 2006 г. според последните официални данни. Данните също показват, че средната инфлация е 1,4 на сто за същия период. Не се съобщават данни за промяна в годишно изражение във външнотърговския дефицит. 
						*** 
						Индустриалното производство на Хърватия е намаляло с 3,2 на сто в годишно изражение през април, след отчетен годишен ръст от 6 процента, за който бе съобщено през март. Според държавното статистическо бюро, спадът най-вече е регистриран в производството, като то е спаднало с 4,9 на сто в годишно изражение. 
						*** 
						Дял от 52,8 процента от втората най-голяма банка в Македония, Комерсиална Банка, ще бъде продаден на стратегически чуждестранен инвеститор. Според съобщение за печата, 92 акционери на банката са се съгласили да продадат дяловете си в общ пакет. Потенциалният собственик ще трябва да направи оферта за изкупуване на малцинствения дял на по-късен етап. 
						*** 
						Спечелилият търга за 67 процента дял от регионалния енергиен дистрибутор на Румъния "Електрика Мунтения Суд" ще бъде обявен през следващата седмица според директора на компанията Николае Корою. Пет компании останаха в крайния етап от приватизационната процедура: CEZ (Чешка Република), Enel (Италия), Gaz de France (Франция), Iberdrola (Испания) and RWE Energy (Германия).Според съобщения в медиите цената на бъдещата сделка може да достигне 750 милиона евро. 
						*** 
						Около 15 000 служители протестираха в Букурещ на митинг, организиран от три големи профсъюзни организации. Те поискаха увеличение на минималната месечна заплата и пенсиите, по-добри условия за работа и правителствени мерки за намаляване на безработицата и за създаване на нови работни места. 
						*** 
						По последни официални данни, безработицата в Турция се е повишила леко до 11,9 на сто през февруари, което е увеличение с 0,1 на сто в сравнение с предишния месец. В годишно изражение, безработицата през февруари е била с 0,2 на сто по-висока. 
						*** 
						Властите във Фeдерация Босна и Херцеговина (ФБиХ) започнаха процедура по принудителното събиране на около 459 милиона евро неизплатени данъци. Около една трета от тази сума са наказателни лихви.
						
 (Различни източници 19/05/06 - 26/05/06)
