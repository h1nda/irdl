Месич: "Хърватия е готова да уреди всички просрочени дългове към Италия от Втората световна война"
					19/01/2006
					 
						ЗАГРЕБ, Хърватия -- В сряда (18 януари) президентът Стипе Месич каза, че страната му е готова да уреди всички просрочени дългове към Италия, останали от Втората световна война, включително заплащането на дълг от 28 млн. евро. След традиционния новогодишен прием за представители на хърватските медии Месич подчерта, че Загреб иска да затвори тази глава. Финансовите задължения произтичат от споразумение между Италия и бивша Югославия, чийто правоприемник е Хърватия. Месич разкритикува Италия за нежеланието й да компенсира хърватите, чиято собственост в Италия е била унищожена или които са били изпратени в италиански затвори без съд и присъда по време на войната. (ХИНА - 18/01/06)
