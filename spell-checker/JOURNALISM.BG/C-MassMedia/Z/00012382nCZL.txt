Представителка на ООН дава висока оценка на ангажимента на Анкара към човешките права 
					21/10/2004
					 
						АНКАРА, Турция -- Високопоставена служителка на ООН заяви в сряда (20 октомври), че е впечатлена от ангажимента на турското правителство да гарантира спазването на човешките права. В слово в края на десетдневното си посещение специалният представител на ООН на защитниците на човешките права Хина Джилани предупреди обаче, че все още предстои новите демократични закони да бъдат напълно приложени на местно ниво. "Все още съществуват ядра на съпротива към промяната," каза тя. 
						Също в сряда европейският комисар по промишлеността Оли Рен излезе с обръщение към форум в Истанбул и заяви, че ЕС възнамерява да спази обещанието си към Турция за нейното присъединяване към съюза. Междувременно турският премиер Реджеп Тайъп Ердоган, който е на посещение в Париж, заяви в интервю, публикувано в четвъртък, че провеждането на референдуми относно членството на Турция в ЕС би било в противоречие с досегашната практика в съюза. Някои среди във Франция са предложили провеждането на такъв референдум. (AФП, НТВ - 21/10/04; AП, AФП - 20/10/04)
