Албанската опозиция настоява за оставка на правителството или гласуване на вот на недоверие
26/10/2003
 
ТИРАНА, Албания -- Главната опозиционна сила Демократическата партия (ДП) поиска в петък (24 октомври) правителството или да подаде оставка, или да бъде гласуван вот на недоверие. Това искане бе направено след спорното решение на премиера Фатос Нано да назначи заместник-министри да ръководят министерствата на вътрешните и външните работи поради отхвърлените от парламента негови кандидатури. ДП заяви, че неспособността да се определят подходящи министри трябва да отвори вратите на преговорите с президента относно следващата стъпка. (Албейниън Нюз, ATA, Би Би Си - 25/10/03)
