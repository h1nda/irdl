Скопие и Загреб съвместно настояват за изясняване на перспективите им за интеграция в ЕС
12/01/2003
 
СКОПИЕ, Македония -- Македонският външен министър Илинка Митрева и нейният хърватски колега Тонино Пикула направиха съвместно изявление, с което призовават към изясняване на перспективите на страните от региона за интеграция към ЕС. След срещата си в Скопие в петък (10 януари), двамата дипломати потвърдиха, че евро-атлантическата интеграция остава приоритет и за Македония, и за Хърватска. Те изразиха надежда, че предстоящата среща на ЕС в Солун ще доведе до ясна позиция относно бъдещето на страните от Югоизточна Европа в Европейския съюз. Митрева и Пикула заявиха също, че тристранното сътрудничество между Македония, Хърватска и Албания ще ускори процеса на тяхната интеграция в НАТО. (Утрински весник, Вест - 11/01/03; МИА - 12/01/03)
