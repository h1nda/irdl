Спор във връзка с назначаването на съдия в Румъния 
					15/06/2010
					 
						БУКУРЕЩ, Румъния -- В понеделник (14 юни) напрежението в парламента нарасна след опит на управляващата Либералдемократическа партия (ЛДП) да осигури назначаването на техния кандидат Стефан Миня за нов висш съдия в Конституционния съд. Опозиционната Социалдемократическа партия се опита да прокара назначаването на този пост на своя кандидат Валер Дорняну преди две седмици и дори образува човешка верига около изборната урна късно вечерта в понеделник в опит да предотврати провеждането на второ гласуване. Второто гласуване се наложи, защото Роберта Анастасе, председател на Камарата на депутатите, беше отказала да потвърди назначението на Дорняну. Анастасе е член на ЛДП. (Котидианул, Зиаре, Гъндул - 15/06/10)
