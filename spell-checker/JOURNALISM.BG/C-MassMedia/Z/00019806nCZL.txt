Контактната група ще постигне решение на проблема за статута на Косово до края на годината
					03/09/2006
					 
						ВИЕНА, Австрия -- Контактната група потвърди първоначалното си намерение да постигне решение на проблема за статута на Косово до края на годината, съобщи осведомителната агенция "Бета" в петък (1 септември). Шестчленната Контактна група също потвърди пълната си подкрепа за специалния пратеник на ООН Марти Ахтисаари в ролята му на посредник. Пратеникът на ООН информира Контактната група за хода на преговорите миналата седмица. Следващата среща ще се проведе в София на 11 и 12 септември. Съветът за сигурност ще проведе две отделни заседания за Косово този месец - на едното ще бъде обсъдена работата на ЮНМИК, а другото ще бъде посветено на преговорите за статута.
						Също в петък германският генерал Роланд Катер пое командването на силите на КФОР от италианския генерал Джузепе Валото. Командващият Южното крило на НАТО, американският адмирал Хари Улрих каза на церемонията, че НАТО няма да толерира никакво насилие или заплаха за сигурността на Косово. (Б92, Kosova Live, Бета - 01/09/06)
