Бури бушуват на Балканите, властите предупреждават за наводнения
					18/05/2010
					 
						БУКУРЕЩ, Румъния -- Властите предупредиха в понеделник (17 май) за възможни наводнения в северните, западните и централните части на Румъния поради проливните дъждове, които може да станат причина реките да излязат от коритата си. Бури бушуват и в други части на Балканите. В хърватската община Чаджавица властите обявиха извънредно положение, след като общото количество на валежите през последните два дена достигна средномесечното количество. В Сърбия президентът Борис Тадич беше на посещение в наводнените райони в община Търговище във вторник. Порои станаха причина за смъртта на двама души и наводниха десетки къщи през уикенда. Река Пчиня излезе от коритото си, разруши дига и остави жителите на района без електричество и питейна вода. (Медиафакс, ХРТ - 17/05/10; Бета - 16/05/10)
