Лишените от правото да упражнавят професията си полицаи в БиХ започнаха нови протести
					10/06/2008
					 
						САРАЕВО, Босна и Херцеговина (БиХ) -- В Сараево лишените от правото да упражняват професията си полицаи започнаха в понеделник (9 юни) нови протести пред Службата на върховния представител с искания за разрешение да се върнат на работа. Протестиращите настояват Мирослав Лайчак да приложи на практика решението, взето от Съвета за сигурност на ООН преди повече от година, с което се вдига доживотната забрана за упражняване на професията, която засягаше повечето от тях. Те заплашиха да започнат гладни стачки в сряда, ако властите не уредят положението им. През 2002 г. голяма служебна чистка в силите за сигурност, проведена от Международните специални полицейски сили на ООН, доведе до уволнението на около 500 полицаи от всички етнически общности. (Дневни Аваз, Независне Новине - 10/06/08; Фена, РТРС, Уебсайт на СВП - 09/06/08)
