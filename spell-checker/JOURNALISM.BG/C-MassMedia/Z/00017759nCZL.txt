Бот заяви, че Холандия подкрепя предвиденото за 2007 г. приемане на България в ЕС
					01/03/2006
					 
						СОФИЯ, България -- При посещението си в София във вторник (28 февруари) холандският външен министър Бернард Бот заяви подкрепата на своята страна за предвиденото приемане на България в ЕС на 1 януари 2007 г. По време на среща с българския си колега Ивайло Калфин и с премиера Сергей Станишев Бот ги увери, че ратифицирането на Договора на България за присъединяване с ЕС, който бе одобрен от долната камара на холандския парламент в началото на февруари и сега очаква одобрение от Сената, ще завърши успешно. От България Бот ще отпътува за съседна Румъния. (Найн О'Клок - 01/03/06; Уеб сайт на българското правителство, БНР - 28/02/06)
