Чеку и Рюкер предупреждават да не се допуска забавяне в уреждането на статута на Косово 
					03/11/2006
					 
						ПРИЩИНА, Косово, Сърбия -- След редовната си седмична среща в четвъртък (2 ноември) ръководителят на ЮНМИК Йоахим Рюкер и косовският премиер Агим Чеку отново предупредиха да не се допуска закъснение в определянето на окончателния статут на Косово. Двамата настояха, че решение трябва да бъде намерено до края на годината, както е предвидено по график. Рюкер добави, че е уверен в спазването на този краен срок. Двамата разоваряха също за прехвърлянето на юрисдикции на косовските институции и за тримесечния доклад на ЮНМИК, който трябва да бъде внесен в Съвета за сигурност в началото на декември. 
						В петък Чеку е на посещение в Черна гора за разговори с колегата си Мило Джуканович. (Албейниън Нюз - 03/11/06; KosovaLive, Б92 - 02/11/06)
