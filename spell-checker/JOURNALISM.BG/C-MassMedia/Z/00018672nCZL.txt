Скопие и Загреб се споразумяха да засилят сътрудничеството си по пътя към евроатлантическа интеграция
					23/05/2006
					 
						СКОПИЕ, Македония -- Премиерът Владо Бучковски и хърватският му колега Иво Санадер обявиха в понеделник (22 май), че ще засилят двустранното сътрудничество между своите страни в усилията им за присъединяване към евроатлантическите структури. Двамата се срещнаха по време на официалното посещение на Санадер в Скопие. Те бяха единодушни, че процесът на разширяване на ЕС не трябва да спира с присъединяването на България и Румъния, а трябва да обхване и останалата част от Югоизточна Европа, за да се гарантира стабилност и просперитет в региона. Санадер и Бучковски подчертаха, че правителствата им очакват ясен знак за перспективите за членство по време на срещата на върха на НАТО в Рига през ноевмри. (ХИНА, ХРТ, Телма ТВ, Макфакс - 22/05/06)
