Македонското правителство одобри създаването на нова комисия за борба с прането на пари 
					19/08/2005
					 
						СКОПИЕ, Македония -- В четвъртък (18 август) правителството реши да създаде консултативен орган за борба с прането на пари и финасирането на тероризма. В правителствено комюнике се подчертава, че създаването на новата структура отговаря на националната стратегия в тази област и цели да хармонизира националните действия с международните закони и страндарти.
						Също в четвъртък президентът Бранко Цървенковски категорично отхвърли възможността за двуезичие в комуникациите на македонската армия или полиция, което наскоро бе предложено от Демократичния съюз за интеграция. Цървенковски отбеляза, че използването на албански език в армията не се предвижда в Охридското мирно споразумение, като добави, че този "пропуск" не е случаен. (Уеб-сайт на македонското правителство, Макфакс - 19/08/05; Дневник - 18/08/05)
