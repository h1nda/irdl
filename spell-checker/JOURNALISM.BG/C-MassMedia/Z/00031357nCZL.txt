Белградската полиция ще охранява участниците в парада "Гей Прайд"
					20/08/2009
					 
						БЕЛГРАД, Сърбия -- Министърът на вътрешните работи Ивица Дачич обеща в сряда (19 август), че полицията ще охранява участниците в парада “Гей Прайд” в Белград, който трябва да се проведе на 20 септември. “В тази страна на никого няма да бъде позволено да заплашва или да притеснява другиго,” заяви Дачич, като добави, че полицията ще направи всичко възможно, за да гарантира обществения ред и безопасност. Организаторите на парада приветстваха поетия от Дачич ангажимент. Преди събитието в Белград се появиха графити срещу гейовете и няколко групи предупредиха, че ще се опитат да го прекъснат. При последния парад “Гей Прайд” през 2001 г. беше нанесен тежък побой над няколко души. (Б92, АП - 19/08/09)
