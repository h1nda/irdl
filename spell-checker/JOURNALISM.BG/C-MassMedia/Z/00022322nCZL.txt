Македония предлага среща с гръцкия външен министър във връзка със спора за името на страната 
					23/04/2007
					 
						СКОПИЕ, Македония -- Министърът на външните работи Антонио Милошоски каза в петък (20 април), че той с готовност ще се срещне с колегата си Дора Бакоянис в Скопие, като настоя, че двете страни трябва най-после да постигнат някакъв вид компромис по проточилия се спор за името на страната. Гърция отказва да признае конституционното име на Македония по исторически причини. „Македония и Гърция са две съседни страни и ние с удоволствие ще разговаряме за сътрудничеството във всяка област и особено в икономическата”, бе цитиран Милошоски. (Макфакс - 22/04/07; Макфакс, A1 ТВ - 20/04/07)
