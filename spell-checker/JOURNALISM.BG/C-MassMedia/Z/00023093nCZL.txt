ЕП заяви, че решението на МС не е причина за промяна на статута на Сребреница 
					02/07/2007
					 
						САРАЕВО, Босна и Херцеговина (БиХ) -- Европейският парламент (ЕП) не разглежда неотдавнашното решение на Международния съд за геноцида, извършен в Сребреница, като причина за промяна на статута на града и ще се противопостави на всеки опит за установяване на чисто мюсюлмански - в този случай - територии в рамките на БиХ. Това бе част от изявление, публикувано в неделя (30 юни) след деветото общо заседание на Съвместния комитет за европейска интеграция ЕП-БиХ. В изявлението делегацията на ЕП за Югоизточна Европа изрази загриженост и във връзка с влошаващия се политически климат в БиХ и замрелите реформи.
						Други новини -- Сръбската демократическа партия (СДП), основната опозиционна партия в Република Сръбска, преизбра Младен Бошич за свой лидер на партиен конгрес в събота. Босненският сръбски лидер Радован Караджич сформира СДП по време на конфликта от 1992-1995 г.
						Събота бе и последният работен ден за новозеландските войски, разположени в БиХ. Те ще напуснат страната през следващите няколко дни, слагайки край на присъствието на възпиращи/мироподдържащи сили, продължило 15 години. (Дневни Аваз - 02/07/07; AФП, Ню Зийланд Хералд, Нюзток - 01/07/07; РТРС, НТВ Хаят - 30/06/07)
