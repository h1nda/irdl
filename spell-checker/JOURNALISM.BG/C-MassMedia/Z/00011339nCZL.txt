Албания и Италия потвърждават сътрудничеството си в борбата с престъпността
01/07/2004
 
ТИРАНА, Албания -- Албания и Италия потвърдиха усилията, които двете страни полагат за засилване на сътрудничеството си в борбата срещу престъпността. В среща с италианския главен прокурор за борба с мафията Пиерлуиджи Виня и заместник-прокурора Франческо Мандои в сряда (30 юни) албанският премиер Фатос Нано заяви, че Италия е изиграла централна роля в подпомагането на Албания за засилване на борбата й с престъпността. На свой ред италианците дадоха висока оценка на съвместните усилия на страните, както и на индивидуалните усилия на Албания, включващи създаването на закони срещу организираната престъпност. (ATA - 30/06/04)
