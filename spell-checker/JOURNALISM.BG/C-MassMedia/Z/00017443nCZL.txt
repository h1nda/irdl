Хърватите се противопоставят на идеята за балканска зона за свободна търговия
					01/02/2006
					 
						ЗАГРЕБ, Хърватия -- Повечето хървати се противопоставят на идеята за зона за свободна търговия на Балканите, сочат резултатите от социологическо проучване, публикувани във вторник (31 януари). Близо 56 % от отговорилите не са съгласни с идеята, като вместо това смятат, че Централноевропейската асоциация за свободна търговия трябва да се разшири, за да включи и Балканите. Само 14,4 % са заявили, че подкрепят създаването на регионална търговска зона. Еврокомисарят по разширяването Оли Рен заяви миналата седмица, че подобна зона ще помогне на страните от Западните Балкани да се подготвят по-добре за членство в ЕС. 
						Също във вторник ЕС започна проверка на хърватските закони за митниците, за да се увери, че те са напълно хармонизирани с тези на блока. Първата фаза на разговорите между преговорните екипи се проведе в Брюксел. (Вечерни лист - 01/02/06; Ройтерс, ХИНА - 31/01/06)
