Полицията подозира, че в Гърция е възникнала нова терористична група
					30/07/2008
					 
						АТИНА, Гърция -- Властите подозират, че нова терористична група стои зад бомбената заплаха в центъра на Атина, съобщиха местните медии в сряда (30 юли). Полицията взриви бомба, открита пред правителствена сграда в квартал Неос Космос във вторник, след като неизвестно лице е отправило три предупреждения по телефона до полицията и новинарските медии. Според полицията нова терористична група се опитва да подобри своите методи, като извършва експериментални нападения. Опитът за бомбен атентат от вторник се свърва с подобен инцидент през юни, когато полицията взриви бомба, открита пред офисите на корпорация "Байер" в Атина.
						Други новини -- Земетресение със сила 5,0 по скалата на Рихтер разтърси Западна Гърция рано сутринта в сряда, но не причини жертви и разрушения. Неговият епицентър е бил под морското дъно югоизточно от остров Кефалония в Йонийско море. (In-news, АНА-МПА, Нафтемборики, СКАЙ, Катимерини, Та Неа, АП - 30/07/08)
