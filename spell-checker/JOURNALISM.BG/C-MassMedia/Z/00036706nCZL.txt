Австрийската полиция обискира къща, издирвайки Младич
					12/11/2010
					 
						ВИЕНА, Австрия -- Вътрешното министерство потвърди в четвъртък (11 ноември), че негови служители са организирали в събота във Виена акция за издирване на укриващия се от правосъдието Ратко Младич. Един от адресите бе претърсен след анонимно обаждане, каза говорителят на министерството Рудолф Голиа. Той добави, че Младич не е бил открит, но че полицията е установила "външна прилика" между лицето, живеещо в апартамента, и беглеца. Посолството на Босна и Херцеговина във Виена заяви за "Танюг", че австрийската полиция е обискирала дома на Авдо Сарачевич, на 62 г., в търсене на Младич. Сарачевич е заявил пред медиите в Сараево, че е наел адвокат и смята да заведе съдебен иск заради инцидента. (Дневни Аваз, Танюг, РТРС, Б92 - 11/11/10)
