Македония предоставя въздушни коридори и логистична подкрепа на коалицията
17/03/2003
 
СКОПИЕ, Македония -- Македония се е съгласила да предостави въздушни коридори, логистична подкрепа и военна инфраструктура на антииракската коалиция, съобщават агенциите. Неназован македонски дипломат допълва, че в момента се водят преговори за евентуално разполагане на македонски войници в Ирак, но най-вероятно Македония ще се присъедини към следвоенната мисия по поддържане на мира.
В други новини от петък (14 март), Държавната избирателна комисия взе решение за провеждането на предсрочни местни избори в пет общини: Кочани, Шуто Оризари, Демир Хисар, Василево и Оризари. Новите кметове ще бъдат избрани на 11 май. (Утрински весник, Дневник, A1 TВ - 17/03/03; MИА, A1 TВ - 15/03/03)
