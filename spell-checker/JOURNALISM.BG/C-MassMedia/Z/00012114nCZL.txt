Външният министър на БиХ е удовлетворен от разговорите БиХ- ЕС в Ню Йорк 
					27/09/2004
					 
						САРАЕВО, Босна и Херцеговина (БиХ) -- Външният министър Младен Иванич изрази задоволство от срещата на високо равнище БиХ-ЕС, проведена в края на седмицата в рамките на Общото събрание на ООН в Ню Йорк. Той посочи, че най-положителният резултат от разговориге е потвърждението от страна на ЕС на факта, че БиХ няма повече да бъде третирана като въпрос на външната, а като въпрос на вътрешната политика на ЕС и че двустранният диалог ще бъде поверен на комисаря по разширяването. 
						Други новини: Bосненски сърбин, който бе лишен от свобода от Трибунала на ООН за военни престъпления, се кандидатира за кмет на Самац. Симо Зарич фокусира кампанията си върху помирението и завръщането на бежанците. (Дневни аваз - 27/09/04; Фена, АФП - 25/09/04)
