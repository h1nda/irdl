Група на СЕ публикува доклади за три държави от ЮИЕ
					15/02/2005
					 
						СТРАСБУРГ, Франция -- Органът за борба срещу расизма на Съвета на Европа, Европейската комисия срещу расизма и нетолерантността (ЕКРН) публикува доклади за мониторинг върху отделни държави във вторник (15 февруари), включващи и Босна и Херцеговина (БиХ), Македония и Турция. Според комисията проблемите на пряката и непряка дискриминация присъстват трайно в образованието, при наемането на работа, жилищната политика и достъпа до здравни услуги в БиХ. Що се отнася до Македония, докладът изразява безпокойство относно положението на ромското малцинство. По повод Турция комисията констатира, че независимо от реформите, остават пропуски в конституцията, както и в наказателно-правните, гражданско-правните и административните закони. (Уеб сайт на Съвета на Европа - 15/02/05)
