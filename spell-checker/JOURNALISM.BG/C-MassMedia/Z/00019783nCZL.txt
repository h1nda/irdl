УНИЦЕФ предупреди, че трафикът на деца в Югоизточна Европа се засилва
					31/08/2006
					 
						ЛОНДОН, Обединено кралство -- Не се прави достатъчно за предотвратяване на трафика на деца в Югоизточна Европа, се казва в доклад на УНИЦЕФ, публикуван в сряда (30 август). Докладът особено остро критикува Румъния, Молдова, Албания и Косово, като предупреждава, че хиляди деца са били прехвърлени нелегално от тези райони в западноевропейски страни, за да се използват за проституция, робство или просия. Докладът изразява особено силно разочарование от Косово, където, независимо от присъствието на ООН и УНИЦЕФ, не се прави много по този въпрос.
						Също в сряда профсъюзни деятелки от 36 страни се събраха в Подгорица на международен форум по проблемите на работещите жени. Участваха също и представители на Европейската комисия, САЩ и Европейската конфедерация на профсъюзите. (Албейниън Нюз - 31/08/06; AKИ, MИНA - 30/08/06)
