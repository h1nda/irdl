Българският министър на европейската интеграция предупреждава за възможно отлагане на членството 
					
				
					23/08/2004
				
				 
					
							СОФИЯ, България – Присъединяването на България към ЕС, очаквано през 2007 г. може да се забави с една година, ако не бъде ускорен процесът на реформи в съдебната система, предупреди министърът на европейската интеграция Меглена Кунева в интервю по радиото в понеделник (23 август). В коментар относно спекулациите в медиите, че предстоящият проектодоклад на Европейската комисия по всяка вероятност ще съдържа критики към правоохранителните и съдебните институции в България, Кунева заяви, че никой в Брюксел не очаква чудеса, а по-скоро политическа воля и програма за изпълнение на необходимите реформи. Тя добави също така, че София ще има възможност за отговор след официалното публикуване на документа. (Медиапул, news.bg - 23/08/04)
