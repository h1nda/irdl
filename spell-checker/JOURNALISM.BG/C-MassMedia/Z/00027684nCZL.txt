Румънският върховен съдебен орган отхвърли номинацията за антикорупционен шеф
					09/09/2008
					 
						БУКУРЕЩ, Румъния -- Висшият съдебен съвет (ВСС) отхвърли номинацията на Моника Сербанеску за ръководител на Националната дирекция за борба с корупцията (НДБК), съобщиха медиите в понеделник (8 септември). През август министърът на правосъдието Каталин Предою номинира прокурора по наказателни дела Сербанеску за поста след замяната на тогавашния главен прокурор на НДБК Даниел Морар поради подозрения в корупция и други нарушения. Главният прокурор Лаура Кодруца Кьовеши заяви, че дейността на Сербанеску не я е убедила, че тя е подходящият човек, който трябва да оглави НДБК. Кьовеши обяви, че е продължила мандата на Морар с 90 дена, докато бъде посочен нов директор на НДБК. Предою определи решението на ВСС като "достойна за съжаление грешка". (Адевърул, Евениментул Зилеи, Медиафакс - 08/09/08)
