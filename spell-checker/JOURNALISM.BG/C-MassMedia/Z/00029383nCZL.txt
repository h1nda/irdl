Премиерът на Турция Ердоган провежда кампания в Диарбекир
					22/02/2009
					 
						АНКАРА, Турция -- Премиерът Реджеп Тайип Ердоган посети в събота (21 февруари) Диарбекир, градът с най-многобройно кюрдско население в страната, за да започне предизборната кампания на своята управляваща Партия на справедливостта и развитието (ПСР) за местните избори на 29 март. Обещавайки по-добри услуги, по-евтини жилища и повече инвестиции в инфраструктурата, той призова присъстващите 20 000 души да не подкрепят терористичната Кюрдска работническа партия и да помогнат на правителството да увеличи демокрацията в региона. Бяха осигурени засилени мерки за сигурност. Няколко души са били арестувани. (Заман, Хюриет, Ватан - 22/02/09; AФП, Ройтерс - 21/02/09)
