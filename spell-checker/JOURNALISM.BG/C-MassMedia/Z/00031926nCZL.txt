Хиляди се стекоха на погребението на футболен запалянко в Сараево
					09/10/2009
					 
						САРАЕВО, Босна и Херцеговина (БиХ) -- Хиляди души присъстваха на погребението в четвъртък (8 октомври) на футболен запалянко, който бе убит преди футболен мач в югозападния град Широки Бриег. Ведран Пулич, на 24 г., бе застрелян в неделя при сблъсъци, избухнали, когато поддръжниците на сараевския отбор пристигнаха за да гледат мача срещу местния футболен тим. Привържениците и на двата отбора обвиняват другите за започването на насилието. Полицията бързо залови заподозрения убиец, но той избяга от следствения арест също толкова бързо. Осем полицаи са арестувани по обвинения, че са му помогнали. (Дневни Аваз, Фена, Независне Новине, Бета, Политика - 08/10/09)
