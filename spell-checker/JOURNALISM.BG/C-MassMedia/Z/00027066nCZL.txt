ПРООН заяви, че след обявяването на независимостта на Косово няма завърнали се сърби
					14/07/2008
					 
						ПРИЩИНА, Косово -- ПРООН обвини в неделя (13 юли) правителството, че не е предприело необходимите стъпки да подпомогне завръщането на разселените сърби, откакто бившата сръбска провинция обяви независимост на 17 февруари. Според ПРООН само трима сърби са се завърнали в Косово през последните шест месеца. Хиляди сръбски семейства искат да се завърнат. „Трябва да деполитизираме процеса на завръщане и да намерим начин да осигурим необходимите 30 млн. евро за удовлетворяване на подадените молби. На този етап ПРООН може да покрие разходите за строеж само на 20 дома,” каза Ким Уетинг, ръководител на програмата за завръщане на ПРООН. Министерството на завръщащите се бежанци и общностите в Косово хвърли вината върху строгите критерии на ПРООН.
						Други новини -- НПО „Коху” заяви, че процесът на лицензиране и акредитиране на частните висши учебни заведения в Косово е разяден от корупция. "Коху" също така обвини пряко министъра на образованието Енвер Ходжай, че е нарушил закона за акредитиране на частните университети. Преди три дни Британският съвет за акредитиране публикува доклад, в който се казва, че според закона за висшето образование косовската агенция за акредитиране, а не министерството на образованието, отговарят за оценката и акредитирането на частните университети в Косово. (Коха Диторе, Зери, Лайм, Експрес - 14/07/08)
