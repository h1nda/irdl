Турция ще поеме операциите по предоставянето на помощи през летището в Бенгази 
					29/03/2011
					 
						АНКАРА, Турция - Министър-председателят Реджеп Тайип Ердоган съобщи в понеделник (28 март), че Турция поема отговорността за операциите по предоставяне на хуманитарна помощ през летището на либийския град Бенгази, който стана бастион на въстаниците против Кадафи. Турски източници съобщават, че мисията е поета по искане на въстаниците. В интервю за британския вестник „Гардиън” от понеделник Ердоган заяви, че Турция е готова да посредничи между либийския лидер Муамар Кадафи и въстаниците. (Заман - 29/03/11; Хюриет, Гардиън - 28/03/11)
