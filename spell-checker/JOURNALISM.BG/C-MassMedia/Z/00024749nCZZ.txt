Наука и технологии: Слабо повишение на ползването на интернет на Балканите 
					03/12/2007
					Черна гора и Хърватия водят в ползването на интернет в региона. Още от новините от седмицата: в Тирана започва панаир на телекомуникациите; “Интел” откри офис в Белград. 
					 
						
Средното ниво на интернет достъп в европейските държави е около 41,7 %. [Архив]
						Около 40 % от черногорците ползват интернет, бе обявено във вторник (27 ноември) на уебсайта на “Интернет Уърлд”. Сайтът твърди, че един на всеки трима души в Хърватия използва интернет, спрямо един на петима в Босна и Херцеговина. В Албания 15,3 % разполагат с достъп до интернет, а в Сърбия 13,9 % използват интернет. 
						 *** 
						Правителството на Македония обяви в неделя (25 ноември), че през следващите четири години ще предостави 500 стипендии на 125-те най-добри студенти по информационни технологии в страната. Стипендиите са част от проекта "Македония, държава на компютърни специалисти". 
						*** 
						Четиринадесетият Международен панаир „Клик експоклик“ бе открит в понеделник (26 ноември) в Тирана. По време на продължаващото една седмица изложение повече от 800 албански и чужди компании ще представят своите последни постижения в областта на телекомуникациите. 
						*** 
						Правителството на Федерация Босна и Херцеговина (ФБиХ) е отпуснало 35 000 евро, за да подкрепи 11 иновационни проекта през тази година, заяви във вторник (27 ноември) министерството на икономиката на ФБиХ. Правителството планира през 2008 г. да увеличи размера на помощта за иновации. 
						*** 
						Учени от Турция, САЩ и Япония разработиха нов метод за създаване на лъчение с честота 1 терахерц с помощта на високотемпературни свръхпроводници. Предложеният от учените метод за създаване на терахерцови вълни е базиран на ефекта на Джозефсън 
						*** 
						
Хърватия е една от деветте държави в света, производителки на ваксини срещу грип. Производството се извършва в Центъра по имунология в Загреб, който ще произведе 80 % от ваксините срещу грип в страната тази зима. 
						 *** 
						Водещият световен производител на чипове “Intel” откри във вторник (27 ноември) регонален офис в Белград. Новият офис ще ръководи дейността на фирмата в Словения, Х
ърватия, Босна и Херцеговина, Черна гора, Македония и Албания
.
						
 (Различни източници – 26/11/07-03/12/07)
