Представителят на ЕС Санино призова Черна гора да осъществи още реформи, свързани с ЕС
					18/05/2011
					
						ПОДГОРИЦА, Черна гора -- Стефано Санино, заместник генерален директор на Генерална дирекция "Разширяване" на ЕС, каза във вторник (17 май), че Черна гора е постигнала значителен напредък в изпълнението на критериите за членство в ЕС, но й предстои още много работа. Санино присъства на второто заседание на Парламентарната комисия за стабилизация и асоцииране ЕС-Черна гора в Подгорица. Той подчерта важността на върховенството на закона и спазването на гражданските свободи, както и ролята на парламента за евроинтеграционния процес на страната. Санино призова властите да продължат осъществяването на съдебните реформи и борбата срещу корупцията и организираната престъпност. (РТЧГ, Портал Аналитика - 17/05/11)
