ЕС одобри концепция за предварително проучване относно евентуално присъединяване на Сърбия-Черна Гора
22/07/2003
 
БРЮКСЕЛ, Белгия -- По време на заседание в понеделник (21 юли) външните министри на ЕС дадоха съгласие за стартиране на процеса на евентуално присъединяване на Сърбия-Черна Гора към ЕС. Първата стъпка ще бъде провеждането на предварително проучване върху готовността на страната да започне преговори за сключване на Споразумение за Стабилизиране и асоцииране. Според официални представители ключът към началото е икономическата хармонизация между Сърбия и Черна Гора. Парламентите на всяка от републиките са одобрили План за действие за хармонизация, а федералният парламент се очаква в скоро време да ги последва. (Б92 -22/07/03)
