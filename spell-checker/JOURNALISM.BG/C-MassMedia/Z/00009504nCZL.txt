Сърбия-Черна Гора призовава ЕС да продължи помощтта си за евроатлантическата интеграция на страната
14/01/2004
 
СТРАСБУРГ, Франция -- Президентът на Сърбия-Черна Гора Светозар Марович произнесе реч пред Европейския парламент във вторник (13 януари), призовавайки ЕС да продължи подкрепата си за усилията на страната му по пътя на евроатлантическата интеграция. Марович изрази надежда, че ЕС ще реши в скоро време дали да започне преговори за подписване на Споразумение за стабилизиране и асоцииране със Сърбия-Черна гора. Той изрази увереност, че демократичните сили ще надделеят в Сърбия, независимо от резултатите от изборите през декември.
Други новини: във вторник външният министър на Сърбия-Черна Гора Горан Свиланович заяви пред радио "Свободна Европа", че възродилият се спор между македонската и сръбската православни църкви няма да засегне двустранните отношения между републиките. Според него правителството няма да пожали средства, за да се предотврати евентуално скъсване на дипломатическите отношения. (Дневник - 14/01/04; Б92, Бета, Би Би Си - Танюг, МИА - 13/01/04)
