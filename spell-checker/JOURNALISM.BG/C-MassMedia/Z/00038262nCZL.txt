Началник на полицейски участък в Косово беше осъден на затвор 
					21/04/2011
					
						ПРИЩИНА, Косово -- Сейди Зечири, началник на полицейския участък в Обилич, беше осъден в сряда (20 април) на 28 месеца затвор. Той беше признат за виновен по две обвинения за сексуален тормоз, две обвинения в лошо отношение и отправяне на устни обиди и заплахи в хода на изпълнение на служебните си задължения, както и по едно обвинение в приемане на подкупи. Съдебен състав от двама съдии на ЮЛЕКС и един местен съдия постанови и допълнително наказание, с което на Зечири се забранява да заема постове в публичната администрация или да работи като държавен служител в продължение на три години. (Косова Сот, Експрес, Зъри - 21/04/11; РТК, Кохавижън - 20/04/11)
