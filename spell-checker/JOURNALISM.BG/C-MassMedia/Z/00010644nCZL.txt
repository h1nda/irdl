Високопоставен служител в министерство на отбраната задържан в Македония
30/04/2004
 
СКОПИЕ, Македония -- Полицията арестува в четвъртък (29 април) Люпчо Поповски, държавен секретар в министерството на отбраната, по обвинения във взимане на подкуп. Предполага се, че е поискал 15 000 евро в замяна на уреждане на бърза продажба на земя. Поповски е високопоставен служител в управляващата партия СДСМ.
Други новини: ЮНМИК обяви в четвъртък, че е екстрадирал в Македония двама бивши командири на разпуснатата "Национална освободителна армия". Авдил Якупи, познат като Чакала, и Джемаил Хисени, известен като Джейми Шей, са обвинени в тероризъм и грабеж. (Утрински весник -30/04/04; Макфакс - 29/04/04)
