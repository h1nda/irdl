Босненско-сръбски редактор е поставен под полицейска защита
02/06/2004
 
БАНЯ ЛУКА, Босна и Херцеговина (БиХ) -- Редакторът на босненско сръбския седмичник Патриот и неговото семейство бяха поставено под полицейска защита във вторник (1 юни), след като са получили смъртни заплахи. Слободан Васкович заяви, че мъж се е обадил в събота, за да го предупреди, че ще бъде взривен, ако не изнесе вестника си извън Република Сръбска. Миналата седмица бе застрелян редакторът на черногорски вестник.
Други новини: главният прокурор на Трибунала на ООН Карла дел Понте посети Богойно във вторник като част от петдневната обиколка на БиХ. Тя бе посрещната от неколкостотин протестиращи, които настояваха да бъдат изправени пред съда убийците на хора по време на конфликта 1992-1995 година. (АФП - 01/06/04)
