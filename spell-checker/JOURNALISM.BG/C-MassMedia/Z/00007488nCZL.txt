БиХ открива първата магистрална отсечка
01/07/2003
 
САРАЕВО, Босна и Херцеговина (БиХ) -- Премиерът Аднан Терзич откри първата магистрала в страната в понеделник (30 юни). Новият 11-километров път представлява част от паневропейски коридор 5С и свързва селищата Подлугови и Йосанице. Терзич каза, че успешното цялостно изграждане на магистралата ще помогне на страната му да се приближи до членството в ЕС.
Други новини: в понеделник Камарата на народите на БиХ прие закон за сливане на митническите власти в страната. Документът определя тримесечен преходен период за въвеждане на единна митническа политика на федерално и републиканско ниво. Също в понеделник Камарата на представителите на БиХ създаде комисия, която да изработи общ законопроект на базата на два варианта на Наказателен кодекс и Наказателно-процесуален кодекс. Двете камари са предложили различни версии. (Независне новине, Дневни Аваз, Вечерни Лист - 01/07/03; СРНА, ФТВ - 30/06/03)
