Хърватия ще смени личния състав на мироподдържащия си контингент в Афганистан
					22/08/2005
					 
						ЗАГРЕБ, Хърватия -- Тази седмица започва смяната на петия и шестия хърватски контингент, разположени в Афганистан като част от Международните сили за сигурност, каза националният координатор на Хърватия за НАТО, Пер Симунович. В петък (19 август) той съобщи, че Загреб ще изпрати в Афганистан ново подразделение от 50 военни полицаи за шест месеца. След това Хърватия ще увеличи числеността на своя личен състав в Афганистан до 150 души - решение, което наскоро бе одобрено от хърватския парламент. Също тази седмица четиримата хърватски членове на съвместния медицински екип, в който влизат и представители на Албания и Македония, ще се присъединят към колегите си в Кабул. (Весник, Нови лист - 20/08/05)
