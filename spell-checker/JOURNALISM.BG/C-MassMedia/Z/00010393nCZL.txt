ЕС включва сепаратисти в списъка с терористичните групи
06/04/2004
 
АНКАРА, Турция -- ЕС прибави КАДЕК и Конгра-ГЕЛ, имена, използвани от сепаратистката Кюрдска работническа партия (ПКК), към списъка си с терористични организации. Актуализираният списък на терористичните организации бе публикуван в официалния вестник на ЕС в събота (3 април); съобщения за включването на турските групи се появиха в местната преса в понеделник. Белгия бе последната страна от ЕС, която одобри тази мярка. Включването означава, че всички авоари на групата ще бъдат замразени в рамките на ЕС, а на отделните им членове ще бъде забранено да влизат на територията на държавите-членки. (Анадолска агенция, НТВ, ТРТ2 - 05/04/04)
