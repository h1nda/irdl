Хърватският съд спря екстрадирането на Бобетко
29/11/2002
 
ЗАГРЕБ, Хърватска -- Бившият командващ щаба на армията Янко Бобетко няма да бъде екстрадиран в Хага поради здравословни причини, се казва в официален бюлетин на Загребският съд от четвъртък (28 ноември). Група от седем медицински експерти е стигнала до заключението, че 83-годишният генерал в оставка не е в състояние да издържи процеса, съобщи съдът. Бобетко беше хоспитализиран по-рано този месец и страда от проблеми със сърцето и диабет. Трибуналът на ООН за военни престъпления го обвини за участието му в операцията Медак Покет по време на войната през 1991 - 1995 г. Хърватското правителство ще представи доклада на експертите на Трибунала, който се очаква да изпрати свой екип за проверка на състоянието на Бобетко. (АФП, ХИНА, ХРТ, Инфопрес - 28/11/02)
