Словения отложи ратифицирането на членството на Хърватия в НАТО
					30/01/2009
					 
						ЛЮБЛЯНА, Словения -- Изненадващо парламентът реши в четвъртък (29 януари) да не ратифицира членството на съседна Хърватия в НАТО. Отлагането бе поискано от Словенската демократическа партия (СДП) на бившия премиер Янез Янша, която внезапно заяви, че няма да подкрепи ратифицирането. Макар че управляващата коалиция в Словения подкрепя ратификацията, е нужно мнозинство от две трети, което означава, че гласовете на СДП са необходими. Поради парламентарните правила ново гласуване може да се проведе не по-рано от две седмици. Премиерът Борут Пахор бе видимо разочарован от последните събития и заяви, че не вижда по какъв начин се обслужват интересите на Словения с оставането на Хърватия и Албания извън НАТО. (ХИНA, Наслов, 24сата, Явно, СТА - 29/01/09)
