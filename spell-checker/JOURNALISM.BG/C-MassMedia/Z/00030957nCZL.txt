Силни наводнения взеха жертви в Северозападна Турция
					16/07/2009
					 
						АНКАРА, Турция -- Най-малко четирима души са загинали, а други трима са изчезнали при наводнения по черноморското крайбрежие на Турция, причинени от проливни дъждове. Според съобщенията в медиите от сряда (15 юли) двама души са загинали в провинция Артвин, след като домът им е бил разрушен от придошлата вода. Други двама - мъж и съпругата му - са загинали в провинция Орду, когато домът им е бил погребан под свлачище. В провинцията са ранени общо 11 души. Десетки жилищни и административни сгради в провинция Бартън са повредени. (АФП, НТВ, Анадолска информационна агенция, Ройтерс - 15/07/09)
