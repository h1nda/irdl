Двама души бяха ранени при експлозия в Истанбул
					07/12/2008
					 
						AНКАРА, Турция -- Двама души бяха леко ранени при бомбена експлозия в Истанбул късно в събота (6 декември). Устройството е експлодирало в кофа за боклук близо до банка в район "Фатих". Все още никой не е поел отговорност за взрива. 
						Други новини - Турски военни самолети са бомбардирали в петък позиции, за които се смята че са на Кюрдската работническа партия (ПКК) в планините Кандил в Северен Ирак, съобщи Генералният щаб на армията. Въздушният удар е бил успешен, съобщават военните, без да уточнят дали има жертви от страна на ПКК. (АФП, Хабер 27, Хюриет - 05/12/08, Анадолска информационна агенция, НТВ - 06/12/08)
