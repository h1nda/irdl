Върховният съд на Румъния спря делото срещу Пъкурару
					21/05/2009
					 
						БУКУРЕЩ, Румъния -- Върховният съд реши в сряда (20 май) да спре делото срещу бившия министър на труда Паул Пъкурару по обвинения в корупция, съобщиха медиите. Съдът реши да изпрати делото в Конституционния съд, който ще прецени законността на съдопроизводството срещу Пакурару. През септември 2008 г. той беше освободен от поста с президентски указ за предполагаемото му участие в корупционна схема. Съд го привлече под отговорност няколко месеца по-късно. Прокуратурата твърди, че компанията на сина му е получила договор с държавна компания в замяна на запазване на поста на чиновник в инспектората по труда в Горж от Пъкурару. (Медиафакс, Зиаре, Реалитатя ТВ - 20/05/09)
