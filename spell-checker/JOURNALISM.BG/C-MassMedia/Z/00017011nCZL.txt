ОССЕ приветства статута на Македония като кандидат-член на ЕС и призова за продължаване на реформите
					20/12/2005
					 
						СКОПИЕ, Македония -- Настоящият председател на ОССЕ и словенски външен министър Димитрий Рупел приветства в понеделник (19 декември) решението на Брюксел да предостави на Македония статут на кандидат-член на ЕС. Той подчерта, че това отразява значителния напредък, постигнат от страната през последните четири години, но отбеляза, че реформите в политическия и икономическия сектор трябва да продължат. 
						Други новини -- Новосъздадената Първа механизирана пехотна бригада на Македонската армия бе представена на официална церемония в Щип в понеделник. Президентът Бранко Цървенковски каза, че това е една от първите бойни единици, изцяло трансформирани според натовските стандарти. (Уеб-сайт на ОССЕ, Макфакс - 19/12/05)
