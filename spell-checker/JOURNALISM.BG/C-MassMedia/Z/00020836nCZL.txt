БиХ отбелязва за първи път Деня на Обединените въоръжени сили
					03/12/2006
					 
						САРАЕВО, Босна и Херцеговина (БиХ) -- На церемония, проведена в петък (1 декември) бе отбелязан за първи път Денят на Обединените въоръжени сили на БиХ. В речта си сръбският член на Председателството на БиХ, председателят Никола Радманович похвали участниците в процеса на реферми в отбраната, подчертавайки, че най-ясната индикация за успеха е неотдавнашната покана от страна на НАТО БиХ да се присъедини към програмата "Партньорство за мир". 
						Други новини - Дърк Ланг, ръководител на отдела за БиХ в Дирекцията за Западните Балкани на Европейската комисия призова държавните ръководители да продължат преговорите за реформи в полицията. Липсата на напредък по този проблем е главната пречка за подписването на Споразумението за стабилизация и асоцииране (ССА), отбеляза той. Ако бъде подписано през зимата, ССА може да влезе в сила до лятото. (Независне новине, ПБС БиХ, НТВ Хаят, РТРС, Сърна - 02/12/06; ПБС БиХ - 01/12/06)
