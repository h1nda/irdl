Самолет с турски работници катастрофира в Ирак, загинали са над 30 души
					10/01/2007
					 
						БАГДАД, Ирак -- Най-малко 30 души са загинали, след като молдавски самолет "Антонов-26" с 30 турски строителни работници и петчленен екипаж на борда се разби, докато се е опитвал да се приземи на багдадското летище "Белед" във вторник (9 януари). Самолетът е излетял от турския град Адана. 
						Според съобщения във вторник властите в Истанбул са задържали четирима членове на екстремистката лява организация "Революционен народен фронт за освобождение". При акция срещу частен дом полицията е конфискувала документи и експлозиви. 
						Други новини -- Турският президент Ахмет Недждет Сезер се срещна с италианския президент Джорджо Наполитано в Рим. Наполитано каза, че един положителен завършек на преговорите на Турция за членство в ЕС ще бъде в интерес и на двете страни. (Хюриет, АФП - 10/01/07; СиЕнЕн Търк, НТВ, ЮПИ- 09/01/07)
