Букурещ е домакин на семинар по контрола върху разузнавателните служби
30/03/2004
 
БУКУРЕЩ, Румъния -- Международен семинар по контрола върху разузнавателните служби в условия на демокрация започна в Букурещ в понеделник (29 март). Форумът съвпада с 14-та годишнина от създаването на Румънската разузнавателна служба (РРС). В обръщение към участниците директорът на РРС Раду Тимофте призна, че лица, подозирани във връзки с Ал-Кайда, са използвали Румъния като транзитна зона към Западна Европа. Той подчерта обаче, че РРС наблюдава ситуацията и се бори срещу терористичните групи. (Nine o'Clock - 30/03/04)
