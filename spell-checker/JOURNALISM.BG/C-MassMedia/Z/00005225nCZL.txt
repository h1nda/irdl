Сърбия и Черна гора се споразумяха за новия съюз
29/11/2002
 
БЕЛГРАД, Югославия -- Върховният представител на ЕС по въпросите на сигурността Хавиер Солана съобщи в четвъртък (28 ноември), че лидерите на Сърбия и Черна гора са постигнали съгласие за конституционната харта на техния нов съюз. След срещата си с югославския президент Воислав Кощуница, сръбския министър-председател Зоран Джинджич и номинирания за министър-председател на Черна Гора Мило Джуканович, той заяви, че е постигнат "пълен консенсус". Конституционната харта, която беше последният спорен въпрос за формирането на новата федерация, предстои да бъде подписана във вторник. Кощуница описа събитието като "компромис, от който всеки печели нещо, но никой не печели всичко". Той изрази надежда, че приемането на новата харта ще доведе до евентуално влизане в Съвета на Европа и до започване на преговори за присъединяване с ЕС. (Ройтерс, АП, АФП, Танюг, ФоНет, Б92, БиБиСи - 28/11/02)
