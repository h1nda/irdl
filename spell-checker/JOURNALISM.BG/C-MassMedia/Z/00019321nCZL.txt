Санадер е доволен от пътуването си до Лондон 
					20/07/2006
					 
						ЗАГРЕБ, Хърватия -- Хърватският премиер Иво Санадер каза в сряда (19 юли), че е доволен от неотдавнашното си пътуване до Лондон. Санадер каза, че е успял да запознае водещи британски бизнесмени и отговорни правителствени представители с инвестиционния потенциал на Хърватия и да обсъди проекти в областта на корабостроенето, металургичната промишленост и туризма. Хърватия ще се стреми да поддържа 5 % годишен икономически растеж до 2010 г., каза Санадер, като отбеляза, че страната е изпълнила всички критерии, необходими за въвеждане на еврото. 
						Също в сряда финландското председателство на ЕС даде на Хърватия зелена улица за започване на преговорите по още две глави от европейското законодателство -- "Социална политика и заетост" и "Правосъдие и вътрешен ред". Местните власти трябва да приемат планове за действие по двете глави. (Вечерни Лист - 20/07/06; Хина - 19/07/06)
