Турският външен министър Давутоглу: вдигнете търговското ембарго срещу кипърските турци
					23/05/2010
					 
						AНКАРА, Турция -- Турският външен министър Ахмет Давутоглу заяви в петък (21 май), че Турция ще отвори пристанищата си за кипърски кораби, ако в замяна на това бъде вдигнато търговското ембарго срещу кипърските турци. "Светът ще отвори три пристанища за кипърски турци и в замяна на това ние ще отворим всички турски пристанища за кипърските гърци. Обещавам", заяви Давутоглу след среща в Истанбул на политическия комитет на Евро-средиземноморската парламентарна асамблея. Турция настоява, че ще отвори пристанищата и летищата си за кораби и самолети на кипърските гъци само ако бъде прекратена икономическата изолация на общността на кипърските турци. (Aнадолска информационна агенция, AП - 21/05/10)
