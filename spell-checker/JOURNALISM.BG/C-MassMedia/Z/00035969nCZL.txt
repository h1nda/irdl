Словакия ратифицира ССА със Сърбия 
					09/09/2010
					 
						БРАТИСЛАВА, Словакия -- Словакия стана петата страна, членка на ЕС, която ратифицира Споразумението за стабилизация и асоцииране (ССА) със Сърбия, след като парламентът го прие с голямо мнозинство в сряда (8 септември). Сега законът ще бъде предаден на президента за одобрение. Външният министър Микулаш Дзуринда беше обещал да помогне за ускоряването на интеграционния процес в ЕС. Сърбия подписа споразумението, предшестващо членството в ЕС, преди две години, но ратификацията му беше отложена до юни, когато беше публикуван положителен доклад за сътрудничеството на Сърбия с Трибунала за военни престъпления в Хага. Другите четири страни от ЕС, които са ратифицирали ССА, са Италия, Испания, Малта и България. Очаква се Австрия, Дания, Финландия и Полша да го ратифицират през есента. (ФоНет, Б92, Меджународни Радио Сърбия, Бета - 08/09/10)
