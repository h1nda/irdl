Македонският кабинет приема национална програма за членство в НАТО
					28/09/2004
					 
						СКОПИЕ, Македония -- Кабинетът одобри в понеделник (27 септември) национална програма за членство в НАТО за периода 2004-2005 г. След това външният министър Илинка Митрева каза, че приемането на този документ представлява основна фаза в процеса на интеграция в НАТО и препотвърди готовността на правителството да изпълни съответните задължения. Министърът на отбраната Владо Бучковски заяви, че освен върху военните реформи, македонското правителство следва да се концентрира върху изпълнението на определените политически критерии. 
						Също в понеделник Държавната избирателна комисия в Македония съобщи, че приключва подготовката за референдума на 7 ноември относно новите закони за децентрализация. Кампанията следва да започне на 8 октомври. (Вест, Утрински вестник - 28/09/04; А1 ТВ - 27/09/04)
