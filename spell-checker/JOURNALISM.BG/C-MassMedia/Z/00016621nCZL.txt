Докладчиците на ЕП за България и Румъния представиха нови доклади 
					15/11/2005
					 
						СОФИЯ, България -- В последния си доклад специалният докладчик на Европейския парламент (ЕП) за България, Джефри ван Орден, препоръчва правителството да предприеме бързи и конкретни действия срещу организираната престъпност и корупцията. Документът бе внесен в понеделник (14 ноември) в комисията по международни отношения на ЕП, която ще направи оценка на готовността на България за членство в ЕС. 
						В друг документ докладчикът на ЕП за Румъния Пиер Московиси посочва борбата с корупцията, защитата на интелектуалната собственост, укрепването на държавната администрация и опазването на околната среда като основните области, в които трябва да се предприемат действия. (Медиапул, Найн о'клок - 14/11/05)
