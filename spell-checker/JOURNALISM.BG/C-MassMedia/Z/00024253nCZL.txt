Ново проучване установи, че свободата на словото се е влошила в Албания
					17/10/2007
					 
						ПАРИЖ, Франция -- От всички бивши югославски републики Словения е класирана най-високо в Световния индекс за свобода на пресата, според класацията за 2007 г. на "Репортери без граници", публикувана във вторник (16 октомври). От всички балкански страни Албания има най-нисък индекс за свобода на пресата, като е класирана 87-а. Класацията, която оценява свободата на изразяване в 169 държави в света, нарежда Словения на 22-о място, Гърция на 30-о, Босна и Херцеговина на 34-о и Македония на 36-о. Хърватия е на 41-о, Румъния на 42-о, България на 51-о, Черна гора на 59-о и Сърбия на 67-о място. Косово е включено като отделна единица и е на 60-о място. (A1, Макфакс - 16/10/07)
