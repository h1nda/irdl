Референдумът за строежа на рафинерия в Смедерево се провали
					09/08/2010
					 
						БЕЛГРАД, Сърбия -- Референдумът за строежа на петролна рафинерия в Смедерево се провали поради ниска избирателна активност. По предварителни данни само 11,64 % от регистрираните избиратели са се явили в секциите в неделя (8 август). Референдумът бе проведен по инициатива на опозиционните партии в града - Демократичната партия на Сърбия, Сръбската радикална партия, Сръбската прогресивна партия и Коалицията за по-добро Смедерево. Те успяха да съберат достатъчно подписи за провеждането на референдума, позовавайки се на опасения за околната среда. Рафинерията в промишлената зона на Смедерево би осигурила работа на 700 души. Инвестицията на американо-холандския консорциум "Комико Ойл" е на стойност 250 млн. щатски долара. (РТС, Б92, Бета, Танюг - 09/08/10)
