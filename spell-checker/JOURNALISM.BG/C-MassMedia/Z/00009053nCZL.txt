Съветът на Европа приветства решението на Турция за премахване на смъртното наказание
13/11/2003
 
СТРАСБУРГ, Франция -- Нуман Хазар, постоянният представител на Турция в Съвета на Европа (СЕ), представи в сряда (12 ноември) официалното одобрение на страната си на 6-ия протокол на Европейската конвенция за човешките права, който предвижда премахване на смъртното наказание в мирно време. Председателят на парламентарната асамблея на СЕ Петер Шидер нарече това стъпка с огромно политическо значение.
Други новини: Делегатската комисия на СЕ разпореди Турция да заплати 768 000 евро като обезщетение на кипърската гръцка гражданка Титина Лозиду в срок до 19 ноември или да понесе санкции. Европейският съд за човешките права отсъди по-рано тази година, че Турция е нарушила правото на собственост на г-жа Лозиду и е ограничила свободата й на придвижване. (Анадолска агенция, НТВ, СЕ - 12/11/03)
