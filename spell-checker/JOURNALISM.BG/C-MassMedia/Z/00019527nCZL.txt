Задържан хърватски репортер обяви гладна стачка
					08/08/2006
					 
						ЗАГРЕБ, Хърватия -- Репортерът Домагой Маргетич, който е в ареста от петък (4 август) по искане на Трибунала на ООН за военни престъпления, е обявил гладна стачка, съобщиха неговите адвокати в понеделник. Маргетич е бил задържан, след като отказал да приеме съдебна заповед от Хагския трибунал, която му е била връчена чрез хърватската съдебна система. Заповедта дойде, след като Маргетич публикува на личния си уеб сайт имената на свидетели под защита. (Вечерни Лист - 08/07/06; ХРT - 06/08/06)
