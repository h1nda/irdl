Хърватските профсъюзи събраха достатъчно подписи за референдум 
					25/06/2010
					 
						ЗАГРЕБ, Хърватия -- Профсъюзите са успели да съберат много повече от 450 000 подписа, изисквани за свикване на референдум по предложените изменения на кодекса на труда. Озрен Матияшевич, председател на асоциацията на профсъюзите, заяви на пресконференция в четвъртък (24 юни), че са събрани над 720 000 подписа и че се очакват още. Той нарече момента "исторически" за Хърватия. Предложеният кодекс на труда поставя краен срок от шест месеца за изготвяне на нов колективен договор след изтичане на съществуващия. След това се предвижда правата на работниците да са предмет на отделни договори с индивидуалните работодатели. Профсъюзите започнаха да събират подписите на 9 юни. Премиерът Ядранка Косор заяви в четвъртък, че правителството ще уважи мнението на подписалите петицията, въпреки че референдумът -- на стойност около 23 млн. евро -- би бил сериозно разходно перо в бюджета. (ХРT, Вечерни Лист, Нова ТВ, Пословни Дневник - 24/06/10)
