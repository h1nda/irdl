Премиерът на Албания Нано се среща с американски официални представители
02/04/2004
 
ВАШИНГТОН, Съединени щати -- Албанският премиер Фатос Нано се срещна с няколко официални представители по време на посещението си във Вашингтон в четвъртък (1 април). Той разисква сътрудничеството по програми на Американската агенция за международно развитие (USAID) с администратора Андрю С. Нациос, който даде висока оценка на "значителния напредък", постигнат от Албания в подобряването на икономическите показатели. Нано се срещна и с главния прокурор Джон Ашкрофт, с когото обсъди мерките за предотвратяване на финансирането на световния тероризъм, и с директора на ЦРУ Джордж Тенет, който обеща помощта на ЦРУ за тайните служби на Албания. (ATA - 01/04/04)
