Албания е готова да приеме освободени затворници от Гуантанамо
					21/11/2008
					 
						НЮ ЙОРК, Съединени щати -- Специалният докладчик на ООН за изтезанията Манфред Новак обяви в четвъртък (20 ноември), че Албания, заедно с Швейцария и редица други европейски страни, са се съгласили да приемат затворници от центъра за задържане в залива Гуантанамо, ако те не могат да се завърнат в родните си страни, след като лагерът бъде затворен. Новоизбраният президент на САЩ Барак Обама обеща по време на предизборната си кампания да закрие съоръжението, където са задържани заподозрени терористи. Освен това той обеща, че затворниците или ще отидат на съд, или ще бъдат освободени. Новак каза, че около 100 души от Гуантанамо може да бъдат преследвани и измъчвани, ако се завърнат в страните си. (AП - 20/11/08)
