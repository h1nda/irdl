Инциденти продължават да помрачават кампанията в Албания
					18/04/2011
					
						ТИРАНА, Албания -- Инциденти продължават да помрачават кампанията за предстоящите местни избори на 8 май. Рано в неделя сутринта (17 април) в източния град Поградец взрив разтърси апартамента на представител на опозиционната Социалистическа партия, причинявайки имуществени щети. Партийният функционер Васфи Сюза казва, че политическите му опоненти са заложили взривното устройство. 
						Междувременно в покрайнините на Тирана привърженик на Социалистическата партия бе замерян с камъни и настанен в болница след сблъсък с привърженици на главния опонент на социалистите, Демократическата партия. Инцидентът е станал, докато в района се е подготвяло посрещане на сегашния социалистически лидер и кмет на Тирана, Еди Рама. Инцидентите, свързани с кампанията, продължават въпреки призивите на лидерите на институции и на международните представители в Тирана. (Balkan Web, Телеграфи, Топ Чанъл, Ора Нюз - 17/04/11)
