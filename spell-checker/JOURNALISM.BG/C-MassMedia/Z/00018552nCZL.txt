ЕК обмисля спиране на част от помощите на EC за България и Румъния
					12/05/2006
					 
						БРЮКСЕЛ, Белгия -- Докладът на ЕС за напредъка за България и Румъния ще съдържа предупреждение и за двете страни, че рискуват да загубят големи суми от европейските помощи, предаде "Ройтерс" в четвъртък (11 май). Информационната агенция, която се е сдобила с копие от проектодоклада, съобщава, че до този момент България и Румъния не са успели да създадат агенции за изплащане на субсидиите от ЕС за земеделието и че София още не е готова да изплаща регионалните помощи от ЕС. Европейската комисия (ЕК) твърди, че плащанията и за двете страни ще бъдат преустановени, докато тези проблеми не се решат. Румъния е намалила "силно проблемните области" от 14 на четири, а България от 16 на шест след последния доклад на ЕК от октомври 2005 г. Официалната версия на новия доклад ще бъде публикувана в четвъртък, след като бъде одобрена от членовете на ЕК. (Найн О'Клок, Дневник - 12/05/06; Ройтерс, Фокус, Медиафакс - 11/05/06)
