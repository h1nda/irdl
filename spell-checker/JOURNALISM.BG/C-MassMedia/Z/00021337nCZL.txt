Шварц-Шилинг: "Мандатът на СВП в БиХ може да бъде продължен поради отлагането на решението за статута на Косово"
					22/01/2007
					 
						САРАЕВО, Босна и Херцеговина (БиХ) -- Върховният представител на международната общност в страната, Кристиан Шварц-Шилинг, намекна за евентуално удължаване на мандата на Службата на върховния представител (СВП) поради забавянето на процеса на уреждане на статута на Косово. В интервю, публикувано в понеделнишкия брой (от 22 януари) на "Дневни аваз", Шварц-Шилинг заявява, че плановете за закриване на СВП и преобразуването й в Служба на специалния представител на ЕС в средата на 2007 г. са се основавали на по-ранен график, според който предложението на ООН за статута на Косово е трябвало да бъде оповестено през ноември 2006 г. Сега предложението се очаква в началото на февруари. (Дневни Аваз - 22/01/07)
