Срещата на върха на ЕС и САЩ излезе с послание за евро-атлантическите перспективи на Западните Балкани
					11/06/2008
					 
						БЪРДО, Словения -- Лидерите на ЕС и САЩ обсъдиха ситуацията на Западните Балкани по време на среща във вторник (10 юни) в Бърдо при Краню, Словения. В заключителната декларация ЕС и Съединените щати изразяват пълна подкрепа и насърчават процеса на евро-атлантическата интеграция в региона. Те подчертаха също така готовността си да подкрепят стабилността, сигурността и регионалната интеграция на Косово, което обяви независимостта си през февруари. Декларацията приветства ангажиментите на македонските политически партии да останат единни и да работят активно за евро-атлантическите си цели. Тя призовава лидерите на БиХ "да останат отворени за процеса на трайни реформи” и приветства предстоящото подписване на Споразумението й за стабилизация и асоцииране с ЕС. В кулоарите на срещата американският президент Джордж Буш изрази подкрепа за кандидатурата на Турция за членство в ЕС. (Независне Новине, Заман - 11/06/08; Танюг, МИА, Макфакс, Ройтерс - 10/06/08)
