Бившият хърватски премиер Санадер постави условия по опростената процедура за екстрадиране 
					25/01/2011
					 
						ВИЕНА, Австрия -- Бившият хърватски министър-председател Иво Санадер, който се намира в ареста в Залцбург, заяви, че няма да се съгласи с опростена процедура по екстрадиране, преди да получи обвинителния си акт, съобщиха местните медии в понеделник (24 януари), позовавайки се на негово интервю за австрийския всекидневник „Залцбургер Нахрихтен”. Санадер отрича също така, че е планирал да замине за Съединените щати преди ареста му миналия месец. Той настоява, че делото срещу него по подозрения в злоупотреба със служебно положение е политически мотивирано. (Танюг, Кроейшън Таймс - 24/01/11)
