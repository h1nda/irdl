Сръбски синдикален лидер предупреди за критична ситуация
					14/06/2010
					 
						БЕЛГРАД, Сърбия -- Председателят на Съюза на независимите синдикати на Сърбия, Любослав Орбович, предупреди в неделя (13 юни), че положението с работната сила е станало критично. Той каза, че най-малко 1 милион граждани живеят под границата на бедността. Според него около 160 000 работници не получават редовно заплатите си, а 110 000 души получават само минимална заплата. Той добави, че от началото на кризата всеки ден са били съкращавани близо 500 работни места. Орбович изрази също безпокойство от положението на юг, където не се откриват големи предприятия и възможностите за намиране на работа са малко. Големи стачки обаче не се планират, защото работниците се страхуват да не загубят работата си. (Б92, Танюг - 13/06/10)
