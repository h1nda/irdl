ЮЛЕКС арестува Блаца в Косово
					01/12/2009
					 
						ПРИЩИНА, Косово -- Полицията на ЮЛЕКС арестува Назим Блаца късно вечерта в понеделник (30 ноември), след като той публично призна, че е извършил убийство и е участвал в 17 опита за убийство. Блаца, на 37 г., заяви в неделя, че няколко висши държавни, партийни и полицейски служители са замесени в криминални дела, по които той е давал свидетелски показания. Блаца, който твърди, че е бивш агент на Косовската служба за информация (КСИ), разузнавателна агенция, подозирана във връзки с управляващата Демократическа партия (ДПК), беше разпитан от Специалната прокуратура и по-късно арестуван от полицията на ЮЛЕКС. Той е заподозрян в убийство и участие в организирана престъпност.
						Тримата души, посочени от Блаца - депутатът от ДПК Джавит Халити, членът на председателството на ДПК Азем Сюла и Фахредин Гаши, определен от Блаца като агент на КСИ - отричат обвиненията. Гаши определи Блаца като неуравновесен човек. "Никой не е над закона", заяви министър-председателят Хашим Тачи и обеща, че ще бъде извършено щателно разследване. (Експрес, Зери, Коха Диторе, Косова Сот, Лайм, Инфо Прес - 01/12/09)
