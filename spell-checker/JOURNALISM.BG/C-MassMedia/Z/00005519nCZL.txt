Дел Понте отново настоява за незабавен арест на Младич
30/12/2002
 
ВИЕНА, Австрия -- В неделя (29 декември) главният обвинител на Трибунала на ООН за военни престъпления Карла дел Понте отново поиска властите в Белград незабавно да арестуват бившия командир на босненско-сръбската армия Ратко Младич. Дел Понте отдавна твърди, че има доказателства, че обвиненият във военни престъпления Младич се намира в Сърбия. Тя обвини властите в Белград, че не правят нищо за предаването му на съда. Дел Понте също заяви, че знае местонахождението на бившия лидер на босненските сърби Радован Караджич.
В открито писмо в неделя, сръбският правосъден министър Владан Батич призова дел Понте да подаде оставка, обвинявайки я в предубеденост към сърбите. Той заяви, че тя подвежда под отговорност само сърби, въпреки "многото доказателства", че етническите албанци също са извършвали зверства по време на войната в Косово. Говорителката на дел Понте, Флоранс Хартман, отхвърли обвинението, като заяви, че етническата принадлежност не е причина за издаване на обвинителни актове. (AП, Б92, Tанюг, ФоНет, Блиц, БиБиСи - 29/12/02)
