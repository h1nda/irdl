Хърватският премиер Рачан се подложи на кардиологичен преглед
05/11/2003
 
ЗАГРЕБ, Хърватия -- Премиерът Ивица Рачан е бил изписан във вторник (4 ноември) от Кардиологичната клиника "Магдалена" в Крапинске Топлице, северозападно от Загреб, след щателен медицински преглед поради сърдечни проблеми, заявиха представители на управляващата Социалдемократична партия (СДП). Правителството потвърди новината, заявявайки, че Рачан изпитвал изтощение през последните няколко дни. По-късно във вторник Рачан се появи по време на представяне на предизборната платформа на СДП и каза, че се чувства добре. (ХИНА, Би Би Си, Медиаскан - 04/11/03)
