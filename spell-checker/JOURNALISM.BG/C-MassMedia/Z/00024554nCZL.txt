Белгиецът Брамерц бе избран за наследник на Дел Понте в Хага
					14/11/2007
					 
						НЮ ЙОРК, Съединени щати -- Генералният секретар на ООН Бан Ки Мун назначи белгиеца Серж Брамерц за наследник на Карла дел Понте като главен прокурор на Трибунала на ООН за военни престъпления в Хага, се казва в писмо до Съвета за сигурност на ООН, публикувано във вторник (13 ноември). Брамерц понастоящем ръководи разследването на ООН на убийството на бившия ливански министър-председател Рафик Харири. Дел Понте бе заявила, че ще се оттегли в края на тази година. Ако бъде одобрен от Съвета за сигурност, Брамерц ще поеме поста на 1 януари.
						Във вторник Дел Понте се срещна със сръбския прокурор за военни престъпления Владимир Вукчевич, който е на тридневна визита в Хага. Той взема показания от някои от обвиняемите, задържани в затвора в Скевенинген, необходими за процесите, които се водят понастоящем в Сърбия. (Дневни Аваз, Блиц - 14/11/07; Фена, Танюг, Ройтерс, ДПА - 13/11/07)
