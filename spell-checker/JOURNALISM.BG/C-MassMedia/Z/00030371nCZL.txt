Цървенковски бе преизбран за лидер на СДСМ в Македония
					25/05/2009
					 
						СКОПИЕ, Македония -- Бившият президент Бранко Цървенковски бе единодушно избран за лидер на Социалдемократичния съюз на Македония (СДСМ) в неделя (24 май). В речта си пред конгреса на партията той подчерта, че СДСМ е в криза отдавна и се нуждае от широки реформи, за да стане истинска опозиция на управляващата ВМРО-ДПМНЕ и да спечели общите избори през 2012 г. Цървенковски обвини управляващата партия в неуспех в привличането на достатъчно чуждестранни инвестиции, покровителстване на политическите назначения и упражняване на натиск върху съдебната система.
						Цървенковски ръководи СДСМ до 2004 г., когато беше избран за президент на Македония. Той реши да не се кандидатира за втори мандат и да не участва в изборите през март, като вместо това избра да се концентрира върху ръководството на партията. (МРТ, A1, Макфакс, МИА, АФП - 24/05/09)
