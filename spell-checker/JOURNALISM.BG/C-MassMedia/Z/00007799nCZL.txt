Процесът срещу Милошевич ще бъде възобновен на 25 август
30/07/2003
 
ХАГА, Холандия -- Говорителят на Трибунала на ООН за военните престъпления съобщи във вторник (29 юли), че процесът срещу Слободан Милошевич ще бъде възобновен на 25 август след лятната ваканция на съда. Гледането на делото бе преустановено тази седмица поради заболяване на Милошевич. Това бе деветото прекъсване от започването на процеса през февруари 2002 г.
В други новини от вторник, генералният секретар на ООН Кофи Анан поиска разрешение от Съвета за сигурност да освободи Карла дел Понте от задълженията й на главен прокурор на Трибунала за военните престъпления в Руанда. Тя ще отговаря само за делата, свързани с конфликтите през 1992-1999 г. на Балканите. (Ройтерс, АФП - 29/07/03)
