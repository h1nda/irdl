Вукчевич твърди, че е постигнат напредък в разследването за търговията с органи
					28/12/2009
					 
						БЕЛГРАД, Сърбия -- Прокуратурата за военни престъпления е постигнала напредък в разследването на търговията с човешки органи, заяви в неделя (27 декември) прокурорът Владимир Вукчевич в интервю за белградския всекидневник "Блиц". Той заяви, че прокурорите са идентифицирали лицата, които са присъствали в къща в Северна Албания, където се е състояло изваждането на органите. Сърбия разследва твърдения, че косовски албанци са отвлекли стотици сръбски военнопленници от Косово в Албания, където органите им са били извадени, за да бъдат продадени в чужбина към края на конфликта през 1999 г. Твърденията се появиха първо в книга, издадена миналата година от бившия главен прокурор за военни престъпления на ООН Карла дел Понте. 
						Вукчевич твърди, че някои потенциални свидетели не желаят да свидетелстват, тъй като се страхуват от отмъщение. Той добави, че преди няколко дни нова информация е предадена на специалния докладчик на Съвета на Европа Дик Марти, който разследва случая. (Блиц, Бета, Б92, РТС, AФП - 26/12/09)
