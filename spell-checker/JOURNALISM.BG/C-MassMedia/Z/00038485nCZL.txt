Сблъсъци между полицията и протестиращите в Атина по време на общата стачка
					11/05/2011
					
						АТИНА, Гърция -- Полицията използва сълзотворен газ, за да разпръсне демонстрантите в центъра на Атина в сряда (11 май) по време на митинг, на който присъстваха около 20 000 души, които протестираха срещу наложените от правителството строги икономически мерки. Властите съобщават за пет арестувани и един полицай леко ранен по време на сблъсъците. Митингът бе проведен като част от 24-часовата обща стачка, организирана от двата водещи профсъюзи - ГСЕЕ и АДЕДИ. Акцията блокира обществения транспорт, пристанищата, училищата, административните сгради и частния бизнес. Полетите са преустановени следобяда, докато болниците приемата само спешни случаи. Стачката съвпадна с началото на важна инспекция от екип експерти на ЕС и МВФ в Атина. Те ще останат около седмица в страната, за да преценят дали гръцкият дълг е устойчив и дали страната е постигнала достатъчно напредък, за да получи петия транш от 12 милиарда евро от спасителния заем от 110 милиарда евро. (Грийк Рипортър, AНА-MПА, Зугла, Елефтеротипиа, Сигма Лайв - 11/05/11)
