Кипърските турци са решени да изберат президент, привърженик на обединението
					17/04/2005
					 
						НИКОЗИЯ, Кипър -- Кипърските турци се отправиха към избирателните секции в неделя (17 април), за да изберат приемника на президента Рауф Денкташ. Проучванията на общественото мнение сочат голяма преднина на сегашния премиер Мехмет Али Талят пред националистичните кандидати, в това число Дервис Ероглу от опозиционната Партия на националното единство. Талят се предвижда да спечели над 60% от вота. В петък той призова ЕС да накара кипърските гърци да възобновят преговорите за повторно обединение на острова. Той изрази надежда пред репортери, че преговорите ще приключат до 3 октомври, когато Турция трябва да започне процеса на присъединяване към ЕС. Кипърският проблем остава спорна точка между Брюксел и Анкара. (AФП, Ройтерс, Би Би Си Нюз - 17/04/05; TurkishPress.com - 16/04/05; AФП - 15/04/05)
