Министърът на отбраната на БиХ Радованович: "Вероятно тази година ще бъдат закрити министерствата на отбраната на автономните области"
					04/07/2005
					 
						БАНЯ ЛУКА, Босна и Херцеговина (БиХ) -- Министърът на отбраната на БиХ Никола Радованович каза, че вероятно в края на тази година ще бъдат закрити министерствата на отбраната на автономните области. В интервю, публикувано в неделя (3 юли) в излизащия в Баня Лука ежедневник "Независне новине", Радованович каза, че ако парламентите на автономните области подкрепят препоръките на Комисията за реформа в отбраната на БиХ, най-логичният срок за закриване на министерствата на двете републики ще бъде краят на декември, когато приключва и текущата счетоводна година.
						В същото време в неделя заместник-председателят на камарата на представителите Никола Спирич призова прокуратурата да разследва случаи, при които чуждестранни ислямски бойци са получили гражданство в БиХ по време на войната. На пресконференция Спирич, който е и висш представител на основната опозиционна партия на Република Сръбска, Съюз на независимите социалдемократи, каза, че този въпрос е от съществено значение и за националната, и за международната сигурност. (Независне новине - 04/07/05; Независне новине, РТРС, НТВ хаят - 03/07/05)
