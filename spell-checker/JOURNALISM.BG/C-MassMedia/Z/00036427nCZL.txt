Бившият хърватски вицепремиер Поланчеч се призна за виновен в дело за корупция
					20/10/2010
					 
						ЗАГРЕБ, Хърватия -- Бившият вицепремиер Дамир Поланчеч бе осъден във вторник (19 октомври) по второ обвинение в корупция, след като се призна за виновен в злоупотреба с власт в бизнес сделка в родния му град Делековец. Той получи едногодишна условна присъда с четири години пробация. В петък той бе осъден на 15 месеца затвор, което подлежи на обжалване, за изразходване на бюджетни средства за ненужно експертно проучване. Поланчеч е най-високопоставеният служител, осъден за корупция в Хърватия. (ХРТ, Вечерни Лист, Радио Нет, Ройтерс - 19/10/10)
