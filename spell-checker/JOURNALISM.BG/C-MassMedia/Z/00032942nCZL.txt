Гърция ще изпрати финансовия си план на ЕК по-рано
					05/01/2010
					 
						БРЮКСЕЛ, Белгия -- Гърция скоро ще внесе своя план за възстановяване на финансовата си стабилност в Европейската комисия (ЕК) за одобрение. Амелия Торес, говорителка на еврокомисаря по икономическите и валутните въпроси Хоакин Алмуния каза в понеделник (4 януари), че поради тежкото положение на страната от нея ще бъде поискано да изпрати своя план по-рано от другите страни, членки на блока. Техните планове се очаква да бъдат представени в края на този месец. „Ройтерс” цитира неназовани източници от гръцкото финансово министерство, които твърдят, че планът ще бъде разискван по време на съвместно посещение на експерти на ЕК и Европейската централна банка, които се очаква да пристигнат в Атина в сряда. (Ройтерс, Блумбърг, БТА - 04/01/10)
