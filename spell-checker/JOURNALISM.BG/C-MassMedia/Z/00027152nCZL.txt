Франция постави ново препятствие по пътя на Турция към присъединяване към ЕС
					22/07/2008
					 
						ПАРИЖ, Франция -- Късно в понеделник (21 юли) на обща сесия на парламента бе одобрена конституционна поправка, предложена от президента Никола Саркози, смятана от мнозина като ход, който ще попречи на присъединяването на Турция към ЕС. Мярката предвижда провеждане на референдум във Франция за всеки договор, одобряващ присъединяването на нова страна към ЕС. Тази мярка обаче може да бъде избегната, ако три-пети от депутатите в сената и в долната камара гласуват за парламентарно ратифициране, вместо за ратификация чрез референдум. Саркози се противопоставя на членството на Турция в ЕС, като настоява, че тази страна не се намира в Европа. Вместо пълно членство, той е за "привилегировано партньорство" за Турция. (Хюриет, Таймс - 22/07/08, AФП, AП, ДПА - 21/07/08)
