Шумахер ще участва във футболен мач- бенефис в БиХ
28/04/2003
 
НОВА ГОРИЦА, Словения -- Световният шампион от Формула 1 Михаел Шумахер потвърди в неделя (27 април), че има намерение да участва в мача на звездите следващия месец. Приходите от мача ще отидат в полза на фондация от БиХ, която подпомага деца, засегнати от противопехотни мини.Германският пилот ще се появи в Нова Горица на 14 май заедно с колегите си от Фурмула 1 Ярно Трули, Джанфранко Фисичела и Фернандо Алонсо.
Други новини: Ново изследване на общественото мнение в Сараево констатира, че около една трета от хората, живеещи в БиХ, са готови да се заселят постоянно в чужбина, ако им се предостави възможност за по-добър живот. Около 44 % от анкетираните са заявили, че са готови да работят в чужбина за известно време, докато останалите 25 % са посочили, че не желаят да напускат страната. ( АФП- 27/04/03; АФП- 24/04/03)
