Силни виелици в Югоизточна Румъния
					08/02/2010
					 
						БУКУРЕЩ, Румъния -- Жестоки зимни виелици блокираха десетки пътища и оставиха около 20 градове и села без електричество в южната и югоизточната част на страната, съобщи в неделя (7 февруари) вътрешното министерство. В Букурещ беше обявена степен на готовност с оранжев код, която ще остане в сила до понеделник вечерта. Училищата са затворени и много пътища са непроходими. Части от автомагистралата, свързваща Букурещ и Констанца, са затворени, като е засегнат и железопътният транспорт. (Медиафакс, Евениментул Зилеи, Ромъния Либера - 08/02/10; Реалитатя, АФП - 07/02/10)
