Върховният представител в Босна и Херцеговина говори пред Съвета на НАТО
					12/11/2009
					 
						БРЮКСЕЛ, Белгия -- Върховният представител в Босна и Херцеговина (БиХ) Валентин Инцко заяви пред Северноатлантическия съвет на НАТО, че БиХ трябва да постигне напредък в изпълнението на Индивидуалния план за действие за партньорство и в Процеса на планиране и преглед. "Обвързването на БиХ с НАТО ще бъде изключително ценно за отношенията на БиХ в региона и ще даде тласък на процеса на интеграция в ЕС", отбеляза Инцко в сряда (11 ноември). БиХ представи официално искане да се присъедини към Плана за действие за членство в началото на октомври. Инцко също така изрази надежда, че в бюджета на БиХ за 2010 г. ще бъдат включени необходимите средства за модернизиране на армията. В Брюксел Инцко се срещна с генералния секретар на НАТО Андерс Фог Расмусен. (РТРС, Фена, СВП - 11/11/09)
