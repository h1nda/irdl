Албанското управляващо мнозинство одобрява статута на кралското семейство
07/05/2003
 
ТИРАНА, Албания -- Ръководството на управляващата Социалистическа партия одобри законопроект във вторник (6 май) относно статута на членовете на кралското семейство. Проектозаконът сега ще бъде внесен за обсъждане в парламента. Той дава право на кралското семейство да притежава дипломатически паспорти и същия имунитет като народните представители. Освен това членовете на кралското семейство ще имат право на охрана от Републиканската гвардия и ще бъдат включени в държавния протокол. Ръководството обаче не одобри специалните привилегии по отношение реституцията на кралската собственост. (Шекули - 07/05/03)
