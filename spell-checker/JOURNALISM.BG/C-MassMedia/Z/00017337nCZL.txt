Македонската комисия за избирателните списъци проведе заседание 
					23/01/2006
					 
						СКОПИЕ, Македония -- Многопартийната комисия, сформирана за проверка на избирателните списъци, проведе първото си заседание в понеделник (23 януари). Кабинетът реши да сформира комисията преди парламентарните избори, които ще се проведат по-късно през годината. От опозицията казват, че от списъците трябва да бъдат заличени близо 100000 "фантома".
						Други новини -- В понеделник започна нов проект, целящ подобряване на общинските услуги чрез конкуренция. Първите три агенции, осигуряващи най-добро обслужване на избирателите, ще получат от ЕК безвъзмездна помощ и други стимули на стойност съответно 250000 евро, 150000 евро и 100000 евро. (Макфакс, МИА, Уеб сайт на македонското правителство - 23/01/06; A1 TВ - 22/01/06)
