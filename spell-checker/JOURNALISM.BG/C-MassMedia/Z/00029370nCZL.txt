На заподозрян в транспортиране на ирански оръжия кораб бе разрешено да напусне Кипър
					20/02/2009
					 
						НИКОЗИЯ, Кипър -- Властите дадоха разрешение на кораб, който задържаха в края на януари по подозрения в транспортиране на ирански оръжия за Газа, да напусне острова, след като той бе разтоварен, предадоха медиите в четвъртък (19 февруари). Висш служител от отдел „Търговски флот” заяви, че корабът е свободен да отпътува и че от собствениците му зависи да решат какво да правят. Миналата седмица правителството заяви, че корабът е нарушил забрана на ООН за износ на ирански оръжия. Министърът на отбраната Костас Папакостас каза, че властите са открили на борда около 90 контейнера, съдържащи "материал, който би могъл да се използва за направата на боеприпаси”. Флотът съхранява товара в база. Той задържа кораба „Мончегорск”, пътуващ под кипърски флаг, след сведения, че съдът е пренасял ирански оръжия за екстремистите от „Хамас” в ивицата Газа, с което е нарушил Резолюция 1747 на Съвета за сигурност на ООН, забраняваща пренасянето или продажбата на каквито и да било оръжия или свързани с тях материал от Иран. (AП, Хюриет, Си Ен Ей - 19/02/09)
