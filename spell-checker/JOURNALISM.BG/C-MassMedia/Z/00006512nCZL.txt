ООН и умерените сърби осъдиха идеята за партизанско движение в Косово
07/04/2003
 
ПРИЩИНА, Косово, Сърбия-Черна гора -- В неделя (6 април) главният говорител на ООН в Косово Симон Хазелок разкритикува изявлението на сръбски политик-хардлайнер за евентуално създаване на милиция, като я нарече "неприемлива". В интервю за новинарската агенция БЕТА Милан Иванович изрази неодобрението си за плановете на ООН да прехвърлят повече правомощия на местните власти в Косово. "Страхувам се, че косовските сърби ще трябва да създадат своя собствена армия, за да защитят себе си и свободата си", заяви той, настоявайки, че планът на ООН ще дестабилизира провинцията. Друг сръбски лидер от Косово, Оливер Иванович, нарече изявлението "абсурдно и опасно". Той каза, че сърбите трябва да останат в институциите на провинцията. (АП - 06/04/03)
