Още арести по делото за преврат в Турция
					01/03/2010
					 
						АНКАРА, Турция -- В неделя (28 февруари) срещу още двама военни офицери бяха повдигнати обвинения като част от серията арести, свързани с предполагаем заговор - датиращ от 2003 г. - за сваляне на правителството. С последните арести броят на задържаните достигна 35. Те бяха извършени часове след като хиляди демонстранти се събраха в Истанбул в подкрепа на акцията и по повод на тринадесетата годишнина от т.нар. "преврат от 28 февруари", когато армията свали ръководеното от ислямисти правителство. Демонстрантите скандираха "Никога вече". (АФП, Анадолска информационна агенция, АП, Хюриет - 28/02/10)
