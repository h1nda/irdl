ЕС призова албанските политици да покажат зрялост
					19/07/2005
					 
						БРЮКСЕЛ, Белгия -- По време на срещата си в Брюксел в понеделник (18 юли) външните министри на ЕС призоваха албанските политици да покажат зрялост и да спазят всички законови процедури, свързани с изборния процес. Съветът на външните министри привества като цяло мирното провеждане на парламентарните избори в Албания на 3 юли, но посочи и недостатъците, съдържащи се в доклада на международните наблюдатели. 
						Също в понеделник Сали Бериша, лидер на Демократическата партия, която спечели изборите, поиска от президента Алфред Мойсиу да свика първата сесия на новия парламент. По закон сесията трябва да се проведе в срок от 20 дни след изборите. (Албейниън нюз - 19/07/05; Уеб-сайт на ЕС - 18/07/05)
