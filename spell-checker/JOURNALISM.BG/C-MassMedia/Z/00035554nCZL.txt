Албанският премиер Бериша иска институциите да ускорят работата си по въпросника на ЕК 
					05/08/2010
					 
						ТИРАНА, Албания -- Министър-председателят Сали Бериша призова местните институции да завършат отговорите по въпросника, изпратен от експертите на Европейската комисия (ЕК) във връзка с либерализирането на визите. Докладът трябва да бъде готов до края на месеца, каза Бериша на правителствено заседание в сряда (4 август). През май ЕК предложи безвизов режим за Албания с ЕС, ако се съсредоточи върху три области - репатрирането на имигрантите, конфискацията на имущество на членове на организираната престъпност и укрепване на капацитета на държавата в борбата с този вид престъпления. ЕК ще публикува доклад през септември, преди окончателното предложение да бъде изпратено до Европейския парламент. (Гласът на Америка, Шкип, Газета Шкиптаре, Топ Ченъл, Клан - 05/08/10)
