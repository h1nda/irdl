Кипърската полиция заяви, че заподозрян шпионин вероятно е избягал
					04/07/2010
					 
						НИКОЗИЯ, Кипър -- Полицията съобщи в петък (2 юли), че заподозрян руски шпионин, издирван от Съединените щати, вероятно е напуснал острова. Робърт Кристофър Мецос, заподозреният ковчежник на шпионска мрежа, бе задържан миналата седмица на летището в Ларнака, докато се е готвел да замине за Будапеща. Той бе освободен под гаранция от 20 000 долара, в очакване на екстрадиране, но не се яви в полицейското управление в сряда, както му бе наредено, и бе обявен за изчезнал. "Много вероятно е той да е избягал с корабче от някое от многобройните пристанища в Кипър", съобщи източник, пожелал да остане анонимен. "Една от вероятностите е той де е преминал в окупираната от турци част на острова", добави той. В събота президентът Деметрис Христофиас заяви, че кипърските власти не носят вина за изчезването. (AП - 03/07/10; Синхуа - 02/07/10)
