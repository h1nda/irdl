Тачи въведе лимит на държавните разходи в Косово
					23/01/2008
					 
						ПРИЩИНА, Косово, Сърбия -- Правителството реши във вторник (22 януари) да съкрати правителствените разходи и да въведе по-добър контрол над обществените средства. Министър-председателят Хашим Тачи призова министрите да следят отблизо разходите в своите сектори и да му представят месечни отчети. Тачи подчерта, че неговото правителство ще има за цел да се превърне в добър пример за подражание за бъдещите поколения. Той постави на министрите също така срок до края на месеца за приключване на работата по всички мерки, свързани с осъществяването на плана за контролирана независимост на бившия специален пратеник на ООН Марти Ахтисаари.
						Междувременно във вторник ръководителят на ЮНМИК Йоахим Рюкер посети община Скендерай в Северно Косово и каза, че процесът на определяне на статута на провинцията се намира в своя последен етап. Той призова косовските албанци да запазят спокойствие през следващите седмици. (Kosovalive, РТК, Телеграфи, КИК - 22/01/08)
