ЮЛЕКС заяви, че визитата на Кощуница в Косово не е била обявена 
					25/05/2010
					 
						ПРИЩИНА, Косово -- В понеделник (24 май) представители на ЮЛЕКС заявиха, че не са били информирани предварително за предизборната обиколка в неделя в Северно Косово на сръбския политик Воислав Кощуница. Говорителката на ЮЛЕКС Кристина Херодес каза това в отговор на критиките от страна на вътрешния министър Байрам Реджепи, който обвини мисията за липсата на реакция от нейна страна. Говорителката на Службата на специалния представител на ЕС Юлия Рютер каза, че сръбските представители не са спазили процедурата и не са внесли искане за влизане в Косово. Кощуница, лидер на Демократичната партия на Сърбия, посети Северна Митровица и Звечан като част от предизборната си кампания преди сръбските избори, които ще се проведат в края на месеца. (Коха Диторе, Зери, Косова Сот - 25/05/10; РТК - 24/05/10)
