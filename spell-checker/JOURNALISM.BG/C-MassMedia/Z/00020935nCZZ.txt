Наука и технологии: Нова технология предупреждава за наводнения 
					11/12/2006
					Румънските власти ще могат да реагират по-бързо на наводнения благодарение на нова система за прогнозиране. Още от седмицата: в Босна и Херцеговина бе направена първата трансплантация на черен дроб от жив донор.
					 
						
През последните две години наводненията са причинили в Румъния щети за 1,7 млрд. евро. [Гети Имиджис]
						Нова система за хидрологично пргнозиране бе пусната в действие в Румъния с помощта на Националната метереологична служба на САЩ. "Системата за разрушителни води" (ДЕСУАТ) дава предупреждения за наводнения достатъчно рано, за да могат инспекциите за аварийни действия да вземат предпазни мерки. "ДЕСУАТ ще ни помогне да подобрим възможностите си да реагираме и да спасяваме човешки животи, както и да намалим щетите почти с 30 %," каза министърът на околната среда Сулфина Барбу. 
						*** 
						Първата трансплантация на черен дроб от жив донор в Босна и Херцеговина (БиХ) бе извършена в Клиничния център на Университета в Тузла миналата седмица. Десетчасовата операция бе направена на 9-годишно момиче с хроничен хепатит.
						*** 
						Център за молекулярна медицина и национална лаборатория по генетика бе открит в София на 7 декември. Центърът, чийто строеж струва 1 млн. евро, ще се занимава с изследвания на човешкия геном. ЕС предостави средства за строителството му. 
						*** 
						Оборудване от Система за автоматично разпознаване (САР) се инсталира в четири албански пристанища -- Дуръс, Вльора, Шенгин и Саранда. Правителството на САЩ дарява устройствата, чрез които албанските пристанища ще могат да отговорят на изискванията на Международния кодекс за сигурността на корабите и пристанищните съоръжения (МК ISPS) и да облекчи разпознаването на корабите нощем или в условия на лоша видимост. 
						*** 
						
Хърватският телеком "Випнет" съобщи, че планира да усъвършенства универсаланата си система за мобилна връзка (UMTS) чрез технологията HSDPA до края на годината. Технологията позволява комбиниране на EDGE, UMTS и HSDPA за по-бърз пренос на данни и се смята за важна стъпка към осигуряването на широколентов Интернет в Хърватия. 
						*** 
						Мрежата за академични изследвания на Република Сръбска (РС) САРНЕТ бе официално свързана с Европейската академична и изследователска мрежа ГЕАНТ на 7 декември. Това стана в рамките на финансираната от ЕС инициатива СЕЕРЕН 2, чиято цел е да осигурява достъп до новаторски технологии и услуги за изследователи, преподаватели и учени на Балканите. 
						
(Различни източници 04/12/06-11/12/06)
