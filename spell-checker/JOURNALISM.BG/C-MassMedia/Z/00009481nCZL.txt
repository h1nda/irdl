СФОР вероятно разширява обхвата на акцията по издирване на Караджич в Пале
13/01/2004
 
ПАЛЕ, Босна и Херцеговина (БиХ) -- Информационната агенция СРНА съобщава във вторник (13 януари), че силите на СФОР са разширили своите действия за издирване на военновременния политически лидер Радован Караджич. Първоначално планираната тридневна операция, съсредоточена в босненско-сръбския град Пале, навлезе в четвъртия си ден във вторник, когато сили на СФОР, съвместно с МВР на Република Сръбска, обискира къщи близо до Брезник, източно от Пале, и конфискува документи. През цялото време цел на акцията са били Караджич и мрежата му от помагачи. Обвиняемият за военни престъпления се укрива вече осма година. СФОР даде висока оценка на босненско-сръбската полиция за нейния принос, наричайки действията "първата действително съвместна операция за залавяне на заподозрени във военни престъпления." (СРНА, Източници на СВП, РТРС - 13/01/04; Ройтърс, АФП, БХ Радио 1, ХИНА, Би Би Си - 12/01/04)
