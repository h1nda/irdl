ЕС се подготвя да замести полицейските части на ООН в БиХ
30/12/2002
 
БРЮКСЕЛ, Белгия -- Върховният представител на ЕС по сигурността Хавиер Солана подчерта в изявлението си от петък (27 декември) ангажимента на съюза за по-голямо участие в опазването на мира и стабилността на Балканите. Той заяви, че безпрецедентното разполагане на ръководени от ЕС сили за обучение и наблюдение на полицията в БиХ е "категоричен знак за общата воля на европейците да действат обединени". Мисията ще се състои от 512 офицери, от които 422 са от страни-членки на ЕС. 50 цивилни наблюдатели и 300 местни жители ще подпомагат мисията. Германия ще има най-голямо участие, но ще бъдат представени и страни, които не са членки на ЕС - Русия, Канада и Турция. Официалното предаване на функциите от ООН на ЕС ще стане в Сараево на 16 януари. (AФП - 29/12/02; AП - 27/12/02)
