Македонски министерства получават нареждане да предоставят информация по случая "Красничи"
					26/08/2005
					 
						СКОПИЕ, Македония -- Правителството реши в четвъртък (25 август), че министерствата на вътрешните работи и на правосъдието трябва да подготвят и представят следващата седмица информация по т. нар. случай "Красничи". Решението бе взето ден, след като президентът Бранко Цървенковски реагира остро на появилите се съобщения, че местен съд е оттеглил заповедта за арестуване на Агим Красничи, екстремистки лидер, чиято тежковъоръжена групировка в продължение на месеци не позволява на полицията да патрулира в с. Кондово. Цървенковски възложи на правителството да изясни случая възможно най-скоро. 
						Други новини -- Дания отново подчерта подкрепата си за кандидатурата на Македония за евроатлантическа интеграция. Външният министър Илинка Митрева получи уверения в подкрепата на страната по време на срещи в Копенхаген в сряда. (Макфакс, A1 TВ, Уеб-сайт на македонското правителство - 25/08/05)
