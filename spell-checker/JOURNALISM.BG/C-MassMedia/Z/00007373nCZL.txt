Терзич и Анан обсъдиха ролята на ООН в БиХ
20/06/2003
 
НЮ ЙОРК, САЩ -- Премиерът на Босна и Херцеговина (БиХ) Аднан Терзич се срещна в четвъртък (19 юни) с генералния секретар на ООН Кофи Анан, за да обсъдят ролята на мисията на ООН в БиХ и бъдещите планове за страната. Анан потвърди, че ООН ще продължи да подкрепя административните реформи и проекти по линия на ПРООН.
По време на едноседмичното си посещение в САЩ Терзич също така се срещна с членове на американския конгрес. Освен това, неговата делегация разговаря с представители на МВФ и Световната банка и отправи искане за финансова и техническа помощ. (Дневни Аваз, Ослободение - 20/06/03)
