Македония е домакин на среща на Координациония комитет на ПСМОЮИЕ
					26/09/2007
					 
						СКОПИЕ, Македония -- Във вторник (25 септември) министърът на отбраната Лазар Еленовски откри 17-ата среща на Координационния комиет на Процеса на срещи на министрите на отбраната на страните от Югоизточна Европа (ПСМОЮИЕ). Скопие пое двугодишното ротационно председателство на организацията миналия месец. Еленовски откри заседанието във вторник, като заяви, че Македония е решена да даде своя принос в разпространението на ценностите на НАТО. Двудневната среща ще събере заедно представители на страните, членки на ПСМОЮИЕ - Албания, България, Хърватия, Македония, Гърция, Италия, Румъния, Словения, Турция, Украйна и Съединените щати. Босна и Херцеговина, Грузия, Молдова, Черна гора и Сърбия имат статут на наблюдателки.
						Други новини от вторник -- Специалният представител на генералния секретар на ООН за защита на човешките права Хина Джилани посети Скопие, като отбеляза напредъка в областта на човешките права през изминалите две години. В същото време обаче тя посочи и слабости, включително разминаването между приетото законодателство и неговото фактическо прилагане. 
						Междувременно сбиване помрачи заседанието на парламента във вторник. Най-малко четирима души бяха ранени в разпрата, която стана по време на почивката. Заседанието имаше за цел да разсее напрежението, натрупало се в отношенията между етническите албански партии. (A1, МИА, Макфакс - 25/09/07)
