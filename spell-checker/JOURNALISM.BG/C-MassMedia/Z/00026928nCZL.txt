Румънската атомна електроцентрала обяви тревога след изтичане на киселина
					30/06/2008
					 
						БУКУРЕЩ, Румъния -- Властите обявиха в неделя (29 юни) тревога в румънската АЕЦ „Черна вода” след теч на солна киселина в района на паркинга. Работници неутрализираха киселината и спряха теча. Представител на завода определи случилото се като дребен инцидент, който не е представлявал заплаха за сигурността на централата.
						Други новини -- Двама души починаха в събота, а друг е настанен в болница, след като тримата прекарали повече от седем часа затрупани в стара златна мина в западния окръг Хунедоара. Според полицията тримата влезли в затворената мина, за да крадат старо желязо. (Медиафакс, Ромпрес, Макфакс - 29/06/08)
