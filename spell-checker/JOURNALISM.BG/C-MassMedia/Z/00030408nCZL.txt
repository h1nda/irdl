Словения и Хърватия информираха еврокомисаря Рен
					28/05/2009
					 
						БРЮКСЕЛ Белгия -- В сряда (27 май) външните министри на Хърватия и Словения информираха еврокомисаря по разширяването Оли Рен за своите отговори на последното му предложение за решаване на отдавнашния граничен спор помежду им. Рен приветства готовността на двете страни да подпомагат процеса, каза неговата говорителка Кристина Над. Словенският външен министър Самуел Збогар каза след срещата, че преговорите по въпроса за границата биха могли да продължат през първата половина на юни. Според него Рен е склонен да приеме малки промени в своето предложение. Хърватският колега на Збогар, Гордан Яндрокович, обаче отново подчерта, че предложението на Рен е окончателно и Загреб не би приел каквито и да било промени, предложени от Словения. Планът на Рен предвижда създаването на специална петчленна международна арбитражна експертна комисия. Спорът за морската граница забави кандидатурата на Хърватия за членство в ЕС. (ХРТ, ХИНА, СТА, АФП - 27/05/09)
