Франция потвърждава подкрепата си за членството на Румъния в ЕС 
					22/09/2004
					 
						 БУКУРЕЩ, Румъния -- Министърът на публичните финанси Михай Танасеску се завърна от Париж във вторник (21 септември), заявявайки, че Франция е потвърдила подкрепата си за очакваното приемане на Румъния в ЕС през 2007 г. Според него Франция е подкрепила и приключването на преговорите с Румъния до края на тази година. Междувременно делегация на Европейската комисия, посетила Букурещ, опроверга съобщения в медиите, че страната няма да получи статут на функционираща пазарна икономика в доклада за напредъка на Румъния, който ще се публикува на 6 октомври. (Медиафакс, Ромпрес - 21/09/04)
