Хърватия изпрати протестна нота до Сърбия заради нападение срещу двама дипломати 
					27/01/2006
					 
						ЗАГРЕБ, Хърватия -- Премиерът Иво Санадер изпрати в четвъртък (26 януари) протестна нота до Сърбия след нападение срещу двама служители от посолството в Белград в сряда вечерта. Заместник-посланикът Бранимир Лончар и Борис Херцег, първи секретар на политическия отдел на посолството, са били в кола в жилищен квартал, когато един от прозорците е бил счупен, ранявайки Херцег. В изявление до хърватския външен министър Колинда Грабар-Китарович колегата й от Сърбия и Черна гора Вук Драшкович осъди нападението и каза, че полицията издирва извършителите. (Весник - 27/01/06; ХТР, Б92 - 26/01/06)
