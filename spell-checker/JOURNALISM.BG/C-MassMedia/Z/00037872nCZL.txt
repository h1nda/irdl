Община Северна Митровица ще бъде създадена тази година
					21/03/2011
					 
						ПРИЩИНА, Косово -- Правителството възнамерява да създаде община Северна Митровица до края на 2011 г. Създаването на тази община с преобладаващо сръбско население, което отказва да сътрудничи на институциите в Прищина, е залегнало като цел в правителствения план за тази година. Той бе приет преди три дни и предвижда общината да бъде създадена не по-късно от октомври и подкрепена от кампания за обществено осведомяване. Вицепремиерът и министър на администрацията на местната управа Слободан Петрович заяви в събота (19 март), че наред с международната общност правителството се опитва да създаде по-добри условия за живот за хората на север и в Косово като цяло. Междувременно сръбските власти разглеждат това като провокация. (РТК, Коха, Зъри, Коха Диторе - 20/03/11)
