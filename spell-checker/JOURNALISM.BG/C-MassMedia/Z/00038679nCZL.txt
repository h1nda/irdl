ЕС ще въведе отново визов режим, ако броят на търсещите убежище нарасне с 50 %
					27/05/2011
					
						БРЮКСЕЛ, Белгия -- ЕС отново ще въведе визов режим за страните от Западните Балкани, ако броят на отхвърлените молби за убежище се увеличи с 50 % през следващите шест месеца, заяви Европейската комисия (ЕК) в съобщение за медиите от четвъртък (26 май). Изявлението бе направено след среща във вторник на представители на ЕК. Ако визите отново бъдат наложени, мярката ще бъде валидна първоначално за шест месеца. Ако през този период не настъпи подобрение, визи ще се изискват за още девет месеца. Предложението, изготвено от ЕК, се очаква да бъде одобрено на среща през юни на Съвета на министрите на ЕС. (Уебсайт на ЕС, Фена, Блесак - 26/05/11)
