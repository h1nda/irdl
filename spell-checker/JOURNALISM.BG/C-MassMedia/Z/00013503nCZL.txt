ОССЕ и СЕ подчертаха необходимостта от завършване на избирателната реформа в Албания
					06/02/2005
					 
						ТИРАНА, Албания -- Представителството на ОССЕ и офисът на Съвета на Европа в Тирана публикуваха съвместно заявление в петък (4 февруари), в което изразяват съжаление, че албанските експерти не можаха да постигнат компромис за промяната на електоралната карта въпреки усилията на международната общност. Двете организации също така призоваха партиите в парламента да работят за намиране на решение на проблема и да завършат избирателната реформа преди парламентарните избори по късно тази година. Главната опозиционна партия - Демократическата партия - настоява изборите да бъдат проведени или в края на май или в началото на юни, така че да не се засегне летният туристически сезон. (Албейниън нюз - 05/02/05; Уебсайт на ОССЕ - 04/02/05)
