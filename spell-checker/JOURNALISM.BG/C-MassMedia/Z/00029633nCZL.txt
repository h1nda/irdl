Останки от човешки кости бяха открити във втори предполагаем масов гроб в Турция
					17/03/2009
					 
						АНКАРА, Турция -- Следователи откриха в понеделник (16 март) около 20 парчета от човешки кости във втори предполагаем масов гроб в Турция като част от издирването на телата на кюрди, за които се предполага, че са били убити през 90-те години на 20-и век. Костите са открити в пусто поле в град Джизре в югоизточната провинция Шърнак. Ексхумацията там последва тези в област Силопи, където багери откриха череп, изгорени дрехи и кости. Миналия месец прокуратурата разпореди проверка на нефтените кладенци в Югоизточна Турция поради обвинения, че телата на кюрди, екзекутирани от турските сили за сигурност, са били хвърлени в тях. (Хюриет, Тюркие - 17/03/09; Си Ен Ен Търк, Анадолска информационна агенция, Сабах - 16/03/09)
