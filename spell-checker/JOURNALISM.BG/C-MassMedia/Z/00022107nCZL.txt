Гърция отложи всички отборни спортни прояви след хулиганско насилие, причинило смъртта на един човек
					02/04/2007
					 
						АТИНА, Гърция -- В петък (30 март) правителството реши да отложи до 13 април всички отборни спортни прояви в страната, след като сблъсъци между хулигани причиниха смъртта на един човек в четвъртък. Двадесет и петгодишният Михалис Филопулос почина от раните, нанесени му по време на сблъсъци между около 300 фенове на местните спортни клубове "Олимпиакос" и "Панатинайкос", които трябваше през уикенда да играят волейболен мач за жени. Около 13 души бяха арестувани. Полицията претърси 11 фенклуба в Атина и конфискува различни оръжия. 
						След инцидента правителството се събра на спешно заседание, като реши да отложи всички спортни срещи на професионални отбори, за да предотврати нови прояви на насилие. "Олимпиакос" и "Панатинайкос", чийто мач през уикенда бе отложен, в петък публикуваха декларации, осъждащи насилието. (Елефтерос Типос, Апогевматини - 02/04/07; Катимерини, AНA-MПA, EРT - 31/03/07)
