Руски прокурори подготвят документите за екстрадирането на Зеленович
					01/09/2005
					 
						МОСКВА, Русия – Всички документи, свързани с предстоящата екстрадиция на заподозрения във военни престъпления босненски сърбин Драган Зеленович, са предадени от районния прокурор на Ханти-Мансийск на руската главна прокуратура, според съобщение от сряда (31 август). Зеленович бе задържан в западносибирския град на 25 август въз основа на международна заповед за арест, издадена от Хагския трибунал. Според местните медии той вероятно ще бъде прехвърлен директно в Хага, където ще му бъдат повдигнати обвинения в престъпления срещу човечеството и нарушения на законите и обичаите за водене на война във връзка с извършени престъпления във Фоча през 1992-1993 г. (Независне новине - 01/09/05; РТРС, РИА Новости - 31/08/05)
