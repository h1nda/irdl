Съветът на Сърбия и Черна гора за сътрудничество с МНСБЮ трябва да вземе решение за достъпа до информация 
					26/01/2006
					 
						БЕЛГРАД, Сърбия и Черна гора -- Очаква се Националният съвет за сътрудничество с трибунала на ООН за военни престъпления да реши в четвъртък (26 януари) дали да предостави на прокурорите на ООН от Хага достъп до информацията и документите, които те искат. Министърът по човешките права на Сърбия и Черна гора Расим Ляич, който е и председател на националния съвет, каза в сряда, че ако бъде даден положителен отговор на молбата, исканията на прокурорите ще бъдат изпълнени и ще бъдат премахнати всякакви съмнения, че Белград укрива документи. 
						Също в сряда сръбският заместник-прокурор за военни престъпления Ясна Янкович съобщи, че в момента се водят 40 разследвания на предполагаеми военни престъпления. Десет от тези разследвания са свързани с масови гробове, открити в белградското предградие Батайница, в които са намерени телата на около 500 косовски албанци, убити през 1999 г. (Бета, РТС, Б92, Танюг - 25/01/06)
