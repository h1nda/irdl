Външните министри на Турция и Франция обсъдиха кандидатурата на Турция за ЕС и плана за Кипър 
					02/02/2006
					 
						АНКАРА, Турция -- В сряда (1 февруари) външният министър Абдула Гюл се срещна с френския си колега Филип Дуст-Блази, който е на посещение в страната. Двамата обсъдиха кандидатурата на Турция за присъединяване към ЕС и кипърския въпрос. Гюл каза, че е запознал френския дипломат с новата инициатива на Турция за решаване на дългогодишния проблем и е помолил за подкрепата на Париж. Освен с други официални лица, Дуст-Блази, който е лекар, ще се срещне и с министъра на здравеопазването Реджеп Акдаг, с когото ще разговаря за птичия грип в Турция. (НТВ - 02/02/06; Turks.US, АФП, АП - 01/02/06)
