Голяма приватизационна сделка в Хърватия бе спечелена от унгарски кандидат
17/07/2003
 
ЗАГРЕБ, Хърватия -- Правителството обяви в четвъртък (17 юли) решението си да продаде миноритарния пакет акции в националната нефтогазова компания ИНА на унгарската фирма Мол. Членовете на опозицията напуснаха залата на парламента в сряда с обяснението, че трябвало да бъде проведен дебат преди обявяването на решението. Управляващата коалиция отложи дебата за събота. Мол ще получи 25% плюс една акция от собствеността на компанията. (ХИНА - 17/07/03; Би Би Си, ХИНА - 16/07/03)
