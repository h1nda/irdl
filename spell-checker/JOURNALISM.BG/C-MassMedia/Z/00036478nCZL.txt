Докладчикът на ЕП Файон е оптимистка за членството на Хърватия в ЕС 
					25/10/2010
					 
						ЗАГРЕБ, Хърватия -- Докладчикът на Европейския парламент (ЕП) за либерализирането на визите със страните от Западните Балкани Таня Файон очаква Хърватия да приключи своите присъединителни преговори с ЕС догодина, вероятно през първата половина на 2011 г. В интервю за всекидневника ”Слободна Далмация” от неделя (24 октомври) Файон заяви, че страната трябва да вложи цялата си енергия за затварянето на най-трудните преговорни глави, като тази за съдебната система. 
						По въпроса за положението в Босна и Херцеговина (БиХ) след общите избори на 3 октомври Файон каза, че конституционните промени трябва да бъдат сред първите задачи на новото правителство. Тя отхвърли всякакви идеи за разделение и подчерта, че БиХ може да напредне към ЕС само като обединена държава. (Слободна Далмация, РТРС, СРНА - 24/10/10)
