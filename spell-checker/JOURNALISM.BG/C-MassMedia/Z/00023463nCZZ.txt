Наука и технологии: Голямо е търсенето на румънски компютърни специалисти
					06/08/2007
					Румънски специалисти по компютърна графика са създали част от магията в най-новата игра за мобилни телефони за Хари Потър. Още от седмицата: пусната е в експлоатация първата фабрика за биодизелово гориво в Източна Европа; Луи Палмер премина с колата си със слънчеви батерии през България.
					 
						
Румънски специалисти по компютърна графика са участвали в създаването на новата игра за мобилни телефони за Хари Потър. [Електроник Артс Инк]
						Вълшебната светкавица в най-новата игра за мобилни телефони за Хари Потър, "Хари Потър и Орденът на феникса", е създадена от румънски специалисти по компютърна графика от "Електроник Артс". Повиши се търсенето на румънски компютърни специалисти, след като чужди компании започнаха да работят в страната, привлечени от нейната висококвалифицирана и евтина работна ръка. 
						*** 
						Швейцарският пътешественик и журналист Луи Палмер премина с колата си със слънчеви батерии през България като част от световната си обиколка. Тридесет и петгодишният пътешественик смята да посети 50 страни за 16 месеца, като измине общо 50 000 км с автомобила си, задвижван единствено от слънчева и електрическа енергия. 
						*** 
						Първата фабрика за биодизелово гориво в Източна Европа бе открита във Васлуй, Румъния, от американската фирма "Грийнлайн Индъстрис" и УЛЕРОМ, една от най-големите румънски корпорации за агробизнес. Очаква се фабриката във Васлуй да помогне на Румъния да постигне 2 % съдържание на биодизел в горивата си, както изисква ЕС. 
						*** 
						Петима сръбски ученици спечелиха медали на Международната олимпиада по математика във Виетнам. Младен Радоевич спечели златен медал, а други четирима гимназисти спечелиха брознови медали. 
						*** 
						"Глоубъл Енвайрънмънт Фънд", международна инвеститорска фирма, заяви, че ще предостави 3,3 млн. евро за проект за управление на екосистемата на ез. Шкодра. Разположено между Черна гора и Албания, езерото е най-голямото на Балканите. 
						*** 
						Европейската асоциация на студентите по електроинженерство (EАСТЕИ) ще проведе международен семинар в Сараево от 12 до 19 август. Целта е да се обучат студентите да използват и разработват електроинженерен софтуер. Семинарът е спонсориран от местния комитет на асоциацията в Сараево. 
						*** 
						"Нокия Сименс Нетуъркс" съобщи в понеделник, че от "Телеком Сърбия" й е било възложено да разшири мрежата си в Сърбия за GSM и WCDMA от 3-о поколение. Поръчката включва оборудване за основна и радиомрежа от 3-о поколение (3G). 
						
(Различни източници – 30/07/07-06/08/07)
