Сръбски ръководители се срещнаха с мисията на Съвета за сигурност на ООН 
					27/04/2007
					 
						БЕЛГРАД, Сърбия -- Проучвателната мисия на Съвета за сигурност на ООН (ССООН) проведе в четвъртък (26 април) разговори със сръбски ръководители във връзка със статута на Косово. Министър-председателят Воислав Кощуница изложи предложението на Белград за контролирана автономия в рамките на Сърбия. Впоследствие ръководителят на мисията на ССООН, белгийския посланик в ООН Йохан Вербеке, заяви, че независимо от това, че сръбските ръководители са изразили готовност за решаване на косовския проблем, и Кощуница, и президентът Борис Тадич продължават да изключват като възможност даването на независимост на Косово и плана, предложен от пратеника на ООН Марти Ахтисаари. 
						Също в четвъртък повече от 10 000 сръбски бежанци се събраха на административната граница между Сърбия и Косово, за да демонстрират своето желание да се завърнат в Косово. Вербеке каза, че мисията на Съвета за сигурност няма да посети демострацията поради ограничения във времето и по логистични причини. Мисията заминава в петък за Прищина, където трябва да се срещне с косовските власти, представители на международната общност и на етническите сърби. (Блиц, Данас, Политика - 27/04/07; Бета, Танюг, Б92, РИА Новости, ЮПИ, РСЕ, РТК, Телеграф, АП, Ройтерс, ЮПИ - 26/04/07)
