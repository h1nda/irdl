Tурция освободи осем офицери, задържани по подозрения за участие в заговор за убийство
					30/12/2009
					 
						AНКАРА, Tурция -- Прокуратурата освободи осем офицери от армията във вторник (29 декември), които бяха арестувани по позодрения за участие в заговор за убийството на вицепремиера Бюлент Аринч, съобщи Анадолската информационна агенция. Арестите бяха направени миналата седмица, след като двама от тях бяха хванати, че контролират район близо до дома на Аринч. Местните медии свързаха арестите с планове за убийството на Аринч. От армията обаче отхвърлиха тези съобщения като преждевременни и обясниха, че офицерите са били арестувани в хода на разследване на "военнослужещ, заподозрян в изтичане на информация".
						В други новини от вторник се съобщава, че турски съд е дал шест доживотни присъди на кюрд, замесен в бомбения атентат в курорта Кушадасъ през 2005 г. Пет души бяха убити, а 13 - ранени, когато бомба избухна в минибус, превозващ туристи до плажа. Мехмет Кескин получи доживотна присъда за всеки от убитите и една за сепаратистка дейност. В хода на процеса, той отрече да е поставял самоделната бомба, но призна, че е член на терористичната Кюрдска работническа партия. (AП, Ройтерс, Би Би Си, Aнадолска информационна агенция - 29/12/09)
