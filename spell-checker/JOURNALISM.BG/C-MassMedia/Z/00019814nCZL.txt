Премиерът на Република Сръбска смята, че реформите в полицията на БиХ са неуспешни
					03/09/2006
					 
						БАНЯ ЛУКА, Босна и Херцеговина (БиХ) -- Реформите в полицията са стигнали до задънена улица, заяви в петък (1 септември) премиерът на Република Сръбска Милорад Додик. Според него проблемът се корени в неосъществяването на политическото споразумение за реформите в полицията и повтори, че решенията в дирекцията за реформи в полицията трябва да се вземат с консенсус. Ръководители на ЕС неколкократно са заявявали ,че липсата на напредък в осъществяването на реформите в полицията могат да застрашат подписването на Споразумението за стабилизация и асоцииране.
						В събота местните медии съобщиха, че ръководители на НАТО са посъветвали властите на БиХ да съставят план за действие за залавянето на Радован Караджич, който е издирван от Трибунала на ООН за военни престъпления в Хага. (РТРС, Б92 - 02/09/06; РТРС - 01/09/06)
