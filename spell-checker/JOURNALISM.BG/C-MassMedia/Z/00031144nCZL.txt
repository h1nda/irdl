Албанците в Южна Сърбия искат собствена област
					03/08/2009
					 
						БЕЛГРАД, Сърбия -- Политически представители на албанците в Южна Сърбия започнаха инициатива за създаване на албански областни институции и област в Прешевската долина, съобщиха в неделя (2 август) местните медии. Общинските съветници от Прешево, Буяновац и Медведжа са приели политическа декларация, в която призовават сръбските власти да прекратят специалните полицейски акции в Южна Сърбия и да предотвратят всяко изостряне на политическата ситуация, както и на тази със сигурността. Те настояха още за демилитаризация на зоната. Сърбия изпрати жандармерия в областта под предлог, че се бори с престъпността и корупцията там.
						Вътрешният министър Ивица Дачич каза в неделя, че се е срещнал с местни албански лидери, за да обсъди как да се запази политическата стабилност и сигурността в района. (Танюг, Блиц, Б92, ФоНет - 02/08/09)
