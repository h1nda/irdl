Трибуналът в Хага потвърди присъдата на Шешел за обида на съда 
					20/05/2010
					 
						ХАГА, Холандия -- В сряда (19 май) апелативната камара на Трибунала на ООН за военни престъпления потвърди 15-месечната присъда, издадена срещу лидера на Сръбската радикална партия Воислав Шешел за обида на съда. Шешел беше осъден през юли 2009 г. за разкриването в една от неговите книги на самоличността на трима защитени свидетели въпреки съдебната забрана за разпространяването на такава информация. Той обжалва присъдата през октомври. Шешел отговаря по отделни обвинения за военни престъпления, извършени срещу несърби в Хърватия, Войводина и Босна и Херцеговина през 1991 и 1993 г. (Бета, Политика, Танюг - 19/05/10)
