Трибуналът в Хага отхвърли искането на Лазаревич за временно освобождаване 
					19/05/2010
					 
						ХАГА, Холандия -- Апелативната камара на Трибунала на ООН за военни престъпления е отхвърлила искането на бившия генерал от Югославската народна армия Владимир Лазаревич за временно освобождаване, съобщиха медиите във вторник (18 май). Лазаревич беше поискал от Трибунала да му позволи да се подложи на операция в Ниш, Сърбия. Съдиите решиха, че той не е представил валидни обяснения защо подобна процедура не може да бъде извършена в Холандия. През февруари 2009 г. Лазаревич беше осъден на 15 години затвор за военни престъпления, извършени през 1999 г. срещу албанци в Косово. (Танюг, Б92 - 18/05/10)
