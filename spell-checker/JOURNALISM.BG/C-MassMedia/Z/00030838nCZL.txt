Талят очаква плана за обединение
					06/07/2009
					 
						НИКОЗИЯ, Кипър -- Двете кипърски общности ще изготвят план за обединение на разделения остров до края на годината, заяви кипърският турски лидер Ахмет Али Талят в неделя (5 юли) в интервю за кипърския гръцки всекидневник "Симерини". Талят обаче прогнозира, че за това ще бъде необходим международен арбитраж. "Без определена намеса [на международната общност], без мост, свързващ различните позиции на двете страни, постигането на решение би било невъзможно", подчерта той. 
						Талят повтори отново позицията на кипърските турци, че Турция трябва да запази своя статут на гарант на острова дори и след обединението. Великобритания, Турция и Гърция имат статут на гаранти в Кипър от 1960 г. (Симерини, СКАИ, АНА-МПА - 05/07/09)
