Шварц-Шилинг ще остане в БиХ, за да работи за конституционната реформа 
					26/06/2007
					 
						САРАЕВО, Босна и Херцеговина (БиХ) -- Върховният представител Кристиан Шварц-Шилинг иска да остане в БиХ след приключването на мандата си в края на тази седмица, за да наблюдава специалната комисия, създадена да подпомага политиците в БиХ за постигането на консенсус по ключовите конституционна реформа. Според съобщение във вестник „Дневни Аваз” от понеделник (25 юни) Шварц-Шилинг е известил международната общност за това си решение, въпреки че то не среща широко одобрение.
						В последен опит да придвижи напред реформите Шварц-Шилинг наложи нов закон за Центъра за мемориала и гробището в Сребреница-Поточари. Законът прехвърля ръководството на центъра от Фондацията за изграждане на мемориала на Министерския съвет. Правителството на РС се събра на спешно заседание и осъди мярката, заявявайки, че Шварц-Шилинг е нарушил Дейтънското мирно споразумение. (Независне Новине, Дневни Аваз - 26/06/07; РТРС, НТВ Хаят, Уебсайт на СВП, ДПА, ХИНА - 25/06/07)
