ЮЛЕКС отхвърли искане на САЩ за екстрадиране
					18/07/2010
					 
						ПРИЩИНА, Koсово -- Съдии на ЮЛЕКС отхвърлиха в петък (16 юли) искане на САЩ за екстрадиране на косовски албанец, заподозрян в терирозъм. Тричленна комисия отхвърли искането за екстрадиране на Байрам Аслани на основата на няколко аргумента, включително липсата на валиден договор за екстрадиране между двете страни. Аслани, 29-годишен, бе арестуван в Митровица на 17 юни. Той бе обвинен в САЩ, че е осигурявал подкрепа за терористи и е участвал в конспирации за убийства, отвличания и нанасяне на имуществени щети в чужда страна. (Радио "Свободна Европа", AП, Ройтерс - 16/07/10)
