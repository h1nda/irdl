Македония погреба Трайковски с държавни почести
05/03/2004
 
СКОПИЕ, Македония -- Генералният секретар на НАТО Яп де Хоп Схефер, заедно с държавни ръководители и премиери на около 30 държави, присъства в петък (5 март) на погребението на македонския президент Борис Трайковски, който загина преди седмица в самолетна катастрофа. Председателят на Европейската комисия Романо Проди трябваше да произнесе надгробно слово. В четвъртък хиляди македонци се наредиха пред парламента, където бяха изложени за поклонение тленните останки на Трайковски, за да изразят последна почит. (РСЕ/РС, Гласът на Америка, АФП - 04/03/04)
