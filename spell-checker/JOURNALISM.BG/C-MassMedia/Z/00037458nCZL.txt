Македонската полиция идентифицира участници в етническите сблъсъци 
					16/02/2011
					 
						СКОПИЕ, Македония -- Полицията е идентифицирала около 30 души, които според твърденията са участвали в сблъсъците във връзка със спорен културен проект в Скопие, съобщиха медиите във вторник (15 февруари). Осем души, включително двама полицаи, бяха ранени в неделя, когато етнически македонски и албански младежи се сбиха по повод на плановете да бъде построена църква музей на територията на Скопското кале. Междувременно холандското външно министерство е разследвало обвиненията, че Артан Груби, служител в холандското посолство в Скопие и лидер на неправителствената организация „Събуди се”, е помагал за организирането на протестите. Заключението било, че Груби е нарушил правилата, затова той е бил освободен от работа. (Макфакс, Сител, МИА - 15/02/11)
