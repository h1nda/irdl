Сърбия протестира срещу реконфигурацията на ЮНМИК
					20/07/2008
					 
						БЕЛГРАД, Сърбия -- Министърът на външните работи Вук Йеремич заяви в събота (19 юли), че е протестирал пред Генералния секретар на ООН Бан Ки Мун на среща в петък срещу започването на реконфигурация на ЮНМИК без съгласието на Белград. Ако изобщо се налага реконфигурация, то тогава Белград трябва да бъде част от тези преговори, е заявил той. Йеремич е съобщил, че той ще покани ръководителя на ЮНМИК Ламберто Заниер да посети Белград следващата седмица. Сръбският дипломат е предложил нов кръг от преговори между Сърбия и ООН с цел постигане на споразумение за международното присъствие в Косово. Белград няма да промени позицията си по Косово, за да се присъедини към ЕС, заяви Йеремич в интервю за осводомителната агенция "Интерфакс" в събота. (Б92, ФоНет, Бета, Танюг, Интерфакс - 19/07/08)
