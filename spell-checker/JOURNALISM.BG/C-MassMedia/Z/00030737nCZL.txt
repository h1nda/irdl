В Албания гласуват
					28/06/2009
					 
						TИРАНА, Aлбания -- Около 3,1 милиона избиратели с право на глас ще гласуват в парламентарните избори днес (28 юни). Около 3400 кандидати от 34 политически партии ще се състезават за 140 депутатски места. Политическите анализатори очакват оспорвана надпревара между управляващата Демократическа партия на премиера Сали Бериша и главната опозиционна партия на социалистите, ръководена от кмета на Тирана Еди Рама. Съединените щати и ЕС призоваха Албания да проведе честни избори, за да увеличи шансовете си за по-тесни връзки със Запада. (Ройтерс, AП, ДВ, Фокус - 27/06/09, МИНА, AФП, ДПА - 26/06/09)
