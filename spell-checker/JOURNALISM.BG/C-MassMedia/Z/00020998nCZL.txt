МВФ одобри кандидатурата на Черна гора за членство 
					17/12/2006
					 
						ВАШИНГТОН, Съединени щати -- Бордът на МВФ одобри в събота (16 декември) членството на Черна гора във финансовата институция. Официалната церемония ще се проведе в понеделник във Вашингтон. Подгорица трябваше да кандидатства за членство във Фонда след отделянето й от бившия държавен съюз със Сърбия. 
						В друго съобщение Подгорица обяви в събота, че Черна гора и Ватиканът официално ще установят двустранни дипломатически отношения. Двете страни са постигнали споразумение да отворят посолства и да укрепят приятелските отношения помежду си. (Побиеда - 17/12/06; Мина - 16/12/06)
