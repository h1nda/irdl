Сърбия препъна Германия в мач за Световната купа
					18/06/2010
					 
						КЕЙПТАУН, Южна Африка -- В петък (18 юни) Сърбия отбеляза изненадваща победа с 1:0 срещу Германия на Световното първенство. Милан Йованович отбеляза в 38-ата минута, веднага след като германците се лишиха от нападателя си Мирослав Клозе заради червен картон. Германците имаха шанс да отбележат в 60-ата минута, след като беше отсъдена дузпа в тяхна полза, но сръбският вратар Деян Стойкович я спаси. 
						Сега и Сърбия, и Германия имат по три точки след две срещи в Група Д. Гана и Австралия, останалите два отбора в групата, имат съответно 3 и 0 точки. Сърбия загуби първия си мач срещу Гана, а Германия победи Австралия. В събота Гана ще играе срещу Австралия, а Сърбия ще се срещне с Австралия в сряда. Резултатите от тези мачове ще определят двата отбора, които ще преминат в следващата фаза. (Уебсайт на ФИФА - 18/06/10)
