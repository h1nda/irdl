Папандреу: Гърция може да използва пакета от мерки 
					11/04/2010
					 
						АТИНА, Гърция -- Премиерът Георгиос Папандреу заяви, че Гърция може да използва предложения пакет от мерки за оказване на финансова помощ от ЕС-МВФ. В интервю за атинския всекидневник "То Вима" от неделя (11 април) Папандреу заяви, че прибягването до този механизъм не е "първата опция" за страната му, но може да се окаже необходима. "Въпросът остава дали този механизъм ще убеди пазарите... ако той не ги убеди, той просто ще си остане механизъм, който може да бъде използван", заяви гръцкият премиер. Лидерите на страните от еврозоната се споразумяха миналия месец за пакет от мерки за оказване на помощ на Гърция, включително комбинация от двустранни заеми от държави от еврозоната и финансова помощ от МВФ. 
						
 В петък Италия и Франция изразиха подкрепата си за Гърция. Френският президент Никола Саркози заяви след разговори с италианския премиер Силвио Берлускони в Париж, че ЕС е готов да задейства своя финансов механизъм в момента, в който Атина го поиска. (Ройтерс, AП, AФП - 10/04/10)
