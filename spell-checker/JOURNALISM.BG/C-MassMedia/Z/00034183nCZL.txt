Турция осъди магнат политик за измама
					16/04/2010
					 
						АНКАРА, Турция -- Магнатът и политик Джем Узан бе осъден в четвъртък (15 април) на 23 години затвор за създаване на престъпна група за фалшифициране на официални документи и измама. Узан, който някога бе собственик на втория по големина мобилен оператор в страната и на няколко банки, пропусна заседанието на съда в четвъртък. Лидерът на популистката Младежка партия живее във Франция, където е потърсил убежище. Париж разглежда искането на Турция за неговото екстрадиране, докато Узан твърди, че е жертва на политическа "кампания за линчуване", водена от правителството в Анкара. (Милиет, Ватан, Сабах, Заман - 16/04/10; AП, Хюриет - 15/04/10)
