Косовски албанци кандидатстват за издаване на сръбски биометрични паспорти
					20/01/2010
					 
						ПРИЩИНА, Косово -- Много косовски албанци са подали заявления за издаване на сръбски биометрични паспорти, за да се възползват от безвизовите пътувания в страните, членки на ЕС, съобщиха местните медии във вторник (19 януари). Тази привилегия беше предоставена на Сърбия, Македония и Черна гора в средата на декември и оттогава сграда, поддържана от сръбските паралелни структури в Грачаница, близо до Прищина, често е посещавана от албанци, желаещи да придобият сръбско гражданство. Жители на Прищина са казали за телевизия „Клан Косова”, че сръбските паспорти предлагат повече възможности за пътувания и че са разочаровани от празните обещания за свободно придвижване. (Клан Косова, Косовалайв - 19/01/10)
