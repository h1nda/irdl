Нападнат бе синът на лидера на черногорската опозиция
					28/06/2010
					 
						ПОДГОРИЦА, Черна гора -- Непълнолетният син на лидера на основното опозиционно Движение за промяна (ДзП) Небойша Медоевич бе леко ранен в петък (25 юни), след като бе физически нападнат от трима младежи на баскетболно игрище. Полицията в Подгорица арестува заподозрените нападатели незабавно. В неделя Медоевич изрази подозрение, че нападението срещу 16-годишния юноша може да е било политически мотивирано, макар че полицията не е съгласна. Самият лидер на ДзП бе нападнат през февруари от мъж, който го предупредил да спре да обижда семейството му. Нападателят предупредил политика "да спре да споменава името на Бранислав Мичунович", богат бизнесмен, определян от ДзП като "най-силния човек" в Черна гора. (РТЧГ, Портал Аналитика, Кафе дел Монтенегро - 27/06/10)
