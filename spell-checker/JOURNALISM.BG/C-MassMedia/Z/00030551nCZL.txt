Турската прокуратура поискаха прекратяване на делото срещу Гюл
					10/06/2009
					 
						АНКАРА, Турция -- Според съобщения в медиите прокуратурата е съобщила във вторник (9 юни), че е поискала министерството на правосъдието да прекрати делото за измама срещу президента Абдула Гюл, което бе заведено заради липсващи финансови средства на партията. Съд в Анкара постанови миналия месец, че Гюл трябва да бъде съден за незаконно присвояване въпреки неговия имунитет като държавен глава. Прокуратурата посочи в изявление, че решението е произнесено в нарушение на правните процедури и държавните закони. Въпреки че министерството на правосъдието може да отнесе делото до Върховния апелативен съд, препоръката на прокуратурата увеличава шансовете делото срещу Гюл да бъде прекратено.
						Случаят е от края на 90-те години на 20-и век, когато Партията на благоденствието, предшественик на сегашната управляваща Партия на справедливостта и развитието (ПСР), според твърденията е злоупотребила с милиони долари държавни фондове. По-късно Гюл и други членове на партията напуснаха Партията на благоденствието и основаха ПСР, а през 2007 г. той беше избран за президент. (Анадолска информационна агенция, Хюриет, Ройтерс, АКИ - 09/06/09)
