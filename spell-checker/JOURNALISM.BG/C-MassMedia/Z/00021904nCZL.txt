Турция обвини професор в обида на паметта на Ататюрк
					14/03/2007
					 
						АНКАРА, Турция -- Професор по държавно право бе официално подведен под отговорност във вторник (13 март) заради направени от него изявления за основателя на модерна Турция, Мустафа Кемал Ататюрк. Атила Яйла заявил в реч миналия ноември, че еднопартийното управление на Ататюрк от 1925 до 1945 г. не е било толкова прогресивно, колкото хората си мислят. Освен това той се обявил срещу практиката на окачване на портрети и издигане на статуи на Ататюрк на публични места. Университетът "Гази" в Анкара уволни професора, след като получи стотици писма с протести срещу изявлението му. 
						"Ако Турция иска да бъде цивилизована страна, университетските преподаватели трябва да имат възможност да правят научна критика и да дават оценки на идеите на Ататюрк," заяви Яйла в интервю. Още не е определена дата за началото на съдебното дело. Ако бъде признат за виновен, той може да получи присъда до три години затвор. (AП - 13/03/07)
