Полицай беше хванат да пренася наркотици в Южна Албания 
					16/05/2011
					
						ТИРАНА, Албания -- Полицията в Аргирокастро съобщи в неделя (15 май), че техен колега е бил спрян и задържан по време на пренасяне на наркотици. Според твърденията Ервин Хюса е пренасял 75 кг канабис, когато се е опитал да напусне града. Властите съобщиха, че наркотикът, закупен от близкото село Лазарат, е бил предназначен за Тирана. 
						Междувременно 431 кг канабис, за който се смята, че е пристигнал от Албания, бяха задържани в Бари, Италия. Наркотикът е бил укрит в моторна лодка. Операцията по залавянето му е била осъществена от италианската полиция по предварително подадена информация от албанските им колеги. (Нюз 24, Balkan Web, Телеграфи, Indeksonline, Топ Нюз - 15/05/11)
