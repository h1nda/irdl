Заместник държавният секретар на САЩ Фрийд каза, че Косово се нуждае от 1,3 милиарда евро финансова помощ
					05/03/2008
					 
						ВАШИНГТОН, Съединени щати -- Косово ще има нужда от 1,3 милиарда евро финансова помощ през следващите няколко години, за да изгради своята икономика и институции, каза заместник държавният секретар Даниел Фрийд пред комисия на Сената във Вашингтон във вторник (4 март). "Ние не можем просто да приемем, че Косово е на автопилот, и да се отдръпнем. Това ще изисква непрестанно внимание на високо ниво до края на мандата на тази администрация и при следващата", каза Фрийд. Той добави, че ЕС може да осигури половината от тази необходима помощ, САЩ са заделили около 230 милиона евро, а останалата част може да бъде набавена от международните финансови институции. 
						Фрийд съобщи също, че през юни ще се състои голяма донорска конференция за Косово. Що се отнася до последните развития в Сърбия, Фрийд каза, че Съединените щати се надяват Белрад да промени своя курс и да следва пътя към интеграция в ЕС. (РТК, Телеграфи, Ройтерс, АП, Гласът на Америка - 04/03/08)
