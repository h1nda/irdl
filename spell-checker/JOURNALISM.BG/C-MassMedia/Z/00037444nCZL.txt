Прокурори от Сърбия, БиХ и Хърватия ще обсъдят съдебното дело срещу Пурда
					15/02/2011
					 
						БЕЛГРАД, Сърбия -- Прокурорът за военни престъпления Владимир Вукчевич каза в понеделник (14 февруари), че ще се срещне с прокурори от Босна и Херцеговина (БиХ) и Хърватия, за да обсъди делото срещу хърватския ветеран от войната Тихомир Пурда. Срещата е насрочена за четвъртък в Биелина, БиХ. Пурда беше арестуван в началото на януари на границата на Хърватия с БиХ въз основа на сръбска заповед за арест. Белград го подозира в участие във военни престъпления срещу сърби, извършени във Вуковар през 1991 г. (Бета, Радио Свободна Европа, РТС - 14/02/11)
