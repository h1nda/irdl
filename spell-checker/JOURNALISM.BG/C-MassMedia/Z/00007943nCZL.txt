Сръбските и американските сили за сигурност ще обединят усилията си за борба срещу тероризма
11/08/2003
 
БЕЛГРАД, Сърбия-Черна Гора -- Драган Сутанович, председател на комисията по сигурността към сръбския парламент, заяви в събота ( 9 август), че американските служби за сигурност желаят да си сътрудничат със своите сръбски колеги в глобалната война срещу тероризма. Сутанович се завърна току-що от посещение в САЩ, където се е срещнал с представители на ФБР, ЦРУ, Агенцията за национална сигурност, Министерството на отбраната и Градската полиция в Ню Йорк. Според него американските представители са поели ангажимент да предоставят експертиза и да открият скоро свои бюра в Белград.
Други новини: делегация от американски конгресмени започна официално тридневно посещение в Черна Гора в неделя. Конгресмените ще обсъдят изпълнението на подкрепяни от САЩ проекти за развитие и възможното лансиране на нови инициативи. (Бета - 10/08/03; Танюг - 09/08/03)
