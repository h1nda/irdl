Македония разреши използването на албанското знаме 
					17/07/2005
					 
						СКОПИЕ, Македония -- Парламентът разреши в петък (15 юли) на общините, където албанците са мнозинство, да развяват албанското знаме заедно с македонското. Това се отнася за 16 от 84-те общини. Приемането на новия закон бележи пълното прилагане на Охридското споразумение, което през 2001 г. постави края на конфликта между правителствените сили и етническите албански бунтовници. 
						В други новини, бомба избухна близо до полицейски участък в Скопие късно в петък, причинявайки дребни разрушения без жертви. Това е второто нападение към полицията за една седмица. Във вторник полицейски участък в Тетово бе обстрелван с картечница и минохвъргачка. (Ройтерс, A1 TВ, Телма TВ - 16/07/05; A1 TВ, Телма TВ -- 15/07/05)
