Пентагонът представя доклад за сигурността и отбраната на Македония
20/03/2003
 
ВАШИНГТОН, САЩ -- Според Пентагона, организираната престъпност, незаконният трафик, етническите напрежения в Косово и значителното количество малки и леки оръжия в цивилното население са главните заплахи за сигурността и стабилността на Македония. Това са заключенията от доклада на заместник-държавния секретар Пол Волфовиц, представен на македонския министър на отбраната Владо Бучковски при посещението му във вторник (18 март). Докладът дава висока оценка на усилията за сътрудничество, предприети от Македония и другите две страни-кандидатки за членство в НАТО, Албания и Хърватска. В него се изтъква също, че вратите на алианса остават отворени.
По този повод, президентът Борис Трайковски заяви на дискусиите около кръглата маса в Скопие в сряда, че процесът на изземване на оръжията трябва да бъде ускорен със съдействие от страна на международните представители в Македония. (Дневник - 20/03/03; MИА, Maкфакс - 19/03/03)
