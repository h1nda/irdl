Висши представители на турските институции обсъдиха изпращането на войски в Ирак
06/08/2003
 
АНКАРА, Турция -- Ситуацията в Ирак и прехвърлянето там на турски мироопазващ контингент бяха обсъдени по време на заседанието във вторник (5 август) на висши представители на държавните институции, председателствано от премиера Реджеп Тайип Ердоган. В заседанието участваха и началникът на ГЩ генерал Хилми Йозгьок, външният министър Абдулах Гюл, министърът на националната отбрана Вежди Гьонюл, както и вътрешният министър Абдулкадир Аксу. Въпреки че участниците не приеха конкретно решение по въпроса, те постигнаха съгласие, че Турция следва да се присъедини към мироопазващите усилия на международната общност в Ирак. (Анадолска агенция - 05/08/03)
