Сръбският министър за Косово каза, че ЮЛЕКС трябва да приложи на практика плана от шест точки на ООН
					08/12/2008
					 
						БЕЛГРАД, Сърбия -- Министърът за Косово Горан Богданович каза в неделя (7 декември), че очаква основната роля на ЮЛЕКС в Косово да бъде прилагането на практика на плана от шест точки на генералния секретар на ООН Бан Ки Мун. Той добави, че въпросът за статута на Косово трябва да остане отворен, докато преговарящите не постигнат компромис. "По всяка вероятност персоналът на ЮЛЕКС ще бъде разположен на определените за това места от 9 декември и те ще заменят ЮНМИК в северната част на региона, но аз мисля, че дейността им в областите, доминирани от сърби, ще започне доста по-късно", каза Богданович в интервю за всекидневника "Вечерне Новости". Той добави, че очаква ЮЛЕКС да гарантира личната сигурност и опазването на собствеността, да защити културното и религиозно наследство и да осигури сигурността на транспорта и функционирането на митническите служби. 
						Други новини -- Микронезия е последната засега страна, признала независимостта на Косово. Тя е 53-ата от общо 192 страни, членки на ООН, които са направили това, се казва в изявление на Прищина от петък. (Вечерне Новости, Бета, Б92 - 07/12/08; АФП, Б92, РБК, Бета - 05/12/08)
