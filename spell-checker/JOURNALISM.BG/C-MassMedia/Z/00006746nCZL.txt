Българският кабинет предстои да вземе решение по оставката на главния секретар на МВР
28/04/2003
 
СОФИЯ, България -- Премиерът Симеон Сакскобурготски заяви в неделя (27 април), че все още не е решил дали да приеме оставката на главния секретар на МВР генерал Бойко Борисов. Той добави, че кабинетът ще обсъди въпроса в близките дни. Борисов подаде своята оставка в петък след представянето на доклад за организираната престъпност, в който се предполага, че се съдържат доказателства за връзки на политици и магистрати с нея . По-рано Борисов каза, че докладът съдържа снимки на министри, установили контакт с известни престъпници, твърдения, които в последствие, изглежда, останаха недоказани. (БТА, Медиапул- 27/04/03)
