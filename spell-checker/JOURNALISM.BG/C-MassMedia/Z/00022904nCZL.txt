Румънски съд осъди сирийски бизнесмен за тероризъм
					14/06/2007
					 
						БУКУРЕЩ, Румъния -- В сряда (13 юни) букурещки съд осъди задочно сирийския бизнесмен Омар Хайсам на 20 години затвор за тероризъм. Хайсам бе осъден за организиране на отвличането на трима румънски журналисти – Овидиу Оханесян, Мари Жан Йон и Сорин Мишкоч – в Ирак през 2005 г. Съдиите решиха също, че Хайсам трябва да заплати по 2 млн. евро обезщетение на всеки от тримата. Хайсам напусна румънския арест миналата година, с което предизвика скандал, принудил всички началници на разузнавателни служби да подадат оставки. (Ромъния Либера - 14/06/07; Ромпрес, Медиафакс, Реалитатя ТВ - 13/06/07)
