Гръцкият премиер нарече 2005 г. година на промяната 
					11/03/2005
					 
						АТИНА, Гърция -- Премиерът Костас Караманлис заяви, че 2005 трябва да бъде година на фундаментални промени и реформи. В обръщение към политическия съвет на управляващата партия "Нова демокрация" в четвъртък (10 март) той предупреди, че страната не може да бъде ръководена с политика, датираща от 70-те години. Караманлис заяви, че е доволен от работата на своя кабинет през първата година от четиригодишния му мандат. Новият централен комитет на "Нова демокрация" го увери, че партията напълно подкрепя програмата за реформи. (AНA - 10/03/05)
