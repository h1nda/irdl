Илиеску завърши посещението си в Гърция
02/03/2003
 
АТИНА, Гърция -- В събота (1 март), румънският президент Йон Илиеску завърши двудневната си обиколка в Гърция. По време на посещението си, той и неговата делегация се срещнаха с гръцкия президент Константинос Стефанопулос, председателя на парламента Апостолос Какламанис и премиера Костас Симитис. Разговорите се фокусираха върху начините за по-бързо приключване на основните глави от преговорите за присъединяване към ЕС, тъй като понастоящем Гърция е временен председател на ЕС. Обсъдени бяха и въпроси от областта на сигурността и приемането на Румъния в НАТО. (Ромпрес - 01/03/03)
