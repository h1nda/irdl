Опозиционен лидер на кипърските гърци определr посещението си в Турция като "много успешно" и изрази надежда за подновяване на диалога 
					14/02/2005
					Лидерът на основната опозиционна партия на кипърските гърци оп,едели петдневното си посещение в Турция като много успешно, изразявайки надежда, че новите усилия за решаване на кипърския въпрос чрез диалог ще проправят в крайна сметка пътя към обединението. 
					(AFP, Cyprus News Agency, Turkish Daily News - 13/02/05; AFP, Kathimerini, Cyprus News Agency, Zaman, Turkish Daily News - 12/02/05)
 
					 
						
Според президента на кипърските гърци Тасос Пападопулос преговорите по кипърския въпрос трябва да бъдат възобновени, но въз основа на ревизиран план на ООН. [AФП]
						Определяйки посещението си в Турция като много успешно, опозиционният лидер на кипърските гърци Никос Анастасиадес изрази на надежда в неделя (13 февруари), че развоят на събитията през следващите месеци може да донесе решение на кипърския въпрос. 
						Ръководителят на втората по големина политическа сила на кипърсикте гърци и трима членове на Партията на демократическия сбор (DISY) пристигнаха на петдневно посещение в Турция в сряда по покана на управляващата в Турция Партия на справедливостта и развитието (AKP). Анастасиадес е първият кипърско-гръцки политически лидер, посетил Турция през последните над 40 години. 
						"Дойдохме тук, за да изразим притесненията на кипърските гърци и да проучим намеренията на другата страна," цитира Кипърската информационна агенция (CNA) думите на лидера на DISY, казани в неделя в Истанбул след срещата на делегацията с Патриарха на Гръцката православна църква Вартоломей І. "Завръщаме се в Кипър с цялостна картина на ситуацията, но и с надеждата, че европейската перспектива на Турция, както и новата инициатива, която се надяваме да се развие през следващите месеци, ще ни помогнат най-сетне да създадем условия за обединението на Кипър. "
						По време на визитата Анастасиадес се е срещнал с висши представители, вкл. премиера Реджеп Таийп Ердоган и външния министър Абдулах Гюл. 
						След срещата си в петък с Ердоган лидерът на DISY каза, че тя се е провела в "приятелска атмосфера" и че е била много конструктивна и полезна. "Стартирахме диалог," каза Анастасиадес. Съобщава се, че според Ердоган една нова инициатива ще бъде лансирана вероятно след провеждането на президентските избори в турската част на Кипър през април. 
						Последните усилия за обединение на острова се провалиха, когато кипърските гърци отхвърлиха мирния план под егидата на ООН по време на референдум миналия април. DISY бе единствената партия на кипърските гърци, която подкрепи този план. Въпреки че мнозинството от кипърските турци гласуваха в полза на плана, само международно признатата южна част на средиземноморския остров, която се контролира от гърците, се присъедини към ЕС на 1 май 2004 г. 
						Междувременно президентът на кипърските гърци Тасос Пападопулос заяви в неделя, че Никозия работи за подновяване на преговорите. Пападопулос бе сред онези, които открито пропагандираха срещу мирния план на ООН миналата година. Оттогава насам той обаче твърди, че преговорите трябва да се възобновят, но въз основа на ревизиран план на ООН, който взема под внимание безпокойствата на кипърските гърци. 
						Според съобщенията Генералният секретар на ООН Кофи Анан е поискал миналата седмица от ръководството на кипърските гърци да развие конкретно своите възражения срещу плана на ООН. 
						"Призовавам президента действително да изложи становището си на хартия, вкл. промените, които иска да се направят," бе цитиран да казва шефът на ООН. "Предложението е сложено на масата... и един подробен списък на възраженията му би бил полезен. " 
						Според Пападоулос обаче искането на Анан би означавало правителството да разкрие своята преговорна стратегия преди възможен нов тур на консултациите.
