Гръцкият кабинет дава висока оценка на резултатите от пътуването на Караманлис в САЩ
					24/05/2005
					 
						АТИНА, Гърция -- Говорителят на кабинета Теодорос Русопулос заяви в понеделник (23 май), че посещението на премиера Костас Караманлис във Вашингтон миналата седмица е било много успешно. На пресконференция Русопулос отбеляза призива на американския президент Джордж Буш за "стратегическо партньорство" между Съединените щати и Гърция. Атина приветства също изявлението на Буш, даващо висока оценка за двустранното сътрудничество и ролята на Гърция в решаването на регионални и международни проблеми. (AНA, MПA - 23/05/05)
