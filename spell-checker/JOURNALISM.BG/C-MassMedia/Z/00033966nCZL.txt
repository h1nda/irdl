Скопие протестира срещу антимакедонски лозунги по време на гръцки парад 
					29/03/2010
					 
						СКОПИЕ, Македония -- В понеделник (29 март) външното министерство е привикало за разговори началника на гръцкото бюро за връзка в Скопие, Александра Пападопулу, след живописни антимакедонски лозунги, скандирани по време на военен парад в Атина. Заместник външният министър Зоран Петров ще връчи протестна нота на Пападопулу с искане за официално извинение. Говорителят на правителството Мартин Мартиновски заяви на пресконференция в неделя, че изказвания в дух на омраза не допринасят за добросъседските отношения. Според твърденията гръцките войници са скандирали: "Те са скопяни, те са албанци, ще си направим нови дрехи от техните кожи" по време на парад по случай гръцкия национален празник в четвъртък. Гръцкият министър на гражданската защита Михалис Хрисохоидис е разпоредил разследване на случая.
						Лозунгите предизвикаха и реакция от Тирана, където хиляди протестираха в събота пред гръцкото посолство. (MИA, A1, Макфакс, Алсат - 28/03/10; Лаймфундит, Balkan Web, Би Би Си, Телеграфи - 27/03/10)
