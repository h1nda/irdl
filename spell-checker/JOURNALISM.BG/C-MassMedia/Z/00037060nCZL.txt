Полицията арестува заподозрени членове на турската "Хизбула"
					16/01/2011
					 
						АНКАРА, Tурция - Полицията арестува 17 души, заподозрени във връзки с турската "Хизбула" в събота (15 януари). Арестите бяха направени след изчезването на девет заподозрени членове на групировката, след като те бяха освободени от затвора според нов закон, ограничаващ времето, което заподозрените могат да бъдат задържани. Арестите бяха направени по време на акция в южните провинции Адана и Мерсин. Деветимата заподозрени членове на "Хизбула" изчезнаха в петък. За тяхното арестуване бе издадена заповед. (Aнадолска информационна агенция, Хюриет, AФП, AП - 15/01/11)
