Ругова настоява за независимост на Косово
30/12/2002
 
ПРИЩИНА, Косово, Югославия -- В събота (28 декември), президентът Ибрахим Ругова отново отправи апел за независимост на южната сръбска провинция Косово. Според Ругова, международното признание на независимостта на провинцията ще заздрави демократичното общество и ще допринесе за напредъка на интересите на Косово и запазването на мира. Говорителят на ЮНМИК Симон Хазелок заяви, че такива изявления са пагубни за бъдещето на провинцията и добави, че преди да търси независимост, Косово трябва да постигне стандартите на демокрацията и сигурността. (Блиц - 30/12/02; ФоНет - 29/12/02; Танюг - 28/12/02)
