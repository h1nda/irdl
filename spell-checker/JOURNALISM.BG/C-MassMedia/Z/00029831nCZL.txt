Албания и Хърватия официално се присъединиха към НАТО
					05/04/2009
					 
						СТРАСБУГ, Франция -- Албания и Хърватия официално станаха членки на НАТО на срещата на върха на Алианса в Страсбург в събота (4 април), след като президентът на САЩ Барак Обама предаде на лидерите на двете страни копия от Вашингтонското споразумение, с което бе създадена организацията. То бе подписано точно преди 60 години на 4 април 1949 г. С присъединяването на Хърватия и Албания, членките на НАТО стават 28. Обама заяви, че очаква деня, когато и Македония ще се присъедини. Кандидатурата на Скопие бе блокирана заради спора за името с Гърция.
						Настроението в Тирана бе празнично и членството бе отпразнувано с голям военен парад и концерт. Според проучванията, 99% от албанците подкрепят присъединяването на страната към НАТО.
						Що се отнася до Хърватия премиерът Иво Санадер предсказа в събота, че присъдиняването към НАТО ще улесни и присъединяването на страната към ЕС. Но не всички бяха щастливи. Няколкостотин души се събраха в центъра на Загреб, носейки плакати анти-НАТО ( АФП, АП, Maкфакс, ИТАР-ТАСС, ХРТ, ХИНА - 04/04/09)
