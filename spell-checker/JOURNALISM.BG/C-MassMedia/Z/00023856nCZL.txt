Румънската СДП отложи вота на недоверие срещу кабинета
					11/09/2007
					 
						БУКУРЕЩ, Румъния -- Главната опозиционна Социалдемократическа партия (СДП) обяви в понеделник (10 сепември), че отлага внасянето на искане за вот на недоверие срещу правителството, докато бъде избран нов патриарх. Патриарх Тоектист, глава на православната църква в Румъния, почина през юли. За сряда е насрочен избор на негов наследник.
						Други новини -- Според ново допитване до общественото мнение, проведено от Националния институт за проучване на общественото мнение и маркетинг, около 60 % от румънците са доволни от работата на президента Траян Бъсеску. Лидерът на либералдемократите Теодор Столоян е на второ място с 33 %. Що се отнася до институциите, 84 % от румънците заявяват, че имат доверие в църквата, 75 % имат доверие в армията, а 58 % вярват на медиите. Правителството, парламентът и партиите заемат последните места. (Зиуа, Ромъния Либера, Найн O'клок - 11/09/07; Hotnews.ro -10/09/07)
