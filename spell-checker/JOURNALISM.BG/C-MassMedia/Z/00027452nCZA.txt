Олимпиада: Нов медал за България
					19/08/2008
					С представянето на Радослав Великов във вторник, което му донесе бронзов медал, България вече има три медала от борбата – плюс златото на Румяна Нейкова в гребането в единичен скиф.
					 
						
Радослав Великов (вдясно) от България в схватка срещу Хенри Сехудо от Съединените щати в борбата свободен стил до 55 кг във вторник (19 август) на Олимпиадата в Пекин. [Гети Имиджис]
						
						Българският борец в категория до 55 кг Радослав Великов спечели във вторник (19 август) бронзов медал в борбата свободен стил, побеждавайки Намиг Севдимов от Азербайджан. България вече има три медала от борбата на Игрите в Пекин. 
						*** 
						
						Сръбският отбор по волейбол победи Египет и се класира за четвъртфиналите. Резултатът бе 3-0 (25-16, 25-13, 25-17). Отборът на Египет, който не е спечелил нито един мач в Пекин, отпадна от състезанието. Следващият мач на Сърбия ще бъде срещу Бразилия, Русия или Полша. 
						*** 
						
						Хърватия победи Иран с 91:57 в предварителния кръг от турнира по баскетбол за мъже. Марин Розич и Марко Томаш отбелязаха по 16 точки, Никола Пъркачин събра 15 точки, а Дамян Рудеж – 13. Хърватия е вече на трето място в групата си и ще играе срещу Испания в сряда. 
						*** 
						
						Румънските олимпийски надежди бяха силно попарени във вторник, когато гимнастикът Мариан Драгалеску пропусна втория си прескок и отпадна от класирането за медалите. Той бе фаворит в състезанието на уреда. Междувременно Стелиана Нистор завърши седма в състезанието на успоредка. Тя игра в оспорвана надпревара с група състезателки, между които Хе Кешин, която спечели злато, и Настя Лиукин от Съединените щати. При хвърлянето на диск Николета Грату бе фаворитка, но загуби шансовете си за златото. 
						*** 
						Бегачката Елени Артимата от Кипър стигна до втория кръг при спринта на 200 м за жени и се класира с време 23.58. Тя стана четвърта. 
						*** 
						
						Румънската бегачка Йонела Търля се класира на четвърто място в сериите на 200 м спринт за жени и завърши след Рогая Ал Гасра от Бахрейн, Емили Фриймън от Великобритания и Керон Стюърт от Ямайка. Търля постигна време 23.24. 
						 *** 
						В борбата свободен стил за мъже албанецът Сахит Призрени загуби от Базар Базаргуруев от Киргизстан на осминафинала в състезанието до 60 кг. Базаргуруев след това загуби от японеца Кеничи Юмото, който спечели бронзовия медал. 
						*** 
						
						Македонският борец в свободен стил Музат Рамазанов загуби от Залимхан Хюсеинов от Азербайджан. Те се състезаваха в категорията до 60 кг. 
						
						(Различни източници – 19/08/08)
