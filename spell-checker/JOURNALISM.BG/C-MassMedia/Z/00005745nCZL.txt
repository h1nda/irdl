Нападнато е полицейско управление в Косово
23/01/2003
 
ПРИЩИНА, Косово, Югославия -- В сряда (22 януари) противотанков снаряд се разби в районното полицейско управление в Печ и причини щети, без да рани никого. Говорител на ООН заяви, че ракетата е ударила втория етаж на сградата и вероятно е изстреляна от близко разстояние. Полицията не е извършила арести.
В други новини от сряда, виден сръбски политически лидер от Митровица пострада сериозно при катастрофа в Сърбия. Автомобилът на Марко Якшич е ударил две други превозни средства, които са се блъснали малко преди това. (AП, AФП - 22/01/03)
