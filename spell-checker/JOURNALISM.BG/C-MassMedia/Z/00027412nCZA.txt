Олимпиада: разочарование за Хърватия и Гърция
					15/08/2008
					Мъжкият баскетболен отбор на Хърватия не успя да се пребори с Аржентина, а гърците не можаха да повторят победата си от 2006 г. над САЩ.
					 
						
Али Кемал Тюфекчи от Турция очаква да бъде изтеглен, след като състезанието в клас “Фин” в петък (15 август) от Олимпиадата в Пекин бе отложено заради ветровете. 11 ветроходни прояви бяха отложени заради лошото време [Гети Имиджис]
						Амел Мекич от Босна и Херцеговина надделя над съперника си от САЩ Адлер Волмар в турнира по джудо, категория до 100 кг, в четвъртък (14 август). В следващия кръг Мекич загуби от Ашкат Житкеев от Казахстан.
						*** 
						Мъжкият волейболен отбор на България поведе в началото на мача срещу САЩ в четвъртък (14 август), но американският отбор успя да се върне в мача, като накрая спечели с 3-1 (27-29, 25-21, 25-14 и 26-24). Стенли Клейтън отбеляза 21 точки, а Матей Казийски от България - 18.
						*** 
						Мъжкият баскетболен отбор на Хърватия не бе равностоен на Аржентина. Бившите шампиони още от самото начало натрупаха двуцифрена преднина и накрая спечелиха със 77:53. Андрес Марсело Носиони отбеляза 18 точки, а най-добрите стрелци на Хърватия Марко Томаш и Марко Банич се отчетоха само с по 9 точки. Междувременно мъжкият отбор по хандбал на Хърватия загуби от Франция с 23:19. Петер Метличич получи червен картон след три отстранявания през накъсаната първа половина на мача. Мирза Джомба бе най-добрият реализатор за хърватския отбор, като вкара пет гола, четири от които от наказателни удари. В тениса на маса Хърватия загуби от Австрия с 3-1 в плейофен мач за бронзовите медали.
						*** 
						
						Гърция, която победи САЩ в световния шампионат по баскетбол при мъжете през 2006 г., не успя да повтори този триумф в четвъртък. Отборът претърпя съкрушителна загуба от американския тим с 92:69. Най-много точки отбелязаха Кобе Брайънт и Крис Бош, по 18. За гърците Теодорос Папалукас отбеляза 15 точки, а Василеос Спанулис 14. Във ветроходството двойката Йорданис Паскалидис и Константинос Тригонис финишира втора в първата гонка в клас “Торнадо”.
						*** 
						
						Румънската гимнастичка Стелиана Нистор се съревновава в индивидуалния многобой при жените, като се класира на пето място след съперничките си от САЩ, Китай и Русия. Тя постигна най-висок резултат (15.975) на успоредка. В женския тенис на маса румънският отбор не успя да се наложи над САЩ за бронза.
						*** 
						Световният шампион Италия победи Сърбия във волейбола при жените с 3-0 (25-23, 25-20 и 25-19). Водещ реализатор за италианките бе Таисмари Агуеро с 19 точки; Йована Бракочевич от Сърбия отбеляза 12. В четвъртък сръбският мъжки волейболен отбор загуби от Полша с 3-1 (31-29, 22-25, 25-22, 25-21). Най-много точки отбеляза Иван Милкович от Сърбия -- 24.
						
						(Различни източници – 15/08/08)
