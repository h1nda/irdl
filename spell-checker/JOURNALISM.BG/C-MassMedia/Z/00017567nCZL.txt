Черна гора ще проведе референдум за независимост на 30 април
					13/02/2006
					 
						ПОДГОРИЦА, Сърбия и Черна гора -- Черна гора ще проведе дългоочаквания референдум за независимост на 30 април, заяви в събота (11 февруари) външният министър Миодраг Влахович. Той каза, че парламентът със сигурност ще одобри решението на правителството за провеждане на плебисцита в последната неделя на април. Специалният пратеник на ЕС Мирослав Лайчак посочи, че ще представи на Подгорица становището на Съюза за необходимото мнозинство в сряда. Лайчак заяви пред местен телевизионен канал, че Брюксел има позиция относно разликата от гласове, необходима за успеха на вота, но че неговата цел не е да налага решения. (РТС, Танюг - 12/02/06; AП, АФП - 11/02/06)
