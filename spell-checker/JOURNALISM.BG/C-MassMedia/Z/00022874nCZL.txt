Сръбската полиция съобщи, че е открила склад за боеприпаси на уахабити
					12/06/2007
					 
						БЕЛГРАД, Сърбия -- Вътрешният министър Драган Йочич обяви в понеделник (11 юни), че антитерористичните полицейски отряди са открили повече от 10 000 единици боеприпаси и повече от 15 килограма експлозивни материали, за които се предполага, че произхождат от Косово и са предназначени за терористична дейност в общините Нови Пазар, Тутин и Сеница. Йочич съобщи, че полицията е попаднала на тази информация по време на арестите на членове на заподозряна уахабитска екстремистка група в Нови Пазар миналата седмица. През март полицията разби предполагаем тренировъчен лагер на ухабитски екстремисти в тази област и конфискува експлозиви, карти и терористични пропагандни материали. Оттогава са задържани повече от дузина заподозрени. (Данас, Политика - 12/06/07; Бета, Б92, РТС, Би Би Си Нюз - 11/06/07)
