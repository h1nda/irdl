Косов е обект на разговори в Ню Йорк, Белград и Атина. 
					08/02/2005
					 
						БЕЛГРАД, Сърбия-Черна гора -- Косово бе във фокуса на разговори на високо ниво, проведени паралелно в Ню Йорк, Белград и Атина в понеделник (7 февруари). Външният министър на Сърбия-Черна Гора Вук Драшкович обсъди текущите проблеми в провинцията с Генералния секретар на ООН Кофи Анан в Ню Йорк. Драшкович каза, че е апелирал отново към ООН да даде гаранции за правата на неалбанското малцинство в Косово. 
						В Белград председателстващият ОССЕ и словенски външен министър Димитри Рупел се срещна със сръбския президент Борис Тадич и премиера Воислав Кощуница. Рупел потвърди, че без сръбско участие и диалог между Белград и Прищина не може да се намери решение на проблемите в Косово. 
						В Атина шефът на УНМИК Сьорен Йесен-Петерсен обсъди Косово с гръцкия външен министър Петрос Моливиатис. Според шефа на УНМИК Гърция би могла да играе важна роля в процеса като непостоянен член на Съвета за сигурност на ООН. (АНА - 08/02/05; Уеб сайт на ОССЕ, Бета, Taнюг, KosovaLive - 07/02/05)
