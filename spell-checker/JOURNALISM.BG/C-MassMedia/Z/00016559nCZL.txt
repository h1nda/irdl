Гражданин на БиХ е сред 17-те заподозрени терористи, задържани в Австралия
					10/11/2005
					 
						БАНЯ ЛУКА, Босна и Херцеговина (БиХ) -- Според съобщенията един от 17-те мъже, задържани в най-голямата досега антитерористична операция в Австралия, е гражданин на БиХ. Двадесет и деветгодишният Мирсад Мулахалилович е имал фирма за бояджийски услуги, която може би е била използвана за параван за закупуването на химикали като част от заговора за направата на най-малко 15 големи бомби, съобщи "Сидни морнинг хералд" в четвъртък (10 ноември). Семейството на Мулахалилович е напуснало БиХ през 1992 г. и оттогава не се е връщало в страната. 
						Министерството на външните работи на БиХ съобщи, че не е получило никаква информация от посолството на БиХ в Канбера във връзка с арестите. (Независне новине, Дневни аваз, РТРС - 10/11/05)
