Марсичанин: Няма напредък в разговорите за сформиране на кабинет
25/01/2004
 
БЕЛГРАД, Сърбия-Черна Гора -- Драган Марсичанин, заместник-председател на Демократическата партия на Сърбия (ДПС), заяви в събота (24 януари), че не е постигнат никакъв напредък в разговорите за сформиране на правителство. Той потвърди, че ДПС ще подкрепи само правителство на малцинството и че тази позиция на партията остава непроменена. Марсичанин отрече съобщенията в медиите, че ДПС се е срещнала със социалистите за съставяне на кабинет. Междувременно парламентът е насрочил заседание във вторник, за първи път след изборите миналия месец. Вероятно на него ще бъде избран председател на парламента. (Танюг, Б92 - 24/01/04)
