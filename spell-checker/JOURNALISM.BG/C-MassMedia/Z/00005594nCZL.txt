Ердоган подкрепя Азърбайджан за Нагорни Карабах
08/01/2003
 
БАКУ, Азърбайджан -- Стартирайки обиколката си в Централна Азия във вторник (7 януари), лидерът на управляващата турска партия Реджеп Тайип Ердоган подкрепи позицията на Азърбайджан в спора за Нагорни Карабах. Армения и Азърбайджан имат претенции за региона, който бе сцена на кръвопролития, провокирани предимно от религиозни фанатици от двете страни. При пристигането си в столицата на Азърбайджан, Ердоган заяви, че Турция ще продължи да подкрепя "справедливата позиция" на Азърбайджан за бъдещето на региона. Той допълни, че очаква отношенията между Турция и Азърбайджан да достигнат качествено ново ниво. Двете страни участват в големия проект за петролопровода Баку-Джейхан. (Анадолска агенция, Дюня - 07/01/03)
