Сблъсъци белязаха демонстрация в памет на студентските бунтове в Гърция
					18/11/2008
					 
						АТИНА, Гърция -- В понеделник (17 ноември) около 10 000 демонстранти манифестираха в центъра на Атина, достигайки до посолството на САЩ, с което отбелязаха 35-ата годишнина от студентските бунтове през 1973 г. в Атинския политехнически университет. Десетки загинаха по време на този бунт срещу военната диктатура, управлявала Гърция в периода от 1967 до 1974 г. В понеделник около 8 000 полицаи се опитаха на поддържат реда, макар че избухнаха сблъсъци, когато младежи хвърляха камъни, запалителни бомби и бутилки с вода срещу полицейските части за борба с безредиците, разположени пред посолството. (АНА-МПА, СКАЙ, Нафтемборики, ЕРТ, Ройтерс, АП, ДПА - 17/11/08)
