Сблъсъци между работници имигранти и фермери в Гърция
					21/04/2008
					 
						АТИНА, Гърция -- Трима души бяха ранени в неделя (20 април) след сблъсък между стачкуващи земеделски работници имигранти и фермери на гръцкия полуостров Пелопонес. Полицията съобщи, че собствениците на земя и техни поддръжници в село Неа Манолада са нападнали берачи на ягоди, подкрепяни от членове на профсъюзите и активисти, изпратени от Гръцката комунистическа партия. Те се били събрали да протестират на селския площад и настоявали за повишение на надниците си от 23 на 30 евро на ден. Стотици сезонни работници, повечето от които чужденци, работят в пелопонески ферми, едни от най-големите производители на ягоди в Гърция. (AФП, Нюз Ин - 20/04/08)
