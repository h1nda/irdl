Очаква се гласовете "за" и "против" новия министър на отбраната на Сърбия и Черна гора да са почти равни 
					21/10/2005
					 
						БЕЛГРАД, Сърбия и Черна гора -- В петък (21 октомври) депутатите от федералния парламент обсъждат номинацията на Зоран Станкович за нов министър на отбраната на Сърбия и Черна гора. Предшественикът му на този пост, Първослав Давинич, подаде оставка преди повече от месец заради скандал с военни доставки. Постът на федералния министър на отбраната се смята за изключително важен за сътрудничеството с трибунала на ООН за военни престъпления в Хага, най-вече във връзка с обвиняемия Ратко Младич. Според местните медии гласовете "за" и "против" Станкович ще бъдат почти равни.
						Други новини -- Председателят на конституционния съд на Сърбия, Слободан Вучетич, поиска да бъдат назначени нови съдии в съда. Три от местата в деветчленния орган са вакантни, което затруднява процеса на вземане на решения, каза Вучетич. (Данас, Глас явности - 21/10/05; Б92, РТС, Танюг, Бета - 20/10/05)
