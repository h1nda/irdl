Грегорянn: Властите на БиХ и РС трябва да сложат край на мрежата от поддържници на военнопрестъпниците
					05/09/2006
					 
						БАНЯ ЛУКА, Босна и Херцеговина (БиХ) -- Рафи Грегорян, политически съветник на Постоянния щаб на НАТО в Сараево, заяви в интервю за "Независне новине" във вторник (5 септември) , че властите на БиХ и на Република Сръбска трябва да действат решително срещу мрежата от поддържници на военнопрестъпниците. Грегорян, който ще поеме поста на международен наблюдател за Бръчко следващия месец, заяви, че независимо от предприетите мерки в БиХ през последните 18 месеца за осигуряване на пълно сътрудничество с трибунала на ООН, продължава да съществува липса на координация между централното правителство и правителствата на общностите. Той също порица местните власти, че не са успели да действат срещу роднините на един от главните обвиняеми - Радован Караджич. Членството в програмата на НАТО "Партньорство за мир" зависи от сътрудничеството с трибунала, отбеляза Грегорян. (Независне новине - 05/09/06)
