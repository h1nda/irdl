В Северна Митровица бяха въведени засилени мерки за сигурност след инцидент
					11/06/2010
					 
						ПРИЩИНА, Косово -- ЮЛЕКС и Косовската полиция засилиха присъствието си в населената предимно със сърби северна част на Митровица след инцидент, при който четирима албански младежи постъпиха в болница. Четиримата, на възраст между 17 и 21 г., твърдят, че в сряда (9 юни) са били нападнати от група лица, носещи метални пръчки. Според белградски медии косовската полиция е съобщила за задържането на петима сърби, двама от които след това са били освободени. ЮЛЕКС обяви, че се води разследване.
						Други новини -- Медиите в Прищина съобщиха в петък, че сръбски полицай е „избягал” от Косовската полиция. Драгиша Антич е забелязан в четвъртък вечерта в северната част на Митровица, но е избягал, когато полицията му е наредила да спре. Съобщава се, че са намерени документи, включително сръбска полицейска карта за самоличност и карта за членство в Сръбската радикална партия. (Коха Диторе, Кохавижън, Телеграфи, Експрес - 11/06/10; Танюг, РТК - 10/06/10)
