Румънският министър на правосъдието призова магистратите да прекратят протестите
					08/09/2009
					 
						БУКУРЕЩ, Румъния -- Министърът на правосъдието Каталин Предою призова в понеделник (7 септември) магистратите да прекратят протестите и да се върнат към нормалната си работа, заявявайки, че правителството е решило въпросите, свързани със заплащането, и опасенията за недостатъчни финансови средства. Стачка преустанови почти изцяло съдебната дейност в страната. "Протестите като цяло са незаконни и повсеместното им провеждане и продължаване са в ущърб на интересите на гражданите, икономическата дейност в страната, сигурността на правосъдието и безопасността на гражданите и общественото мнение", заяви Предою. В опит да съкрати държавните разходи Румъния реши да отмени редица премии, които се изплащат на държавните служители, и да замрази заплатите в публичния сектор. За съдиите в частност това означава да бъдат отменени добавките за стрес на работното място, които се равняват на почти половината от нетната им заплата. (АП, Агерпрес - 07/09/09)
