България и Молдова са решени да задълбочат сътрудничеството в енергетиката и телекомуникациите
03/02/2004
 
КИШИНЕВ, Молдова -- България и Молдова обсъдиха възможности за засилване на сътрудничеството в енергетиката, телекомуникациите, транспорта и човешките ресурси по време на заседание на Съвместната комисия за търговско, икономическо и научно-техническо сътрудничество в понеделник (2 февруари). Ръководителят на молдовската делегация отбеляза, че търговският оборот между двете страни е нараснал през 2003 г. с почти 70 % и че ще се увеличи още повече чрез създаването на съвместни преработвателни фирми в промишлеността и селското стопанство. Ръководителят на българския екип посочи, че са възможни съвместни проекти в сферата на информационните технологии, туризма и регионалното развитие. (БТА, Инфотаг - 02/02/04)
