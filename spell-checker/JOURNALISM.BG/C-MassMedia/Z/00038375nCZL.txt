Македонските ВМРО-ДПМНЕ и ДОМ сформираха коалиция
					02/05/2011
					 
						СКОПИЕ, Македония -- Партията Демократическо обновление на Македония (ДОМ) и управляващата ВМРО-ДПМНЕ ще обединят силите си отново в коалиция за предстоящите парламентарни избори на 5 юни. Лидерът на ВМРО-ДПМНЕ Никола Груевски се срещна в неделя (1 май) с президента на ДОМ Лиляна Поповска, за да обсъди приоритетите на партиите в предстоящия четиригодишен период. Двамата се съгласиха, че акцентът трябва да пада върху икономиката, привличането на чуждестранни инвестиции, евро-атлантическата интеграция, образованието и науката. Груевски изрази надежда, че коалицията "За по-добра Македония" ще спечели извънредните избори. (Макфакс, Алсат М, Дневник - 01/05/11)
