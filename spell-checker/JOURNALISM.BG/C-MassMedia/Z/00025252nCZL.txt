Главният преговарящ на БиХ с ЕС твърди, че ССА ще бъде подписано през март
					25/01/2008
					 
						САРАЕВО, Босна и Херцеговина (БиХ) -- Главният преговарящ на страната с ЕС Игор Давидович каза, че БиХ ще подпише Споразумение за стабилизация и асоцииране (ССА) със Съюза през март. В интервю за агенция СРНА Давидович обясни, че това, което Брюксел изисква предварително, е пакет за реформа на полицията. Други три условия са реформа на държавното радио и телевизия ПБС, реформа на публичната администрация и пълно сътрудничество с Трибунала на ООН за военни престъпления в Хага. Давидович добави, че въпреки критиките на ЕС към сегашния конституционен ред той не е поставял конституционната реформа сред критериите, изисквани за подписването на ССА. 
						Междувременно председателят на министерския съвет Никола Спирич каза, че работната група за реформата в полицията напредва добре. Групата има краен срок 15 февруари да подготви всички закони, свързани със създаването на полиция на държавно равнище в БиХ. (СРНА, РТРС, НТВ Хаят - 24/01/08)
