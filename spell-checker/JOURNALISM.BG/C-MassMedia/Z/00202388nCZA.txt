Паметниците в Първо гробище на Атина бавно загиват
					25/02/2012
					Фондът на световните паметници цели да включи най-старото гробище на Атина в своя списък, за да прокламира неговото запазване.
					От Мария Паравантес за Southeast European Times в Атина - 25/02/12
 
					 
						
Най-посещаваният гроб в гробището, 'I Koimomeni' [Спящата дъщеря], е мраморна скулптура от Янулис Халепас на 18-годишно момиче от известно семейство. Тя умира от туберкулоза през 1873 г. [Мария Паравантес/SETimes] 
						Първо гробище на Атина, което е най-старото в гръцката столица, бе включено в списъка за 2012 г. на Фонда на световните паметники (ФСП), тъй като много от мраморните му паментици са застрашени от разрушение. 
						Кметът Георгиос Каминис се опита да осигури включването на гробището в списъка, за да привлече внимание и да намери средства за запазването му. 
						"Поддръжката е скъпо нещо... Това е усилие от страна на града да спаси склуптурите", каза за SETimes Никос Кокинос, заместник-кмет на Атина за гробищата и администрацията. 
						Създадено с кралски указ в средата на 1800-те години Първо гробище на Атина е мястото за вечен покой на много от най-известните личности на страната включително художници, държавници, артисти но също и миряни от гръцката православна, католическа, протестантска и еврейска религия. 
						В гробището също се намират творбите на най-добрите скулптори на Гърция. 
						Катерина Цатуха, археолог от Департамента за изследвания в Атина, определя гробището като най-голямата в страната "погребална скулптурна колекция", включваща творби на скулптори като Янулис Халепас, Никос Стергиу, Николаос Георгантис, Михалис Томброс и Ставрос Валасакис, които са изпълнявали поръчки за погребално изкуство - статуи, гравюри, урни, гробници, надгробни камъни, саркофази, мавзолеи и изображения от мрамор и метал. 
						Прословутият смог на Атина, природните стихии, времето, но също и човешката намеса са нанесли поражения на тези творби, които спешно се нуждаят от консервация. 
						"Това място е емблематично и за много градски гробища в света, които са изправени пред същите проблеми за дълготрайно съхранение и поддръжка", каза за SETimes Ерика Аврами, директор за Изследвания и образование на ФСП в Ню Йорк. 
						"Това са важни културни ресурси, както и жезненоважни градски открити пространства, които могат да се интегрират в живота на града чрез усилия за съхранението им и нови модели на стопанисване," каза Аврами. 
						Гробището, което се намира в центъра на Атина, подобно на много други гробища от 19 век, е създадено по модела на гробището"Пер Лашез" в Париж. 
						Първоначално то е било построено около параклиса "Агиос Лазарос" през 1840 г. С рязкото увеличаване на населението в края на 1800-те години, произволни разширения лишили гробището от романтиката, съпътстваща старите паметници и по-широките пространства. 
						Макар че ФСП не осигурява специфична програма за действие, той цели да включи обекта за наблюдение - двугодишен цикъл на подкрепа - за да се стимулира диалога и да се изследват възможностите за сътрудничество. 
						Известни личности, погребани в Първо гробище са Хайнрих Шлиман, археологът, открил Троя и Микена; Мелина Меркури, министър на културата и актриса; известната гръцка актриса Алики Вугиуклаки; авторът на гръцки песни "ребетика" Василис Цицанис; премиерът Андреас Папандреу; нобеловият лауреат Одисей Елитис; известният диригент Димитри Митропулос; революционерът Григорис Ламбракис и критският трубадур Никос Ксилурис. 
						Миналото лято жителите на района, известен като Мец, протестираха срещу решението на града за построяването на подземен паркинг близо до гробището. 
						"На това решение бе дадена зелена светлина по време на мандата на Аврамопулос [кмет на Атина през 1995-2002]", обясни Кокинос. 
						Жителите искат общинска комисия да отмени договора и да оттегли разрешенията поради историческото значение на района и последствията за околната среда. 
						По време на събитие, организирано от град Атина за информиране на жителите на града по програмата за ремонтиране, Каминис каза, че е жизненоважно " в такива трудни времена за града, да използваме всяка възможност. Този паркинг ще донесе приходи." 
						Първото гробище на Атина принадлежи на Асоциацията на значимите гробища и на "Маршрут на европейските гробища". Плановете за построяването на Музей на погребалното изкуство през 2008 г. никога не се реализираха.
