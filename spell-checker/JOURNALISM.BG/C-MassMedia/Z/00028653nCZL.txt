Тройно увеличение на таксите за автомобили предизвика протести в Румъния
					10/12/2008
					 
						БУКУРЕЩ, Румъния -- Спорното решение на правителството за тройно увеличение на регистрационната такса за употребявани автомобили влезе в сила във вторник (9 декември) въпреки силната съпротива от страна на дилърите на коли втора ръка. Те определят мярката, насочена към поощряване на продажбите на нови леки коли, като "злоупотреба" и "незаконна". Представителите на 40 компании за продажба на употребявани автомобили в северозападната област Салаж призоваха към провеждането на протестни действия в четвъртък с искания за отмяна на новата такса. 
						Други новини -- Късно вечерта в сряда се очаква президентът Траян Бъсеску да номинира новия министър-председател, след нов кръг от преговори във вторник между двете партии, които най-вероятно ще сформират коалиционно правителство - Либералдемократическата партия, която победи в изборите на 30 ноември, и Социалдемократическата партия. (Найн O'клок, Гъндул, Котидианул - 10/12/08; Медиафакс, Хотнюз, Реалитатя ТВ, Зиаре - 09/12/08)
