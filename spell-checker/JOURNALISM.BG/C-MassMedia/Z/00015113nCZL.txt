ДАРО на БиХ се присъедини към международната борба срещу прането на пари
					01/07/2005
					 
						САРАЕВО, Босна и Херцеговина (БиХ) -- Отделът за финансово разузнаване на Държавната агенция за разследване и охрана (ДАРО) бе поканен в четвъртък (30 юни) да се присъедини към "Егмонт груп", международната мрежа, която свързва различни агенции в борбата им срещу прането на пари. БиХ става 85-ата страна членка на организацията. Върховният представител Пади Ашдаун приветства решението, като каза, че то представлява международно признание за напредъка, постигнат от ДАРО. 
						Други новини: Съюзът на фермерите в БиХ изпрати в четвъртък покана за разговори до премиера Аднан Терзич. От шест дни фермерите протестират в Сараево, като настоят за създаване на министерство на селското стопанство на държавно ниво, защита на националното производство и приемане на национална стратегия за развитие на селското стопанство. (Независне новине - 01/07/05; Служба на върховния представител, ПБС БиХ, ФЕНА, НТВ хаят - 30/06/05)
