Белград призова косовските сърби да бойкотират преброяването на населението 
					29/03/2011
					 
						БЕЛГРАД, Сърбия - В понеделник (28 март) парламентарната комисия за Косово призова косовските сърби да бойкотират предстоящото преброяване на населението, ако то не бъде проведено от ООН в цяло Косово. Министърът за Косово Горан Богданович отново подчерта позицията на Белград, че преброяването на населението може да бъде извършено само от ООН, а не от косовските институции. Представители на властите в Косово вече заявиха, че Офисът за обслужване на проекти на Обединените нации (ООПООН) ще отговаря за провеждането на преброяването в доминираното от сърбите Северно Косово, считано от петък. (Танюг, Блиц, Б92 - 28/03/11)
