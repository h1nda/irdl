Македонски съд потвърди присъдата срещу Вранишковски
					18/03/2011
					 
						СКОПИЕ, Македония -- Върховният съд потвърди в четвъртък (17 март) присъда срещу скандалния бивш епископ на Македонската православна църква Йован Вранишковски. Съдът отхвърли обжалването му като неоснователно, потвърждавайки присъдата му от две и половина години затвор за злоупотреба с дарения за епархията, която е оглавявал по-рано. Адвокатът на Вранишковски, Васко Георгиев, казва, че клиентът му ще отнесе въпроса до Европейския съд за правата на човека в Страсбург. (MИA, A1 - 17/03/11)
