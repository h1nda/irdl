Шест души бяха ранени при експлозии в Косовска Митровица
					04/01/2009
					 
						ПРИЩИНА, Косово -- Две отделни експлозии растърсиха сръбските и албански части на етнически разделения град Косовска Митровица в петък (2 януари). При експлозиите бяха ранени шест пожарникари и бяха нанесени щети на автомобили и имущество, съобщиха медиите. Една бомба експлодира близо до кафене в северната част на Косовска Митровица, населена предимно със сърби, докато втората експлозия е станала, след като сръбски младежи са запалили два албански магазина. Напрежението нарасна миналата седвица, след като сърбин бе наръган с нож в уличен бой с албанци на 30 декември. Мироопазващите сили на КФОР и ЮЛЕКС засилиха присъствието си в района късно в петък, за да възстановят реда. В събота президентът Фатмир Сейдиу заклейми насилието. 
						Други новини - Сръбският президент Борис Тадич заяви в петък, че Косово няма бъдеще в ЕС като независима държава, а само като провинция на Сърбия. Инцидентите напоследък в Косово потвърждават мнението на Сърбия за продължаващото нарушаване на човешките права там, главно на правата на неалбанското население, заяви Тадич. Той очаква Международният съд (МС) да подкрепи отхвърлянето от страна на Сърбия на законността на декларацията на независимост на Косово през февруари миналата година, каза той. (Ню Косова Рипорт, Б92, Бета, РТС, Радио Сърбия, ЕМпортал, AФП, AП, Ройтерс, Гласът на Америка, РИА Новости - 03/01/09B92, Maкфакс - 03/01/09, ФоНет - 02/01/09)
