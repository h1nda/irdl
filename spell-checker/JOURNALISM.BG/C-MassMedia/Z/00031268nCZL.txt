Българският кабинет създаде надзорен съвет
					13/08/2009
					 
						СОФИЯ, България -- Новоназначеният кабинет на премиер Бойко Борисов взе решение в сряда (12 август) да бъде създаден съвет, оглавяван от министъра на финансите, който ще контролира фондовете от ЕС. В него ще участват също министрите на вътрешните работи, регионалното развитие, транспорта, земеделието, труда, икономиката, околната среда и външните работи. Съветът ще отговаря за всички финансирани от ЕС програми, включително за предприсъединителните. Освен това в министерството на финансите ще бъде създаден секретариат, който ще има оперативни функции във връзка с координацията и ще осведомява правителствените институции за усвояването на средствата от ЕС. Съюзът замрази финансирането преди месеци, след като в България бяха разкрити множество измами и лошо управление. (Дневник, БНТ, Медиапул - 12/08/09)
