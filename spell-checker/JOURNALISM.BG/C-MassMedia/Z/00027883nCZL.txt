Гръцката полиция откри отвлечения бивш официален представител на режима на Саддам Хюсеин
					28/09/2008
					 
						AТИНА, Гърция -- Властите освободиха в събота (27 септември) бивш официален представител на правителството на Саддам Хюсеин, за когото се твърди, че е бил отвлечен от иракчани за откуп. Полицията не е съобщила името на мъжа или бившия му пост. На 18 септември съпругата му е уведомила властите за отвличането му в Атина и за искания откуп от 20 500 евро. Полицията го е открила в изоставена сграда и е арестувала четирима заподозрени иракчани. Бившият официален представител е възнамерявал да потърси политическо убежище в Белгия. (AФП, РИА Новости - 27/09/08)
