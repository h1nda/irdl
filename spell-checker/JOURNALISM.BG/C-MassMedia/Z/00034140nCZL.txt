Процесът срещу Караджич в Хага бе възобновен
					13/04/2010
					 
						ХАГА, Холандия -- Процесът срещу бившия босненски сръбски лидер Радован Караджич бе възобновен във вторник (13 април) в Трибунала на ООН за военни престъпления, като се очаква обвинението да представи своя първи свидетел - Ахмет Жулич от Сански Мост. Миналата седмица Трибуналът отхвърли последното от поредица искания на Караджич за отлагане на процеса. Той твърди, че справедлив процес е невъзможен, тъй като съдът вече е приел хиляди доказателства от предишни дела и свидетелски показания, без да му даде възможност да проведе кръстосан разпит. Караджич е обвинен в геноцид, военни престъпления и престъпления срещу човечеството във връзка с босненския конфликт от 1992-1995 г. (Бета, Политика, Радио Свободна Европа - 13/04/10)
