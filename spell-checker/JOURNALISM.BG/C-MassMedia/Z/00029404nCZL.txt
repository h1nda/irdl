На бивши членове на КЗК беше разрешено да кандидатстват отново за работа в Косовските сили за сигурност
					24/02/2009
					 
						ПРИЩИНА, Косово -- В понеделник (23 февруари) мирните протести на бивши членове на Корпуса за защита на Косово (КЗК) за малко не прераснаха в насилие. Протестиращите се опитаха да проникнат в централата на новосъздадените Косовски сили за сигурност (КСС) с искания да им се предостави втори шанс за присъединяване към Силите. Специални полицейски части се намесиха, за да усмирят тълпата. Министърът на КСС Фехми Муйота каза, че бившите членове на КЗК ще получат нова възможност да кандидатстват за КСС през март, ако "отговарят на минималните стандарти на НАТО". (Телеграфи, Коха Диторе, Зери, Косова Сот - 24/02/09; РТК, Кохавижън - 23/02/09)
