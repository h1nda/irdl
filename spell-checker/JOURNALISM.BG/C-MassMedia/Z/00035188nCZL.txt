ЕК ще помогне на Румъния да се справи с наводненията
					05/07/2010
					 
						БУКУРЕЩ, Румъния -- Европейската комисия (ЕК) обяви в неделя (4 юли), че четири от нейните членки - Белгия, Австрия, Франция и Естония - са предложили помощ на Румъния за овладяване на силните наводнения, които обхванаха страната след проливните дъждове от последната седмица. Искането на Румъния за помощ бе отправено в петък. Властите в Букурещ заявиха, че са приели помощта, предложена от Белгия и Австрия. Австрия е предложила десет помпи за мръсни води и три електрогенератора, докато Белгия ще предостави 11 помпи, пет електрогенератора и съоръжение на пречистване и обработка на вода. Румъния в момента анализира предложенията на Франция и Естония. (Ройтерс, Медиафакс, АФП, EurActiv - 04/07/10)
