Турция храни надежди във връзка с френското председателство на ЕС
					02/07/2008
					 
						АНКАРА, Турция -- На заседание на кабинета във вторник (1 юли) министърът на правосъдието Мехмет Али Шахин каза, че Турция желае Франция да пристъпи към преговорите за присъединяване по прозрачен начин, въпреки че се противопоставя на членството в ЕС на Турция. Той добави, че Анкара очаква да отвори три нови преговорни глави през следващите шест месеца на френския мандат като председател на ЕС, който започна във вторник. От началото на преговорите за присъединяване през 2005 г. Турция е отворила само осем глави. ЕС преустанови преговорите по 15 от 35-те глави поради отказа на Турция да отвори своите пристанища за Кипър. (Хюриет, Заман - 02/07/08; Анадолска агенция, АП - 01/07/08)
