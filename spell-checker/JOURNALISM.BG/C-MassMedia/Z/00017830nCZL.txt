Венецианската комисия излезе със становище по конституционните реформи в БиХ
					08/03/2006
					 
						САРАЕВО, Босна и Херцеговина (БиХ) -- Венецианската комисия, орган на Съвета на Европа по правните въпроси, съобщи във вторник (7 март), че е връчила своето становище по конституционните промени в БиХ на члена на председателството на БиХ Сюлейман Тихич. Осемте основни политически партии в страната спорят от месеци по ключовите въпроси, като замяната на тристранното председателство с един президент. В Брюксел Тихич заявил, че предложенията на комисията не дават ясно решение, тъй като предлагат както преки, така и непреки избори.
						Други новини -- Във вторник Камарата на представителите в парламента на БиХ прие законопроект, имащ за цел засилване на сътрудничеството с Трибунала на ООН за военни престъпления. Законопроектът предвижда редица мерки, в т. ч. замразяване на авоарите на обвиняемите във военни престъпления и на техни предполагаеми сътрудници. (Дневни Аваз, Независне Новине - 08/03/06; Фена, НТВ Хаят, Pincom.info - 07/03/06)
