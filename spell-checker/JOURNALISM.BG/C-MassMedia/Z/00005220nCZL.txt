Главните прокурори на Албания и Италия обсъждат борбата с престъпността
28/11/2002
 
ТИРАНА, Албания -- Главният прокурор Теодори Солаку се срещна с италианския си колега Пиеро Луиджи Виня в сряда (27 ноември), за да обсъдят усилията на двете страни в борбата с организираната престъпност, незаконната търговия и проституцията. Италианската делегация се ангажира да помогне на прокурорите в Албания да създадат архив за разпознаване на престъпниците. Участниците се съгласиха, че общите усилия вече са допринесли за големия спад в търговията с хора. (ATA, уеб сайт на ОССЕ - 27/11/02)
