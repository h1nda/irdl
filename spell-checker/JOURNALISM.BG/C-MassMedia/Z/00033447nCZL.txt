Гръцкият премиер Папандреу посети Москва и обсъди „Южен поток”
					17/02/2010
					 
						МОСКВА, Русия -- Във вторник (16 февруари) гръцкият министър-председател Георгиос Папандреу каза в Москва, че икономическите неволи на неговата страна няма да се отразят отрицателно върху изграждането на газопровода „Южен поток”. Пред журналисти след срещата с руския си колега Владимир Путин Папандреу каза, че сегашната ситуация ще има положително отражение върху отношенията с Русия. От своя страна Путин не изрази тревога от икономическите проблеми на Гърция и увери Папандреу, че газопроводът „Южен поток” ще увеличи приходите на Гърция. (РИА Новости, Ройтерс, Катимерини, АНА-МПА, АП - 16/02/10)
