Наука и технологии: Гърция и Македония започват съвместен проект 
					29/10/2007
					Гърция и Македония се споразумяха да работят заедно за опазване на екосистемата на Дойранското езеро. Още от седмицата: Сорбоната смята да открие център за следдипломно обучение в Атина. 
					 
						
Дойранското езеро се намира на границата между Гърция и Македония. [Македонско правителство]
						Две гранични общини, една македонска и една гръцка, Дойран и Дойрани, се споразумяха да си сътрудничат в изграждането на щит за екологична защита на Дойранското езеро, което в момента има сериозни проблеми със замърсяването и риболова. Споразумението предвижда съвместни мерки за запазване на растителния и животинския свят. 
						 *** 
						
Maкедонската неправителствена организация "Отвори прозорците" представи проект, чиято цел е да се осигури достъп на инвалидите до компютърни системи и програми. Организацията призова също фирмите и правителството за повече подкрепа за доближаване на информационните технологии до инвалидите. 
						*** 
						Френската Сорбона смята да открие център за следдипломно обучение в Атина догодина, съобщиха гръцки медии. Решението е взето въпреки бавещите се промени в гръцката конституция, с които ще се разреши на частни университети да работят в страната. 
						*** 
						Екип от хирурзи успешно направи трансплантация на бъбрек в болницата в Осиек, Хърватия. Това е първата подобна операция в болницата, където около 200 пациенти се лекуват от бъбречни заболявания. 
						*** 
						
Рунмъния въведе в четвъртък (25 октомври) нова компютърна система за борба с порнографията по Интернет. Страната стана третата държава в Европа, въвела системата Microsoft CETS 2.0, която осигурява информационна база от данни за подозрителни уебсайтове и потенциални нарушители. 
						
(Различни източници – 22/10/07-29/10/07)
