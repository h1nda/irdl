В Букурещ се откри изложба с произведения, посветени на Чаушеску 
					28/03/2005
					В стремежа си да хвърли светлина върху един тъмен период от румънската история букурещки музей представя десетки художествени картини на бившия комунистически лидер в страната Николае Чаушески и на неговата съпруга Елена. 
					(Найн о'клок, Индипендант - 17/03/05; АП - 16/03/05; Wikipedia.org)
 
					 
						
Над 160 картини на Чаушеску са изложени в Националния музей за съвременно изкуство в Букурещ. [AФП]
						Експозиция, която представя десетки картини, изобразяващи бившия комунистически диктатор на Румъния Николае Чаушеску и на съпругата му Елена, бе открита в Националния музей за съвременно изкуство в Букурещ на 16 март. Показани са и някои от подаръците, което двойката е получавала по време на 24-годишното си управление. "Това не е лов на вещици," казва уредникът на експозицията Флорин Тудор пред АП. "Това е изследване върху един тъмен период от историята на Румъния, за който трябва да разговаряме."
						Чаушески дойде на власт през март 1965 г. след смъртта на Георге-Георгиу Деж и след това раздаде важни държавни постове на Елена и други членове на своето семейство. Управлението на двойката приключи с възстанието от декември 1989 г. Двойката Чаушеску избяга от Букурещ, но след това двамата бяха заловени, изправени пред извънреден военен трибунал и разстреляни. 
						"Общество, което гради бъдещето си, трябва да знае и своето минало, истинското си минало, такова каквото е било. Ако аз - свидетелят на времената, в които съм живял не говоря за това, тогава други, които не са живели тогава, ще измислят своя версия за съответните факти," гласи съобщение, което може да се прочете в асансьора на музея. Посетителите на експозицията могат да чуят песни за Чаушеску и записи на негови речи, които е произнасял, докато е бил на власт. 
						Докато страната изпитваше болезнен недостиг на продукти и последствията от купонна система през 80-те години на миналия век, телевизията бе ограничена до двучасова програма всеки ден, която предимно покриваше речите на Чаушеску или посещенията му на места, където организирани тълпи от хора по приветстваха. 
						В много от 165-те картини от експозицията покойният диктатор и съпругата му са изобразени като полубожества. Една от тях показва Стефан Велики, изтъкнат владетел от края на 16-ти век, който е направил полукрачка извън портрета си, висящ на стената, за да вдигне наздравица с чаша червено вино заедно със семейство Чаушеску. В други произведения диктаторът е в компанията на други велики личности от румънската история като Мирча Стари и Михай Смелий. 
						Едно произведение от 80-те годни на миналия век показва Чаушеску, който вече е карал 60-те, като красив младеж. Съпругата му, известна с вечния си кок, е изобразена с диплеща се коса и сини очи, въпреки че истинският им цвят е лешников.
						Всички картини са създадени от известни румънски художници, някои от които са заемали важни постове. Сред тях са Виорел Марджинян, бивш министър на културата, както и Замфир Думитреску, председател на Съюза за пластично изкуство. 
						Експозицията съдържа и архив от периодични издания, вестници и книги, свързани с комунистическата епоха. Тя ще бъде закрита на 22 май.
