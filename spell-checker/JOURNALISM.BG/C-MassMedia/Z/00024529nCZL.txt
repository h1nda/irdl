България и Ирак уредиха въпроса за дълга
					12/11/2007
					 
						СОФИЯ, България -- Ирак се е съгласил да изплати до юни 2008 г. 360 млн. долара от общо 1,86 млрд. долара, които дължи на България, съобщи финансовият министър Пламен Орешарски в неделя (11 ноември). София ще отпише остъка в съответствие с решението на Парижкия клуб на страните кредиторки за опростяване на 80 % от иракския дълг, добави той. Повечето от останалите страни, каза той, са се съгласили да приемат плащания в 23-годишни държавни облигации с шестгодишен гратисен период, но никоя от тях не е успяла да си върне повече от 20 % от иракския дълг. (Сега - 12/11/07; АФП, АП, БТВ, Уебсайт на Министерството на финансите, Дарик, БГНЕС, ДПА, Синхуа - 11/11/07)
