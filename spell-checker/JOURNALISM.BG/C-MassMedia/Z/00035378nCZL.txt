Черногорската полиция арестува член на сръбската „магистрална мафия” 
					21/07/2010
					 
						ПОДГОРИЦА, Черна гора -- В сряда (21 юли) полицията арестува мъж, за когото се смята, че е организатор на така наречената „магистрална мафия”. Милош Неделкович беше задържан в Будва въз основа на заповед за арест, издадена от Сърбия. Белград заяви, че скоро ще започне процедура по екстрадирането му. Неделкович е бивш финансов директор на сръбската държавна пътностроителна компания, „Путеви Сръбие”. Той се укрива от 2006 г., когато бяха арестувани другите заподозрени членове на групата. Миналия ноември белградски съд осъди 41 от тях на затвор за причиняване на загуби за държавния бюджет в размер на 6,5 милиона евро чрез присвояване на пътни такси в периода 2004-2006 г. (Танюг, Б92, Прес - 21/07/10)
