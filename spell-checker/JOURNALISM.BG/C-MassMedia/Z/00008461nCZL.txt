Български заместник-външен министър се срещна с представители на Косово
24/09/2003
 
БЕЛГРАД, Сърбия-Черна Гора -- Българският заместник-външен министър Иван Петков се срещна във вторник (23 септември) с висши представители на Косово. Той разговаря с президента Ибрахим Ругова, премиера Байрам Реджепи и заместник-ръководителя на УНМИК Чарлз Брейшоу. Основна тема е била ситуацията в Косово и предлаганият диалог между Белград и Прищина. Петков е на официално посещение в Сърбия-Черна Гора, за да направи оценка на някои проблеми преди поемането от България на председателството на ОССЕ през 2004 година. Петков започва визита в Македония в сряда.
Други новини: публикувано във вторник изследване на Галъп сочи, че по-голямата част от българите възприемат положително имигрантите. Хората, които принадлежат към ксенофобите, са 7% от населението, което според Галъп е по-нисък процент от този в други демократични държави. (Дневник, Труд, 24 часа - 24/09/03; БТА, БНР - 23/09/03)
