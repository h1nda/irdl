Пауъл на посещение в Анкара и Белград в сряда
02/04/2003
 
АНКАРА, Турция -- В сряда (2 април) американският държавен секретар Колин Пауъл се срещна с официални лица в Анкара, в опит да подобри обтегнатите отношения и да убеди Анкара да не изпраща войници в северен Ирак. Според политолозите нарастват страховете от "война във войната", ако турски и кюрдски сили влязат в конфликт.
Преди да отлети за Брюксел за среща с представители на НАТО, Пауъл ще посети Белград и ще се срещне с президента на Сърбия-Черна гора Светозар Марович и сръбския премиер Зоран Живкович. Според негови приближени, той ще ги увери, че САЩ подкрепят демократичните реформи в съюза, разтърсен миналия месец от убийството на Зоран Джинджич. Вероятно ще бъдат обсъдени мерките срещу организираната престъпност. Пауъл ще поднесе и уваженията си на вдовицата на Джинджич. (СиЕнЕн - 02/04/03; АП, АФП, Б92, Танюг, ФоНет, БиБиСи - 01/04/03)
