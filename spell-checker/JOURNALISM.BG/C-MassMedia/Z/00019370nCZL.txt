Американският посланик в Турция заяви, че Вашингтон работи за решаване на проблема с ПКК
					25/07/2006
					 
						АНКАРА, Турция -- Американският посланик в Анкара Рос Уилсън заяви, че Турция и Съединените щати си сътрудничат тясно в борбата срещу терористите от Работническата партия на Кюрдистан (ПКК). "Уверявам ви, че Съединените щати работят за по-ефективни мерки за справяне с ПКК", заяви Уилсън, цитиран от осведомителната агенция Анатолия по време на турско-американския бизнес форум в Анкара в понеделник (24 юли). През последните няколко дни, американският президент Джордж Буш се е обадил два пъти по телефона на турския премиер Реджеп Тайип Ердоган, за да обсъдят проблема с ПКК, докато американският държавен секретар Кондолиза Райс е уверила турския външен министър Абдула Гюл, че Вашингтон няма да толерира терористични действия, извършвани от Северен Ирак.
						В други новини се съобщава, че турски полицай е бил ранен в понеделник при престрелка между полицията и членове на ПКК в югоизточния район Хакари. В същия ден, турските сили за сигурност са открили склад за оръжие на ПКК в село в източната провинция Агри. (Джумхуриет, Хуриет, Агенция "Анадолу" - 25/07/06; Заман, НТВ - 24/07/06)
