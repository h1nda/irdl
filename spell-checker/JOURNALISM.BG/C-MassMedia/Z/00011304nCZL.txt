Премиерът на Косово оспорва избора на втори мобилен оператор
29/06/2004
 
ПРИЩИНА, Косово, Босна и Херцеговина -- Премиерът Байрам Реджепи призова в понеделник (28 юни) регулаторния орган на провинцията по телекомуникациите да преосмисли решението си да позволи на местна компания да изгради мрежа за мобилен оператор. Реджепи призова ЮНМИК да използва авторитета си и да блокира сделката, позовавайки се на твърдения за корупция. Американското представителство в Косово също така се противопостави на решението и призова за разследване. (АФП, Форбс - 28/06/04)
