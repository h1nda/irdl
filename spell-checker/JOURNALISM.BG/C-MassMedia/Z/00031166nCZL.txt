Босненската и хърватска полиция проведоха операция срещу трафика на наркотици
					05/08/2009
					 
						САРАЕВО, Босна и Херцеговина (БиХ) -- Полицията конфискува около 6 кг хероин, малко количество марихуана, оръжие и експлозиви по време на внезапни обиски на 29 места в цяла БиХ, според съобщение от вторник (4 август) на говорителката на полицията в Баня Лука Мирна Шоя. Полицията е арестувала общо 14 души по време на операцията, проведена съвместно с хърватската полиция, която е арестувала босненски гражданин в Хърватия. Полицията издирва други петима заподозрени. Следователи от двете държави работят по случая от април. (Фена, РТРС, Pincom.info, АП - 04/08/09)
