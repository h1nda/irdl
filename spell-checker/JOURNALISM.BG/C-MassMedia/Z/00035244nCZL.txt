Хиляди се присъединиха към мирно шествие в БиХ
					09/07/2010
					 
						САРАЕВО, Босна и Херцеговина (БиХ) -- Около 5 000 души се отправиха в четвъртък (8 юли) към Източна Босна и Херцеговина като част от мирно шествие в памет на 15-ата годишнина от клането в Сребреница. Сред участниците са представители на НПО от Сърбия и хора от шест европейски страни. Участниците, които тръгнаха от село Незук, ще извървят повече от 100 км до Мемориалния център в Поточари, където в неделя ще се състои основната възпоменателна церемония. Останките на 775 неотдавна идентифицирани жертви ще бъдат погребани в този ден на гробището в Поточари. На церемонията се очаква да присъстват десетки хиляди души. (БХРТ, Ослободжене, СРНА, Dnevnik.ba, AП - 08/07/10)
