Етнически албанци се присъединяват към борда на организация за Южна Сърбия
					06/03/2005
					 
						БЕЛГРАД, Сърбия-Черна гора -- Етнически албански политици се съгласиха в петък (4 март) да се присъединят към Координационното бюро за Южна Сърбия - специална институция, създадена да наблюдава областта Пресово. Небойша Чович, председателят на бюрото, няколко етнически албански кметове и политици и представители на сръбските власти подписаха споразумение да работят заедно за подобряване на жизнения стандарт в региона, който бе арена на етнически конфликти през 2000 и 2001 г. Очаква се те да се занимават с въпроси, свързани със сигурността, правосъдието, образованието, икономическото развитие, инфраструктурата, здравеопазването и културата. Посаникът на ОССЕ в Белград Маурицио Масари приветства събитието, като подчерта, че ангажирането на всички партии ще ускори диалога и ще доведе до резултати. (Данас - 05/03/05; АФП, Уебсайт на ОССЕ, Танюг - 04/03/05)
