Френски министър определя новата румънска кола "Логан" като "страхотен успех"
					28/09/2004
					 
						БУКУРЕЩ, Румъния -- Новият модел "Логан" на притежавания от Рено румънски завод "Дачия" е "страхотно успешен" , посочи френският министър на промишлеността Патрик Деведжан в понеделник (27 септември). Той допълни, че френската компания търси начини за разширяване на производството на своята "кола за 5 000 евро" с оглед удовлетворяване на растящото търсене. 
						Други новини: Юлиан Драгомир, президент на румънската Служба за предотвратяване и контрол върху прането на пари, заяви пред репортери, че неговата агенция е разкрила 320 случая на предполагаемо изпиране на пари до този момент през тази година. Общата им стойност е около 340 млн. евро. 
						Също в понеделник бе съобщено, че се провежда първото съвместно учение между румънските и британските ВВС на военно-въздушна база в юго-източна Румъния. То приключва в петък. (АФП, Ромпрес - 27/09/04)
