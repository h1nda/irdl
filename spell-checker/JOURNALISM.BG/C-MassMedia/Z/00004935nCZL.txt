Прокуратурата се ангажира с борбата с престъпността и корупцията в Албания
30/10/2002
 
ТИРАНА, Албания -- Прокуратурата се ангажира с борбата с корупцията и престъпността, заяви главният прокурор Теодори Солаку по време на срещата си във вторник (29 октомври) с посланика на САЩ Джеймс Ф. Джефри. Солаку изрази също признателността си за помощта на американските експерти, които обучават областните прокурори в съвременните методи за разследване. Джефри, от своя страна, препоръча прокуратурата да се дистанцира от политическото влияние и изрази подкрепата си за нейната борба с организираната престъпност. (Албански новини - 30/10/02; АТА - 29/10/02)
