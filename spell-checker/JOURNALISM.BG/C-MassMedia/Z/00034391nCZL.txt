ЕС и МВФ се договориха за спасителния пакет за Гърция
					03/05/2010
					 
						БРЮКСЕЛ, Белгия -- Членките на еврозоната и МВФ съобщиха в неделя (2 май), че са се договорили за пакет от помощи за Гърция в размер на 110 милиарда евро в течение на следващите три години. ЕС ще предостави 80 милиарда евро от тях, а останалите ще дойдат от МФ. Първият транш трябва да бъде отпуснат преди 19 май, когато Гърция трябва да извърши своето следващо плащане по външния дълг. Споразумението трябва да бъде одобрено от страните, членки на еврозоната, и от МВФ. В замяна на отпуснатите помощи Гърция трябва да осъществи широкообхватни мерки за строги икономии, включително премахване на премиите за държавните служители, забрана за увеличаване на заплатите в публичния сектор и на пенсиите за период от най-малко три години, повишаване на ставката на ДДС от 21 на 23 %, повишаване на акцизите върху горивата, алкохола и цигарите с 10 % и налагане на данък върху незаконното строителство. Целта е да се съберат 30 милиарда евро през следващите три години, да се намали раздутият бюджетен дефицит под европейския праг от 3 % от БВП. (Би Би Си, АП, АНА-МПА, Ройтерс, АФП - 02/05/10)
