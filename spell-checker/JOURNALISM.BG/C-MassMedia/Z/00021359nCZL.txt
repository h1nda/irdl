Съветът на ЕС одобри документа "Европейско партньорство с Черна гора"
					23/01/2007
					 
						БРЮКСЕЛ, Белгия -- В понеделник (22 януари) Съветът по външни отношения на ЕС одобри документа "Европейско партньорство с Черна гора", който посочва кратко- и средносрочните приоритетни задачи в процеса на интеграция на Черна гора в ЕС. Външните министри от ЕС призоваха за ефективно прилагане на посочените мерки, като потвърдиха отново готовността си да съдействат на страната в този процес. Съветът даде одобрението си, докато в Брюксел се провеждаше първата среща на "тройката" на ЕС и Черна гора между черногорския външен министър Милан Рочен и колегите му от страните, представящи бившето, сегашното и бъдещото председателство на ЕС. (Виести - 23/01/07; Уеб сайт на ЕС, Мина - 22/01/07)
