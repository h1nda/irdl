Румънската опозиция възнамерява да внесе искане за вот на недоверие срещу кабинета
					13/02/2006
					 
						БУКУРЕЩ, Румъния -- Опозицията планира да внесе искане за вот на недоверие срещу правителството заради последния пакет от законопроекти за реформи в здравеопазването. Парламентът трябва да заседава в понеделник (13 февруари) за обсъждане на последната версия на законодателството. Опозицията обяви своите намерения, след като миналата седмица бяха внесени над 300 поправки в предложените от правителството законопроекти. 
						Премиерът Калин Попеску Търичану намекна в неделя, че самият той би могъл да поиска вот на доверие, ако Сенатът не одобри важно постановление за преструктуриране на държавния орган за борба с корупцията. Миналата седмица законопроектът не успя да спечели одобрението на горната камара на парламента. Търичану помоли президента Траян Бъсеску да го внесе отново за одобрение в Сената. (Найн о'клок, Медиафакс - 13/02/06)
