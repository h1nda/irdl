Новият ръководител на ЮНМИК категорично изключва възможността Косово да бъде разделено
					20/08/2006
					 
						ПРИЩИНА, Косово, Сърбия -- Новоназначеният ръководител на ЮНМИК Йоахим Рюкер категорично отхвърли идеята за разделяне на Косово, заявявайки за сръбската осведомителна агенция "Бета", че Северно Косово е неразделна част от провинцията и ще остане такава, независимо от изхода на преговорите по статута. Той също заяви, че Косово е достигнало ново равнище на зрялост, което изключва повторение на етническите размирици и насилие от март 2004 г. . (Бета - 19/08/06; Танюг - 18/08/06)
