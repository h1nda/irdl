Румъния ще извади от списъка на класифицираните документи свързаните с революцията от 1989 г.
					12/02/2010
					 
						БУКУРЕЩ, Румъния -- На заседание в сряда (10 февруари) кабинетът е решил да извади от списъка на секретните документи над 7 000 документа, свързани с антикомунистическата революция в страната през 1989 г. Решението идва след решение на Европейския съд за правата на човека от миналата година, че копия от тези документи трябва да бъдат предоставени на Асоциацията на революционерите. Документите ще бъдат публикувани в официалното списание на тази организация. (АП, Найн o'клок - 12/02/10; Ромейниън Таймс - 11/02/10)
