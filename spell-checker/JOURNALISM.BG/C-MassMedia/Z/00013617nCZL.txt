Според Солана реформите в Македония трябва да предхождат датата на пълноправното членство в ЕС
					16/02/2005
					 
						БРЮКСЕЛ, Белгия -- Върховният представител на ЕС по сигурността Хавиер Солана се срещна с премиера Владо Бучковски в Брюксел във вторник (15 февруари) и заяви, че реформите в Македония трябва да се осъществяват преди да се определя какъвто и да е срок за членство на страната в ЕС. Македонски представители многократно изразяват очакване, че Скопие трябва да получи официален статут на кандидат до края на тази година. С тази цел Скопие официално представи в понеделник отговори на въпросника на ЕС. Местни медии посочиха, че за пръв път Солана използва конституционното име "Република Македония" в изявлението си от вторник. 
						В Брюксел Бучковски се срещна с председателя на Европейския парламент Жозеп Борел. Двамата са обсъдили създаването на съвместен парламентарен комитет, който ще работи за усилване на кандидатурата на Македония за членство в ЕС и за либерализиране на визовия режим за македонски граждани. (Дневник, Утрински весник - 16/02/05; Макфакс, A1 TВ, ЮПИ - 15/02/05)
