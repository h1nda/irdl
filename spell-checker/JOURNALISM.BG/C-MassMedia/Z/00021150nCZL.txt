Македония въвежда нови печати за влизане и излизане от страната
					03/01/2007
					 
						СКОПИЕ, Македония -- Вътрешният министър Гордана Янкуловска представи новите печати за влизане и излизане от страната в понеделник (1 януари) по време на посещение на граничния контролно-пропусквателен пункт Табановче. Тя заяви, че новите печати отговарят на стандартите на ЕС и ще бъдат съвместими с печатите на всички страни-членки на ЕС. Янкуловска също заяви, че правителството работи за изпълнение на всички технически условия за либерализиране на визовия режим с ЕС и добави, че новите документи за пътуване ще бъдат готови до края на март. (Утрински весник - 02/01/07; Макфакс - 01/01/07)
