Палраментът избра ново правителство на ФБиХ въпреки възраженията на СВП
					23/03/2007
					 
						САРАЕВО, Босна и Херцеговина (БиХ) -- Въпреки предупреждението на Службата на върховния представител (СВП), че процесът на проверка на кандидатите още не е приключил, Камарата на представителите на Федерация БиХ (ФБиХ) избра в четвъртък (22 март) ново правителство на автономната област. Управляващата коалиция включва Партията за демократично действие (ПДД), Партията за БиХ, Хърватския демократичен съюз БиХ и Хърватския демократичен съюз 1990. Неджад Бранкович от ПДД, бивш министър на транспорта и съобщенията на ФБиХ, бе избран за премиер.
						Други новини -- В четвъртък полицията в БиХ задържа Нисвет Гасал и Мусаиб Кукавица, бивши военновременни босненски мюсюлмански държавни служители, обвинени в престъпления срещу хървати по време на конфликта от 1992-1995 г. в страната. Това е първият подобен арест, свързан с престъпления срещу хървати. (Дневни Аваз, Независне Новине - 23/03/07; РТРС, Фена, ПБС, Уебсайт на СВП, Ройтерс - 22/03/07)
