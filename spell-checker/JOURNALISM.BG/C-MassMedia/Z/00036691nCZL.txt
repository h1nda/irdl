Кипърски политици получиха заплашителни писма 
					11/11/2010
					 
						НИКОЗИЯ, Кипър -- Кипърски политици, сред които и президентът Деметрис Христофиас, са получили писма със заплахи, съобщиха в сряда (10 ноември) силите за сигурност и местните медии. Според съобщенията писмата са били идентични и са съдържали кухненски нож. Според източници от силите за сигурност изглежда писмата са свързани с несъгласие с политическите позиции, отстоявани в продължаващите преговори за обединение. Говорителят на полицията Михалис Кацунотос омаловажи заплахите, заявявайки, че те представляват малък риск. Той добави, че писмата, подписани от човек, самоназоваващ се Ираклис (Херкулес), са били изпратени в началото на октомври. (Ройтерс, Симерини - 10/11/10)
