Румъния публикува доклад за числеността и структурата на въоръжените сили
20/01/2004
 
БУКУРЕЩ, Румъния -- Началникът на ГЩ на армията генерал Михаил Попеску заяви в понеделник (19 януари), че Въоръжените сили понастоящем включват 93 000 души военен и 24 000 цивилен персонал. Освен това армията разчита на около 100 000 запасни. Планираните реформи ще съкратят личния състав на 75 000 военни и 15 000 цивилни до 2007 г., като резервът ще се увеличи на 110 000 души.
Други новини: в понеделник Румъния и Турция подписаха спогодба за реадмисия на свои граждани, целяща размяната на нелегални имигранти и заподозрени в престъпления. (Ромпрес , Nine o'Clock - 20/01/04; Meдиафакс, Aнадолска агенция- 19/01/04)
