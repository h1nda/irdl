Гърция призовава балканските държави да засилят сътрудничеството си в периода до Олимпийските игри
27/04/2004
 
Президентът на кипърските гърци Тасос Пападопулос (вдясно) и специалният пратеник на ООН за Кипър Алваро де Сото се срещнаха в президентския дворец в Никозия в понеделник. Де Сото ще отпътува от Кипър тази седмица за разговори с представители на Гърция и Турция. [АФП]
АТИНА, Гърция -- Правителството призовава всички балкански държави да засилят сътрудничеството си в борбата срещу организираната престъпност и тероризма. След среща с албанския си колега Игли Тоска в понеделник (26 април) гръцкият министър на обществения ред Йоргос Вулгаракис каза, че двете държави ще създадат съвместни екипи със специални задачи и ще интензифицират патрулирането по общите си граници. "Общата ни цел е да се създаде щит, който ще брани всички балкански държави от организираната престъпност не само по време на Олимпиадата, но и след това," посочи Вулгаракис.
Други новини: лошото време предизвика леко забавяне в инсталирането на покрива на основния Олимпийски стадион. Координаторът на проекта заяви пред местни медии, че окончателният краен срок за приключване на изграждането на стадиона няма да бъде променен. Международният олимпийски комитет многократно изразява своята загриженост относно темпа на реализацията на този проект. (АП, АФП, Си Би Ес, МПА - 26/04/04).
