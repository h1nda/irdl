Сърбите отбелязаха годишнина от операция “Буря”
					05/08/2008
					 
						БЕЛГРАД, Сърбия -- Стотици хора се събраха на възпоменателна служба в понеделник (4 август) в Белград, за да отбележат 13-ата годишнина от операция “Буря”, офанзивата на хърватската армия, при която бяха убити стотици сръбски граждани. След това протестиращите се отправиха на мирна демонстрация до хърватското посолство. Започналата на 4 август 1995 г. военна операция завърши с унищожаването на самопровъзгласилата се "Република Сръбска Краина", която заемаше около една трета от територията на Хърватия. Тя бележи също и края на войната от 1991-1995 г. в Хърватия. Около 200 000 сръбски цивилни граждани, живеещи в Хърватия, я напуснаха, за да потърсят убежище в Сърбия.
						
						Междувременно ръководителят на Националния съвет на Сърбия за връзки с Трибунала в Хага Расим Ляич в понеделник призова всички бежанци, останали в Сърбия години след приключването на военните действия, да се върнат в своите родни държави. Според него в региона не може да се установи мир, преди да бъде решен въпросът с бежанците. (АФП, Явно, ХРТ, ХИНА, АП, B92, Бета - 04/08/08; Бета - 03/08/08)
