Косовските сърби отбелязаха годишнината от бунтовете през март 2004 г.
					18/03/2010
					 
						ПРИЩИНА, Косово -- В сряда (17 март) сърбите в Косово отбелязаха шестата годишнина от бунтовете, които оставиха десетки убити и хиляди прогонени от домовете им. В Косово Поле митрополит Атанасие призова православните християни да се борят за Косово с чест. Сърбите в Северна Митровица също отбелязаха събитието. Бяха проведени също служби в църквите из цяла Сърбия. В Белград сръбският патриарх Ириней отново подчерта, че Сърбия никога няма да се откаже от Косово. През март 2004 г. кипящото напрежение между етническите албанци и сърби избухна, след като сръбски младеж беше ранен при стрелба от преминаваща лека кола в село Чаглавица, близо до Прищина. После в Митровица избухнаха престрелки след съобщенията, че три албански деца са се удавили, след като според твърденията са били принудени от сърби да скочат в р. Ибър. (Клан Косова, ТВ 21, РТК, Б92 - 17/03/10)
