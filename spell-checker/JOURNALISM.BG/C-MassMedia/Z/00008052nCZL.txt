България и Обединеното кралство внасят проекторезолюция в СС на ООН за Либия
20/08/2003
 
СОФИЯ, България -- Външното министерство съобщи във вторник (19 август), че България и Обединеното Кралство са изработили и внесли в СС на ООН проекторезолюция за Либия. Документът предвижда вдигане на санкциите срещу Либия, наложени преди 11 години след терористичното нападение над Локърби през 1988 г., което причини смъртта на 270 души. В последно време Либия пое ангажимент да изплати компенсации на близките на загиналите. Франция, която е сред страните с право на вето в Съвета, заплаши,че ще се възползва от това право, ако Либия не се съгласи да изплати компенсации за жертвите на терористично нападение през 1989 година срещу френски самолет над Нигер. (Дневник - 20/08/03; БТА, БНТ, бТВ - 19/08/03)
