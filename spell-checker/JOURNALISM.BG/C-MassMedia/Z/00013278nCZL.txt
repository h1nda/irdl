Трибуналът на ООН ще произнесе присъди по делата за Сребреница 
					17/01/2005
					 
						ХАГА, Холандия -- Трибуналът на ООН за военни престъпления ще произнесе присъди в понеделник (17 януари) по делата срещу двама босненски сърби, обвинени в участие в кланетата от Сребреница през 1995 г. Видое Благоевич е командвал бригадата " Батунац" и е бил подчинен на генерал Радислав Кръстич, който вече бе осъден за това, че е ръководил офанзивата срещу мюсюлманския анклав. Драган Йокич е бил командващ на инженерно подразделение в рамките на бригадата "Зворник", за която се твърди, че е играла ключова роля при укриване на доказателствата за клането. 
						Други новини: Върховният представител Пади Ашдаун и посланикът на Европейската комисия в БиХ Майкъл Хъмфрис публикуваха отделни изявления в неделя, в които се приветстват прехвърлянето на Саво Тодович от властите на Република Сръбска към Трибунала в Хага. Тодович бе екстрадиран към Трибунала след като се предаде в събота. Правителството на Баня Лука даде висока оценка на решението на Тодович да се предаде и призова всички лица, обвинени във военни пресътпления, да последват примера му. (Независне новине, Дневни аваз - 17/01/05; АФП, Фена - 16/01/05)
