Сърбия-Черна Гора и КФОР обсъждат възможно премахване на зоната за въздушна безопасност над Косово 
					12/10/2004
					 
						БЕЛГРАД, Сърбия-Черна Гора -- По време на заседание в понеделник (11 октомври) министърът на отбраната на Сърбия-Черна Гора Пръвослав Давинич и командващият КФОР генерал-лейтенант Ив дьо Кермабон са обсъдили възможното премахване на зоната за въздушна безопасност по административната грпаница на Косово. Съобщава се, че Дьо Кермабон е обещал, че КФОР ще работи за гарантиране на мирното провеждане на парламентарните избори на 23 октомври в Косово. 
						Дрги новини: Местни медии съобщиха в понеделник, че сръбска формация - Сръбски списък за Косово и Метохия - е представила списък с кандидати за участие в изборите. Списъкът, подкрепен от шефа на ЮНМИК Сьорен Йесен Петерсен, сега трябва да бъде удостоверен от избирателната комисия в Косово. Междувременно ново изследване на Косовския институт за етнически отношения показва значителна електорална апатия преди вота.( Данас - 12/10/04; Танюг, Б92, ФоНет,KosovaLive, Beta - 11/10/04)
