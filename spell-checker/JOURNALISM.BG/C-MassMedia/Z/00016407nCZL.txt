Британски държавник предлага на Хърватия план за двустранно партньорство 
					27/10/2005
					 
						ЗАГРЕБ, Хърватия -- По време на посещението си в сряда (26 октомври) британският заместник-премиер Джон Прескот представи план за партньорство за 2005-2006 г., който предвижда непрекъсната подкрепа в процеса на присъединителните преговори на Хърватия с ЕС. Прескот, чиято страна в момента е ротационен председател на ЕС, се срещна с президента Стипе Месич и с премиера Иво Санадер. Лондон смята да предостави финансова помощ в размер на 2,5 млн. евро за подготовката на Хърватия за членство в ЕС, най-вече за реформите в съдебната система, държавната администрация, отбраната, образованието и културата. (ХИНА - 26/10/05)
