Посланикът на ОССЕ Бийкрофт: "РС не оказва необходимото съдействие на МНСБЮ"
14/05/2004
 
ВИЕНА, Австрия -- Единственият проблем за допускане на Босна и Херцеговина в програмата на НАТО "Партньорство за мир" (ПзМ) е липсата на сътрудничество от страна на Република Сръбска (РС) с трибунала на ООН за военни престъпления, заяви председателят на мисията на ОССЕ в БиХ Робърт Бийкрофт. В реч пред Постоянния съвет на ОССЕ във Виена в четвъртък (13 май) Бийкрофт заяви, че иначе БиХ е готова да се присъедини към ПзМ, като се има предвид значителния напредък, постигнат за последните три години. В интервю пред Независне новине обаче ръководителят на делегацията на Европейската комисия Майкъл Хъмфрис намекна, че не е оптимистично настроен за приемането на БиХ в ПзМ идния месец. Той обвини и РС за недостатъчното й сътрудничество с международния трибунал в Хага. (Източници на СВП, Независне новине - 14/05/04; Федерална ТВ, РТРС - 13/05/04)
