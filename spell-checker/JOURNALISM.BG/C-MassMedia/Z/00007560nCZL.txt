Македония ще легализира подслушването на предполагаеми престъпници
08/07/2003
Македонските власти възнамеряват да променят конституцията на страната и да разрешат подслушването в борбата срещу организираната престъпност, търговията с наркотици, нелегалния трафик на хора и тероризма.
От Валентин Нешовски за Southeast European Times в Скопие - 08/07/03
 
 
Този месец македонското правителство ще подготви и предложи за обсъждане текст за промяна на член 17 от конституцията на страната. Поправката ще позволи на властите да подслушват телефони разговори, ако съдилищата постановят ,че такава мярка е необходима за предотвратяване или разкриване на престъпления или терористични актове.
В сегашния си вид конституцията изисква съдебно решение, че националната сигурност е застрашена, преди да се извършат подслушвания. Според властите това изискване връзва ръцете на полицията. Без да има възможност да подслушва предполагаеми престъпници, полицията трябва да следи техните действия като отваря пощенската им кореспонденция, една твърде рядка форма на комуникация между престъпници и терористични групи.
Искане за разрешение за подслушване по силата на изменения член на конституцията вече е представена пред съда от македонските служби за сигурност. Според вътрешния министър Хари Костов поправката ще допринесе за по-успешната борба срещу всички видове престъпления и терористични групи. Ще бъде приет специален закон за контрол върху прилагането на новата разпоредба.
Според вътрешното министерство, съгласно новата поправка всяко отделно искане за осъществяване на подслушване ще изисква конкретно одобрение от съда. Такова одобрение ще се дава в случаи, касаещи борбата срещу организираната престъпност, търговията с наркотици, нелегалния трафик на хора, проституцията и тероризма.
Лидерът на ВМРО-ДПМНЕ Никола Груенски подкрепи конституционната поправка. Според него такъв механизъм е нужен, защото ще подпомогне по-успешните действия срещу престъпниците. Груевски освен това призова за максимална защита правата на политици, журналисти и граждани.
Такава защита ще съдействие за регламентиране на дейност, при която могат да се допускат злоупотреби. При последния скандал, разразил се през 2001 година, тогавашната опозиция разкри записи на прехванати телефонни разговори на повече от 100 политици, дипломати, журналисти и други публични фигури в Македония.
Поправките в законодателството трябва да бъдат приети с мнозинство от две-трети в парламента. Според Груевски гласуването ще демонстрира широк консенсус и ще предотврати приемането на разпоредби, които могат да засегнат правата на гражданите. Управляващата коалиция се е съгласила с този принцип.
Според юридически експерти предлаганите изменения са в съответствие със стандартите на ЕС и САЩ.
