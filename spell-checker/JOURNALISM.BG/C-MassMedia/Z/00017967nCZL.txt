Сириец, подозиран във връзки с "Ал Кайда", е изправен на съд в Истанбул
					20/03/2006
					 
						ИСТАНБУЛ, Турция -- Сирийски гражданин бе изправен на съд в Истанбул в понеделник (20 март) по подозрения, че е основната връзка между самоубийствените атентати в града и мрежата на "Ал Кайда". Турските прокурори смятат, че Луаи Сакра е свързан с бомбените нападения през ноември 2003 г., в които загинаха 58 души. Повече от 70 души са съдени във връзка с бомените атентати. Прокурорите твърдят, че Сакра, който бе арестуван в Южна Турция миналата година, е възнамерявал да взриви и израелски пътнически кораб. Според тях той е насочвал средствата, които останалите ответници по делото са използвали за нападенията над британското консулство, банката ЕйчЕсБиСи и две синагоги в Истанбул. (БиБиСи - 20/03/06)
