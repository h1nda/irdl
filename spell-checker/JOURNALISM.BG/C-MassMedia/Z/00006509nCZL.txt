Цървенковски заяви, че силите на ЕС биха могли да напуснат Македония след шест месеца
06/04/2003
 
СКОПИЕ, Македония -- Премиерът Бранко Цървенковски заяви в петък (4 април), че новата военна мисия на ЕС би могла да напусне Македония след шест месеца, защото положението в страната се нормализира. "ЕУФОР има шестмесечен мандат", каза Цървенковски за АФП. "Ние се надяваме преди края на годината да имаме възможност да заявим, че Македония определено няма повече нужда от военно присъствие". Той добави, че властите са постигнали съществен напредък в установяването на контрол над териториите, завладени преди това от бунтовническата Армия за национално освобождение и полицейското присъствие там вече не е само формално. Международното присъствие, заяви Цървенковски, осигурява допълнително чувство за сигурност. (АФП - 04/04/03)
