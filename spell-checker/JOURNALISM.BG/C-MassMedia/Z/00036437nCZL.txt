Файон заяви, че Косово може да получи пътна карта за либерализиране на визовия режим тази година
					21/10/2010
					 
						ПРИЩИНА, Koсово -- Очаква се Косово да получи от ЕС пътна карта за либерализиране на визовия режим тази година, заяви в Прищина в сряда (20 октомври) докладчикът на Европейския парламент (ЕП) за либерализиране на визовия режим за страните от Западните Балкани Таня Файон. Тя не изключи това да стане през ноември, когато Косово ще получи следващия доклад на Европейската комисия (ЕК) за напредъка, постигнат от страната, но все пак подчерта, че Косово трябва да положи още усилия за финализиране на процеса за либерализиране на визовия режим. "Косово ще остане много изолирано, ако не бъде включено, и аз съм сигурна, че хората ще бъдат много разочаровани. Следователно ние трябва да намерим начин да включим Косово в процеса", каза Файон след среща с действащия президент Якуп Красничи. ЕК обеща да изпрати стратегия за либерализиране на визовия режим до септември, но го отложи с аргумента, че властите в Прищина не са готови. (Зери, Лайм, Коха Диторе - 21/10/10; РТК, Koхавижън - 20/10/10)
