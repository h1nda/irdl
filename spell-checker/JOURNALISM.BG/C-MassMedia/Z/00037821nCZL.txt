ЮЛЕКС арестува Лимай и още 11 бивши членове на АОК
					17/03/2011
					 
						ПРИЩИНА, Косово -- В сряда (16 март) ЮЛЕКС арестува 12 бивши членове на "Армията за освобождение на Косово" (АОК) по подозрения в нареждането и извършването на изтезания в лагер в Косово през 1999 г. Сред арестуваните е и Фатмир Лимай, бивш министър на транспорта и телекомуникациите. Лимай е обвинен в издаването на заповеди за убийства и изтезания на сръбски и албански цивилни пленници в село Липян. Това не е първият път, когато той се изправя пред обвинения във военни престъпления. Лимай беше оправдан от Трибунала в Хага за военни престъпления през 2005 г. Организацията на ветераните от АОК определи арестите в сряда като безпочвени. (Коха Диторе, Зъри, Косова Сот, Експрес - 17/03/11; Кохавижън, РТК - 16/03/11)
