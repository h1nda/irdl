НАТО се съгласи да разкрие местонахождението на неизбухнали боеприпаси, останали заровени в Сърбия
					18/09/2007
					 
						БРЮКСЕЛ, Белгия -- На Сърбия ще й бъде съобщено къде може да се намират неизбухнали боеприпаси, останали от бомбардировките през 1999 г., с които бе сложен край на сръбската военна кампания в Косово, потвърди Главната квартира на НАТО в Брюксел в понеделник (17 септември). В интервю за сръбското радио Б92 ръководителят на Центъра по обезвреждане на мини в Сърбия Петър Михайлович каза, че очаква тази информация най-късно до 2 октомври. Десетки хиляди бомби са разпръснати из цяла Сърбия и са причина за смъртта на десет души за изминалите години. (Б92 - 18/09/07; Индипендънт, ЮПИ - 17/09/07)
