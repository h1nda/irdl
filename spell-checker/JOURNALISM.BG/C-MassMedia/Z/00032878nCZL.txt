Вицепремиерът на Косово Кучи очаква промени в състава на правителството
					28/12/2009
					 
						ПРИЩИНА, Косово -- Съставът на правителството ще претърпи "промяна" през януари, след като двете коалиционни партии се споразумяха за тази мярка, заяви в събота (26 декември) вицепремиерът Хайредин Кучи и добави, че промените няма да "разтърсят" коалицията, а по-скоро ще я укрепят. Промяната ще бъде направена след цялостна оценка на работата, извършена от министрите досега. Окончателното решение, каза Кучи, зависи от премиера Хашим Тачи, който ще го вземе след консултации с управляващите партньори. 
						Демократическата партия на Тачи понастоящем е най-голямата партия в Косово и управлява заедно с Демократическата лига на Косово на президента Фатмир Сейдиу. (Коха Диторе, Teлеграфи, Лаймифундит, РТК, Кохавижън - 27/12/09)
