Албански дипломат се кандидатира за поста генерален секретар на ОССЕ
28/06/2004
 
ТИРАНА, Албания -- Зеф Мази, албански посланик в ОССЕ, се кандидатира за поста Генерален секретар на ОССЕ по време на изборите, които ще се проведат по-късно тази година. Говорителят на правителството Алдрин Далипи заяви в петък (25 юни), че Тирана подкрепя номинацията на Мази, допълвайки, че неговият 17-годишен дипломатически опит му е извоювал уважение не само в рамките на ОССЕ, но и сред по-широката международна общност.
Други новини: Шефът на ГЩ на албанската армия генерал-лейтенант Пелумб Казими се срещна със своя македонски колега генерал-майор Георги Бояджиев в петък. Двамата дадоха висока оценка на сегашното ниво на военните отношения и обсъдиха общите си цели: интеграция в НАТО и ЕС. (АТА - 28/06/04; АТА - 25/06/04)
