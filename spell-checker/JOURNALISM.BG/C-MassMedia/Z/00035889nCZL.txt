Косово очаква признаване от страните от Карибската общност (КАРИКОМ)
		02/09/2010
		 
			ПРИЩИНА, Косово -- Според канцеларията на председателя на парламента Йозефина Топали независимостта на Косово в скоро време ще бъде призната от страните, членки на КАРИКОМ, организация на 15 карибски държави и протекторати. Медиите в Прищина съобщиха в четвъртък (2 септември), че Топали е получила писмо от нейния колега от Гренада, Джордж Макгуайър, в което се казва, че в скоро време се очаква решение относно независимостта на Косово от всички 15 страни членки. Канцеларията на Топали си приписва активна лобистка дейност в Гренада след обявяването на независимостта през 2008 г. Външният министър Скендер Хюсени отклони всякакъв коментар по въпроса, но изрази увереност, че признаването на независимостта ще дойде в скоро време. До момента Косово е признато от 69 държави. (Коха Диторе, Експрес, Лайм, Зери - 01/09/10)
