Гръцките профсъюзи започнаха нова стачка
					20/12/2007
					 
						АТИНА, Гърция -- Нова стачка срещу плановете на правителството за реформа на социалното осигуряване причини замиране на редица сектори в Гърция. Както бяха обещали, журналистите, лекарите, ветеринарите, фармацевтите, адвокатите и други професионални групи спряха работа за 24 часа в сряда (19 декември). Болниците приемаха само спешни пациенти, съдилищата бяха затворени и не излязоха никакви вестници. В Атина и в други големи градове бяха проведени митинги. Това е третата подобна стачка от ноември насам. (АФП - 19/12/07)
