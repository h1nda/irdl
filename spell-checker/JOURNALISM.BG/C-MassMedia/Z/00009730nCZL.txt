Първите сръбски бежанци се завръщат в Прищина
05/02/2004
 
ПРИЩИНА, Косово, Сърбия и Черна гора -- Тримата членове на едно семейство станаха първите сръбски бежанци, завърнали се в Прищина в сряда (4 февруари). Те бяха придружавани от сръбкиня, която ще отседне у семейството, докато й се удаде възможност да се премести в собствения си дом. Завръщането им бе организирано от ЮНМИК и Датския съвет за бежанците.
Други новини: Съд на ООН отложи до 10 февруари процеса на Шефкет Муслиу, бивш командир от самопровъзгласилата се етническа албанска Армия за освобождение на Прешево, Медведжа и Буяновац - група, активна в миналото в Южна Сърбия. Муслиу е обвинен в отвличане, опит за изнудване, незаконно притежание на оръжие и връзки с престъпния свят. (AФП - 04/02/04)
