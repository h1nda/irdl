Съобщение: италиански дипломат може да смени Лайчак като Върховен представител в БиХ
					01/02/2009
					 
						БРЮКСЕЛ, Белгия -- Върховният представител в Босна и Херцеговина (БиХ) Мирослав Лайчак, който подаде оставка миналата седмица, за да стане новият външен министър на Словакия, вероятно ще бъде сменен от италианския дипломат Ренцо Давиди, съобщи информационната агенция "Бета" в събота (31 януари), цитирайки източници на ЕС. Давиди е бил заместник-ръководител на Делегацията на Европейската комисия в БиХ, а понастоящем оглавява Координационната служба на ЕС в Прищина. Всекидневникът в Сараево "Дневни Аваз" съобщи имената и на други възможни кандидати за поста, включително бившия премиер Джулиано Амато и настоящия италиански посланик в Косово Майкъл Джифони. Проблемът обаче е, че Италия вече командва както мироопазващата мисия на ЕС в БиХ, ЮФОР, така и главната квартира на НАТО в Сараево. Други възможни кандидати са заместник-върховният представител Рафи Грегориан и бившият външен министър на Словения Димитри Рупел. (Дневни Аваз, Бета, Б92, EMпортал, AНСАмед - 31/01/09)
