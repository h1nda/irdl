Американски конгресмени подкрепят кандидатурата на Македония за членство в НАТО
					03/10/2010
					 
						СКОПИЕ, Maкедония -- Няколко американски конгресмени са изпратили писмо до президента Барак Обама в подкрепа на кандидатурата на Македония за членство в НАТО, съобщиха местните медии в събота (2 октомври). В писмото 19 членове на Конгреса твърдят, че Съединените щати трябва да окуражат членките на Алианса да предложат покана за членство на страната на бъдещата среща на върха през ноември в Лисабон. Те също твърдят, че членството на Македония в НАТО не трябва да се обвързва с окончателния изход на дългогодишния спор с името между Скопие и Атина.
						"На бъдещето на Македония в евроатлантическите институции, както и на сигурността и стабилността на Югоизточна Европа не трябва повече негативно да влияят двустранните проблеми с Гърция", се казва в писмото. То бе изпратено на президента преди посещението на македонския министър на отбраната Зоран Коняновски в Съединените щати следващагта седмица. Копия от писмото също са били изпратени на вицепрезидента Джо Байдън, на държавния секретар Хилари Клинтън и на министъра на отбраната Робърт Гейтс. (МИА, Сител, Maкфакс - 02/10/10)
