Върховният преставител Лайчак призова за компромис преди гласуването за реформата в полицията на БиХ
					02/04/2008
					 
						САРАЕВО, Босна и Херцеговина (БиХ) -- Върховният представител Мирослав Лайчак отправи последен апел за постигане на компромис преди гласуването в парламента на ключовите законопроекти за реформа в полицията. Във видеообръщение, публикувано на уебсайта www.reci.ba във вторник (1 април), Лайчак отново подчерта, че ЕС ще възнагради БиХ, ако тя приеме законите за полицията. Той каза, че Съюзът би желал да сключи Споразумение за стабилизация и асоцииране (ССА) с БиХ в края на този месец. Изборът пред парламента, добави той, е между интеграцията в ЕС и самоизолацията. Лайчак подчерта също, че без ССА няма да има либерализация на визовия режим.
						Обсъждането на двата закона за структурата и надзора на бъдещите полицейски сили на БиХ започва в сряда. Министър-председателят Никола Спирич вече заплаши, че ще подаде оставка, ако мерките се провалят. (Дневни Аваз, Независне Новине - 02/04/08; РТРС, Фена, НТВ Хаят, Уебсайт на СВП - 01/04/08)
