Докладчици на СЕ представиха доклад за реформите в Албания
					30/03/2009
					 
						ТИРАНА, Албания -- Докладчиците на Съвета на Европа (СЕ) Дейвид Уилшиър и Яако Лааксо представиха в неделя (28 март) пред Съвета доклад относно последните реформи в Албания. Лааксо и Уилшиър са изготвили доклада си след проучвателна мисия през февруари. В документа се критикува приемането на спорния закон за лустрацията в страната миналия декември без наличието на широк политически консенсус, но се приветства решението на правителството да забави прилагането му. Законът изисква всички държавни служители да преминат проверка за установяване дали са сътрудничили на тайните служби от комунистическо време. 
						Други новини -- Ръководителят на делегацията на Европейската комисия в Тирана, Хелмут Лохан, каза в неделя, че правителството трябва да гарантира повече стабилност в публичната администрация. Той отбеляза, че Съюзът е предоставил 200 млн. евро помощи за тази цел. (Balkan Web, Телеграфи, Би Би Си, Нюз 24, Шекули, Клан - 29/03/09)
