Шварц-Шилинг и Лавров са единодушни, че суверенитетът на БиХ не е на дневен ред
					11/06/2006
					 
						МОСКВА, Русия – Министърът на външните работи Сергей Лавров се срещна с Върховния представител за Босна и Херцеговина (БиХ) Кристиян Шварц-Шилинг в петък (9 юни). Двамата бяха единодушни, че суверенитетът на БиХ не е на дневен ред и че нито една от двете области на страната няма правомощията да организира референдум за независимост. Русия е гарант на Дейтънското мирно споразумение. Срещата бе проведена в отговор на изявление на премиера на Република Сръбска Милорад Додик, който предложи Баня Лука да организира референдум, подобен на проведения миналия месец в Черна гора.
						В други новини от петък се съобщава, че сръбският министър-председател Войслав Кощуница е направил еднодневно посещение в Баня Лука, където се е срещнал с Додик и с президента на РС Драган Чавич. Кощуница е заявил, че темата за референдума не е била обсъждана. (Независне новине, Дневни аваз - 10/06/06; Източници на СВП - 09/06/06)
