Българската полиция и западни служби разбиват канал за незаконен трафик на хора
					21/04/2005
					 
						СОФИЯ, България -- Вътрешното министерство обяви в сряда (20 април), че Националната служба за борба с организираната престъпност е разбила канал за незаконен трафик на хора със съдействието на бюрото на ФБР в София, както и на немски и френски служби. Каналът, използван за трафик на незаконни имигранти в страни членки на ЕС с помощта на фалшифицирани документи, е бил наблюдаван в продължение на шест месеца в България, Гърция и Турция.
						Други новини: Официалната статистика сочи, че заетостта в българската неофициална или сива икономика е спаднала почти наполовина за последните две години. Според оценките около 14 % от всички работещи понастоящем са заети в сивата икономика. (Сега, 24 часа - 21/04/05; Медиапул - 20/04/05)
