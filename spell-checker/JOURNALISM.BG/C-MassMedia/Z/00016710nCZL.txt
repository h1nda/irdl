Гръцко-турският газопровод ще бъде готов през ноември 2006 г.
					23/11/2005
					 
						АНКАРА, Турция -- Тръбопровод за природен газ, свързващ Гърция и Турция, ще бъде готов до ноември 2006 г., докладва във вторник (22 ноември) турската компания, на която е възложено изпълнението на подводната част от проекта. Гърция и Турция се споразумяха миналата година да построят дългия 285 км газопровод на стойност 300 млн. щатски долара, който е част от амбициозния план за транспортиране на газ от Каспийско море и Близкия Изток до Европа.
						Други новини -- Във вторник италианския президент Карло Азелио Чампи отпътува на четиридневно посещение в Турция, посветено главно на икономическото сътрудничество и инвестициите. В Анкара Чампи се срещна с колегата си Ахмет Неждет Сезер и с премиера Реджеп Тайип Ердоган и изказа твърда подкрепа за кандидатурата на Турция за членство в ЕС. (Синхуа - 23/11/05; НТВ, Turks.US, AП, Ройтерс - 22/11/05)
