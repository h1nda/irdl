Испания и Дания отменят ограниченията за работа за българи и румънци
					21/12/2008
					 
						MAДРИД, Испания -- В петък (19 декември) Испания и Дания съобщиха, че премахват съществуващите ограничения на пазара на труда за български и румънски работници. Испанският министър на труда и имиграцията Селестино Корбачо Чавес заяви, че ограниченията вече са безполезни. Вицепремиерът Мария Тереса Фернандес де ла Вега заяви, че правителството смята, че "много румънци и българи ще се върнат в страните си, където започнаха кампании за привличане не емигрантите". 
						Дания също реши да вдигне ограниченията за български и румънски работници през май 2009 г. (Meдиафакс, Европа Прес, Дарик, Стандарт, БНР - 19/12/08)
