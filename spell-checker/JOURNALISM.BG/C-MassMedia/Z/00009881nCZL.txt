Папандреу е оптимист, че ще се намери решение за Кипър
18/02/2004
 
НИКОЗИЯ, Кипър -- Новоизбраният лидер на гръцката партия ПАСОК Георгиос Папандреу посети Кипър във вторник (17 февруари) и каза, че решаването на спора около острова преди 1 май - датата, на която гръцката част на острова се предвижда да се присъедини към ЕС - е постижимо. Папандреу освен това предложи Олимпийският огън да премине през целия остров (а не само през гръцката част, както бе предвидено първоначално) в чест на конструктивния диалог, който се води понастоящем между гръцката и турската част на острова. (АНА - 17/02/04)
