България започва осъществяването на нов проект за топлоелектрическа централа
					08/12/2005
					Американският енергиен гигант AES и бълграското правителство подписаха споразумение в сряда за построяването на нова топлоелектрическа централа. Проектът за 1,1 милиарда евро, представлява най-голямата "зелена" инвестиция в България и региона.
					(Дневник - 08/12/05; Ройтерс, AФХ, AП, Медиапул, Българското правителство - 07/12/05)
 
					 
						
Новата централа ще играе важна роля в заместването на енергийния капацитет, който България ще изгуби при затварянето на реактори в ядрената електроцентрала Козлодуй преди влизането в ЕС през 2007 г. [Архив]
						След седемгодишно отлагане, американската енергийна компания AES и българското правителство одобриха проекта в сряда (7 декември) на стойност 1,1 милиарда евро за построяването на нова топлоелектроцентрала в България. 
						Новото съоръжение, което ще бъде построено в района на енергийния комплекс Марица Изток 1 в южна България, ще има два сектора с общ капацитет от 670 мегавата. Строежът се очаква да започне следващата пролет. Първият сектор ще започне да функционира в края на третата година, а вторият - шест месеца по-късно, съобщават правителствени източници. 
						Централата, която ще има капацитет 40 години, ще изпълни напълно техническите изисквания и стандартите на околната среда както на България, така и на ЕС. Марица Изток 1 също се очаква да стане най-модерната и екологично чиста топлоелектроцентрала в Европа. 
						Проектът ще помогне на България да компенсира енергийния капацитет, който тя ще изгуби при затварянето на два 440-мегаватовите ядрени реактора в ядрената електроцентрала Козлодуй. По време на присъединителните преговори с ЕС, страната се съгласи да затвори 3-ти и 4-ти блок на централата в Козлодуй, преди влизането си в ЕС през януари 2007 г.. 
						"Това е най-голямата инвестиция в България досега", заяви министърът на икономиката и енергетиката Румен Овчаров след подписването на споразумения за заеми и търговия в София. "Това е инвестиция, която ще ни позволи да запазим позицията си на водещ енергиен производител в региона." 
						AES ще покрие 30 процента от стойността на проекта. Останалите 70 процента, или 790 мил. евро, ще се покрият със заеми от четири банки: ЕБВР, ІNG банк, Калион банк и БНП Парибас. Български банки ще осигурят 45 милиона евро. 
						"Това финансиране наистина ще осигури възможност проектът да бъде осъществен", заяви президентът и директор на AES Пол Ханрахан в София. "Заемът ще бъде изплатен чрез приходи от проекта." 
						Според споразумението, което AES подписа с българската Национална електрическа компания в сряда, България ще закупи производството на новата централа на фиксирана цена за период от 15 години. През 2001 г., според българския всекидневник "Дневник" стойността е била определена на 3,9-4,5 цента за киловатчас, но впоследствие е била намалена с 14 процента.
