Скопие изпраща отговори на допълнителни въпроси от ЕС
		06/09/2005
		 
			СКОПИЕ, Македония -- Правителството съобщи във вторник (6 септември), че е изпратило в Брюксел отговорите на девет допълнителни въпроси, поставени от ЕС през миналия месец. Съюзът настоява за повече информация за изпълнението на политическите критерии, свързани с кандидатурата на страната да получи официален статут на кандидатка за членство в ЕС. Очаква се Европейската комисия да даде отговор за кандидатурата на Македония в началото на ноември.
			Също в понеделник, премиерът Владо Бучковски съобщи за предприемането на допълнителни мерки за решаването на проблемите, свързани с нелегалното оръжие, въоръжените банди и междуетническите отношения, в опит да се подобри международния имидж на Македония. В продължение на месеци, тежко въоръжена банда, ръководена от екстремиста Агим Красничи не допуска полицейските патрули в град Кондово. (Уеб-сайт на македонското правителство - 06/09/05; A1 TВ - 05/09/05)
