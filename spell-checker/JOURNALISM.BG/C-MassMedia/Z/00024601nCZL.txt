Голямо наводнение в Северна Гърция 
					19/11/2007
					 
						АТИНА, Гърция -- Проливни дъждове наводниха в края на миналата седмица големи области на Северноизточна Гърция и принудиха правителството да обяви в неделя (18 ноември) кризисно положение в префектура Родопи. Жителите на няколко села се принудиха да напуснат домовете си там и в гр. Гюмюрджина. Армията изпрати камиони, които да помогнат при евакуацията. Повредени са пътища и мостове. Наводнения засегнаха и п-в Пелопонес, който бе опустошен от летните горски пожари. Съобщено бе за една жертва на наводнението. По-малки наводнения бяха регистрирани и в съседна България. (AФП, Новините, АНА-МПА, ЕРТ, АП - 18/11/07)
