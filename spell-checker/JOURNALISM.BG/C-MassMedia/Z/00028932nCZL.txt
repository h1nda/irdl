Демонстранти в Сараево протестират срещу бомбардировките в Газа
					09/01/2009
					 
						САРАЕВО, Босна и Херцеговина (БиХ) -- Няколкостотин души демонстрираха в четвъртък (8 януари) пред американското посолство в Сараево срещу израелската военна операция в Газа. Протестиращите носеха плакати с надписи „Сребреница 1995 – Газа 2009” и „Палестина е още една Босна”. Те настояваха Вашингтон да упражни натиск върху Израел да прекрати офанзивата си срещу екстремистите от „Хамас”. Представители на правителството заявиха, че ранените в конфликта палестинци могат да получат лечение в болниците на три града в БиХ, включително Сараево. (AФП, Анадолска информационна агенция - 08/01/09)
