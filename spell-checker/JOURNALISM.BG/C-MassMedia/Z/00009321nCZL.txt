ЕС ще вземе решение по молбата на Хърватия през юни
12/12/2003
 
БРЮКСЕЛ, Белгия -- Шестте страни, които ще поемат на ротационен принцип председателството на ЕС през следващите три години, приеха програма, според която очакваното решение по молбата на Хърватия да започне преговори по присъединяване към ЕС ще бъде взето през юни. Групата е връчила документа на Комитета на постоянните представители, който включва посланиците на страните членки на ЕС в Брюксел. Сред другите основни дати в документа са приключване на преговорите по присъединяването с България и Румъния до края на следващата година, както и взимане на окончателно решение по молбата на Турция за започване на преговори за присъединяване. (ХИНА, Би Ти Си - 11/12/03)
