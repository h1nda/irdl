Проведе се среща на представители на българското и македонското външно министерство
					30/01/2006
					 
						СКОПИЕ, Македония -- Представители на българското и македонското външно министерство завършиха в петък (27 януари) в Скопие двудневни консултации, свързани с двустранното сътрудничество и евроатлантическата интеграция. Основна цел на разговорите бе изготвянето на годишен план за сътрудничество. 
						Други новини -- Българското външно министерство потвърди в понеделник успешното приключване на драмата със заложниците в Нигерия. Един българин и трима други чуждестранни петролни работници бяха отвлечени от местни ектремисти и държани като заложници от 11 януари насам. Милко Ничев, служител на "Шел", и останалите трима бяха освободени в понеделник сутринта. (бТВ, БНР, АФП, Ройтерс - 30/01/06; Уеб сайт на българското правителство - 28/01/06)
