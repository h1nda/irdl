Ляич заяви, че обвиняемите генерали не могат да се укриват до безкрайност
					13/03/2005
					 
						БЕЛГРАД, Сърбия-Черна гора -- Министърът по човешките права на Сърбия-Черна гора Расим Ляич, който също е и председател на федералния съвет за сътрудничество с трибунала на ООН за военните престъпления, отново призова обвиняемите сръбски генерали Небойша Павкович и Сретен Лукич да се предадат. В коментари, публикувани във вестник Вечерне новости в събота (12 март), Ляич казва, че трибуналът на ООН няма да се откаже и двамата обвиняеми не могат да се укриват до безкрайност. Той добави, че поведението на двамата генерали, които са издирвани за престъпления в Косово, стеснява шансовете им за потенциално освобождаване под гаранция или за гледане на делото им в Сърбия-Черна гора. 
						В други новини от събота, сръбски политически лидери и над 1000 граждани посетиха белградското Ново гробище, за да отбележат двегодишнината от убийството на бившия премиер Зоран Джинджич. Той бе застрелян по време на атентат, считан за криминален заговор срещу демократизацията на страната. (Политика - 13/03/05; Б92, Вечерне новости - 12/03/05; Танюг - 11/03/05)
