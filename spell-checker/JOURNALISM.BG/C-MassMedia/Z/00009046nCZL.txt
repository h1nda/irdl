Хърватския ХДС приканва сърбите да се завърнат
13/11/2003
 
ЗАГРЕБ, Хърватия -- Основната опозиционна партия Хърватски демократичен съюз (ХДС) прикани сръбските бежанци да се завърнат и обеща да защитава правата им. Лидерът на ХДС Иво Санадер каза в интервю в сряда (12 ноември), че неговата партия ще работи и за подобряване на връзките със Сърбия, ако спечели парламентарните избори на 23 ноември. Социологическите проучвания сочат преднина за ХДС, но е слаба вероятността съюзът да спечели достатъчно гласове за съставяне на самостоятелно правителство. Премиерът Ивица Рачан заяви междувременно, че ще си подаде оставката като председател на Социалдемократическата партия, ако тя не се представи добре на изборите.
Също в сряда ръководителят на мисията на ОССЕ в Хърватия Питър Семнъби заяви, че наблюдателите като цяло са доволни от предизборната кампания до момента. Той каза, че медиите отразяват събитията обективно и че персоналът му ще обърне специално внимание на гласуването на хърватските бежанци в Сърбия и Черна гора. (МедиаСкан - 13/11/03; AФП, ХРТВ, Дневник - 12/11/03)
