Министърът на отбраната на Черна гора каза, че страната има полза от мисиите в чужбина
					04/05/2008
					 
						ПОДГОРИЦА, Черна гора -- Изпращането на военнослужещи в мисии в чужбина ще постави Черна гора на международната политическа сцена и ще докаже ангажираността й към глобалния мир, заяви в събота (3 май) черногорският министър на отбраната Боро Вучинич в интервю за всекидневника "Виести" в Подгорица. Той добави, че отбранителната система на Черна гора е ангажирана със защитата на националната сигурност, както и с регионалното сътрудничество. Вучинич каза, че ако страната има полза от колективната сигурност, то тя трябва и да допринесе за нея. Според министъра, проблемът за изпращане на военнослужещи в мисии в чужбина е професионално предизвикателство и шанс за военните да напреднат в кариерата и да получат по-високи възнаграждения. (Виести - 03/05/08)
