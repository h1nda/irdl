Годишният доклад "Трафик на хора" признава напредъка на Гърция и призовава за още усилия
					06/06/2006
					 
						ВАШИНГТОН, Съединени щати -- Държавният департамент на САЩ извади Гърция от списъка на страните, които не полагат достатъчно усилия в борбата срещу трафика на хора, макар и все още да се смята, че недостатъчно се спазват стандартите за борба с трафика. В своя доклад за трафика на хора за 2006 г., публикуван в понеделник (5 юни), Държавният департамент посочва, че "през 2005 г. Гърция е увеличила възможностите си да защитава жертвите и да им помага" и е подобрила сътрудничеството си с неправителствени организации. В същото време докладът призовава Атина да покаже "политическа воля", като накаже трафикантите, повечето от които биват освобождавани при обжалването. (Катимерини - 06/06/06; Държавен департамент на САЩ - 05/06/06)
