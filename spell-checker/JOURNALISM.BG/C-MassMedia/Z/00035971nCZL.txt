ОССЕ ще представи годишния си доклад за Албания 
					09/09/2010
					 
						ТИРАНА, Албания -- Приключващият скоро мандата си посланик на ОССЕ в Албания Роберт Бош ще представи годишния доклад за напредъка на Албания пред постоянния съвет във Виена в четвъртък (9 септември). В документа Бош подчертава, че независимостта на съдебната система остава предизвикателство. Според документа борбата с корупцията е област, където страната е отбелязала напредък с приемането на нови антикорупционни закони. Политическите конфликти в Албания съставляват значителна част от съдържанието на доклада. Бош подчертава, че парламентарният бойкот на опозиционната Социалистическа партия е спрял работата на институциите, по-специално в сферата на приемането на важни закони, необходими за реформите. (Гласът на Америка, Шекули, Топ Нюз, Нюз 24 - 08/09/10)
