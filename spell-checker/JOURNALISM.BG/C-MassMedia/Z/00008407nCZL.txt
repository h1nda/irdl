Шрьодер: ЕС ще държи вратите си отворени за Турция
19/09/2003
 
АНКАРА, Турция -- ЕС ще държи вратите си отворени за Турция след следващата вълна на разширяване през 2007 г., заяви в четвъртък (18 септември) германският канцлер Герхард Шрьодер. В зависимост от напредъка на Турция съюзът ще вземе решение в края на 2004 г. дали да започне преговори по присъединяването й.
Други събития, свързани с темата: Турският министър на труда и социалните грижи Мурат Башесгиоглу заяви в четвъртък, че неговата страна е действала в съответствие с програмата, набелязана от Европейския съвет на министрите по отношение на заетостта. Според Башесгиоглу програмата на турското Министерство на труда включва изменения в личното и колективно трудово законодателство, подобряване на здравеопазването и осигуряването на работещите и засилен социален диалог. Турция предприема конкретни и решителни стъпки към членството в ЕС, заяви министърът. (Миллиет - 19/09/03; Анадолска агенция, ТРТ 2 - 18/09/03)
