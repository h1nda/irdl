Инцко заяви, че разпадането на БиХ не е опция
					20/09/2009
					 
						САРАЕВО, Босна и Херцеговина (БиХ) -- Върховният представител на международната общност Валентин Инцко заяви в петък (18 септември), че разпадането на БиХ не е опция и добави, че международната общност трябва да работи за защита цялостта на страната. Изявлението му бе направено след коментар на премиера на Република Сръбска Милорад Додик и сръбския член на Тристранното председателство на страната Небойша Радманович, в който се споменава потенциално разпадане. "Международната общност е в БиХ, за да защити нейната цялост и суверенитет. Мисля, че това искат и съседите на БиХ", заяви Инцко. (Дневни Аваз, ФоНет, РТС - 18/09/09)
