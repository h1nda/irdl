ЕУФОР и Сърбия и Черна гора подписаха споразумение, позволяващо преминаването на войски на ЕУФОР
					24/01/2006
					 
						БЕЛГРАД, Сърбия и Черна гора -- В понеделник (23 януари) командващият на ЕУФОР генерал-майор Джан Марко Киарини и външният министър на Сърбия и Черна гора Вук Драшкович подписаха споразумение за техническо сътрудничество, което ще позволи преминаването на войски на ЕУФОР от Босна и Херцеговина през територията на федералния съюз на път за Косово. На съвместна пресконференция Киарини и Драшкович подчертаха, че подписването на споразумението изразява желанието на двете страни да засилят сътрудничеството и регионалната стабилност. Драшкович отбеляза също, че споразумението повишава сигурността на косовските сърби. (Политика - 24/01/06; Бета, НТВ Хаят - 23/01/06)
