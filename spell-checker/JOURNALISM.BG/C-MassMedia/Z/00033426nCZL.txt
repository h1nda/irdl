Косово трябва да реши въпроса с репатрирането, за да се надява на либерализиране на визите за ЕС 
					15/02/2010
					 
						ПРИЩИНА, Косово -- Местните медии съобщиха в понеделник (15 февруари), че процесът на либерализиране на визите между Косово и страните от ЕС зависи от репатрирането на хиляди косовски граждани, живеещи нелегално в цяла Европа. Правителството заяви, че вече е постигнало споразумения за репатриране с няколко страни, членки на ЕС, включително с Франция, Белгия и Швейцария, и в момента е в процес на изготвяне на споразумения с Германия и скандинавските страни. Правозащитни групи се противопоставят на насилственото репатриране поради лошите условия на живот и ширещата се бедност в Косово. (Косова Сот, Лайм - 15/02/10; Шекули, Нюз 24 - 14/02/10)
