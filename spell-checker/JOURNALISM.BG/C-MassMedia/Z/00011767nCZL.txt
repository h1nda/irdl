Според съобщения в пресата Белград се готви да замени Чович като координатор за Косово
					26/08/2004
					 
						БЕЛГРАД, Сърбия и Черна гора – Правителството на Сърбия възнамерява да замени координатора си за Косово, Небойша Чович, според съобщения в местната преса от сряда (25 август). От репортажите се разбира, че отстраняването на Чович от “най-нежеланата” служба в Сърбия е вследствие на несъгласия с високопоставени членове на кабинета, в т.ч. и с премиера Воислав Кощуница. Съобщава се, че Чович е критикувал Кощуница за липсата му на инициатива за разрешаване на косовския проблем. Противниците му намекват, че финансовата ревизия на Координационния център може да разбули злоупотреби. (Блиц, Б92 - 25/08/04)
