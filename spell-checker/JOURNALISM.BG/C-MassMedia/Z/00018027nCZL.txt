Интерпол отменя заповед за арестуването на премиера на Косово
					26/03/2006
					 
						БЕЛГРАД, Сърбия-Черна гора -- Интерпол съобщи в петък (24 март), че е отменил международна заповед за арестуването на бившия командир на Армията за освобождение на Косово Агим Чеку, след като той бе избран за премиер на Косово. Заповедта бе издадена по искане на Сърбия, която обвинява Чеку във военни престъпления. 
						В Белград, сръбският министър на правосъдието Зоран Стойкович разкритикува хода на Интерпол и го определи като невалиден. Според министъра, само съдът, който е издал заповедта за арест преди четири години, може да я отмени. Следователно, според него в Сърбия остават в сила юридическите процедури срещу Чеку. (Блиц - 25/03/06; Б92, Танюг - 24/03/06)
