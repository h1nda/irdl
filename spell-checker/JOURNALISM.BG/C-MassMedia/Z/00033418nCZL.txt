Черногорската полиция разби мрежа за трафик на хора 
					15/02/2010
					 
						ПОДГОРИЦА, Черна гора -- Полицията е арестувала 15 души, включително трима свои служители полицаи, заподозрени в трафик на хора, съобщиха местните медии в неделя (14 февруари). Жертвите са били жени от региона и по-специално от Сърбия. Извършени са внезапни обиски в няколко нощни клуба в Подгорица и Улцин, където жени са били принуждавани да работят като проститутки. Полицията издирва други трима заподозрени. (РТС, Политика, Бета - 14/02/10)
