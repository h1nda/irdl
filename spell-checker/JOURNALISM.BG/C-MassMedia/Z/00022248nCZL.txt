Гръцки съд осъди дипломат на 21 години затвор за вземане на подкуп
					16/04/2007
					 
						СОЛУН, Гърция – В петък (13 април) местен съд осъди гръцкия дипломат Константинос Бибикос на 21 години затвор, след като го призна за виновен във вземане на подкупи. Четиридесетгодишният Бибикос, бивш консул в Киев, Украйна, беше признат за виновен в приемане на подкупи за издаването на около 2 500 визи, както и в пране на пари в началото на 2002 г. Бивш чиновник от гръцкото посолство получи присъда от 19 години, а агент на украински туроператор беше осъден задочно на девет години затвор. (Катимерини, A1 ТВ - 14/04/07)
