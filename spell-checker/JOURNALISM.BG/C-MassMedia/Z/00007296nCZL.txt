САЩ вероятно ще отпусне помощ за Сърбия-Черна Гора
15/06/2003
 
ВАШИНГТОН, САЩ -- Международните осведомителни агенции съобщиха в петък (13 юни), че държавният секретар на САЩ Колин Пауъл вероятно ще разреши отпускането на около 50 млн. дол. помощ на Сърбия-Черна Гора, след като бе арестуван един от най-издирваните от Трибунала на ООН за военните престъпления обвиняем. Конгресът възложи на Пауъл да удостовери до неделя дали Белград достатъчно сътрудничи със съда на ООН. Смята се, че драматичният арест в петък на полковник Веселин Сливанчанин ще наклони везните в полза на Белград.
В други новини, Йовица Станишич, бивш шеф на тайната полиция на Слободан Милошевич, застана пред Трибунала на ООН в петък, за пледира невинен по обвиненията за военни престъпления. Той бе арестуван в Белград през март по време на операциите срещу организираната престъпност, проведени след убийството на премиера Зоран Джинждич. Станишич прекара известно време в белградска болница преди да бъде прехвърлен в Хага. (Ройтерс, AП, AФП - 13/06/03)
