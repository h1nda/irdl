Ръководителят на МГС Фейт поиска по-добро управление в Косово
					08/10/2009
					 
						ПРИЩИНА, Косово -- Управлението в Косово трябва да бъде подобрено още, заяви в сряда (7 октомври) ръководителят на Международната гражданска служба (МГС) Питер Фейт. Той добави, че ЕС е особено загрижен, след като местен съдия се дистанцира от присъда, произнесена съвместно със съдии от ЮЛЕКС в края на миналата седмица срещу трима бивши членове на "Армията за освобождение на Косово", които бяха признати за виновни в извършването на военни престъпления в периода 1998-1999 г.
						Говорейки в другото свое качество - на специален представител на ЕС - Фейт каза, че вярва, че общинските избори на 15 ноември ще бъдат свободни и демократични. (Би Би Си, Телеграфи, Кохавижън - 07/10/09)
