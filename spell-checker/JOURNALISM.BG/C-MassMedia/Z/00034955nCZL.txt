Българската прокуратура загуби дело от голям обществен интерес 
					15/06/2010
					 
						СОФИЯ, България -- Братята Маринови, известни с прозвището „Маргините”, бяха оправдани в понеделник (14 юни) от Софийския градски съд по обвинението, че са поръчали убийството на трима души. Братята Красимир и Николай бяха арестувани през 2005 г. Съдиите се съгласиха, че с убийствата е била свързана организирана престъпна група, но не приеха доводите, че „Маргините” са я ръководели. Вътрешният министър Цветан Цветанов разкритикува присъдата, заявявайки, че съдебната система се нуждае от реформиране. Николай Кокинов, ръководител на Софийската градска прокуратура, обеща да обжалва присъдата и прогнозира, че в крайна сметка братята ще бъдат осъдени. (Ройтерс, БНТ, бТВ - 14/06/10)
