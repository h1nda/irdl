Ахмед
			Хаджипашич
		
		министър-председател на Федерация Босна и Херцеговина 
		(Официален уебсайт, АП)
 
		 
			
			Ахмед Хаджипашич положи клетва като премиер на Федерация Босна и Херцеговина за срок от четири години на 14 февруари 2003 г. Той бе избран след проведените в страната общи избори през октомври 2002 г. Член на босненско-мюсюлманска Партия за демократично действие, Хаджипашич е приемник на Алия Бехмен като ръководител на федералното правителство.
			Хаджипашич е роден на 1 юни 1952 г. в град Цазин. Завършва факултета по металургия в Зеница и през 1984 г. получава докторска степен от университета в Сараево.
			Професионалната кариера на Хаджипашич включва работа в различни компании в Зеница. Като директор във фирма "Метално", в която започва работа през ноември 1993 г., Хаджипашич получава наградата "Мениджър на кантон Зеница-Добой за 1999 г.", а две години по-късно е удостоен със званието "Мениджър на десетилетието".
			Той е работил също и като щатен преподавател в университета в Сараево, и е бил външен сътрудник във факултета по инженерна механика в Зеница и техническия факултет на университета в Бихац. Хаджипашич е завършил специализации в чужбина и е автор на две книги и повече от 60 научни и изследователски публикации.
			Той е също и президент на баскетболния клуб Метално (Зеница), както и на футболния клуб Челик (Зеница).
			Хаджипашич е женен и има две деца.
