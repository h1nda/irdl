ЕС и Турция спорят за Кипър
					18/06/2006
					 
						БРЮКСЕЛ, Белгия -- Лидерите на ЕС отправиха остро предупреждение към Турция в петък (16 юни) да отвори пристанищата и летищата си за плавателни съдове и самолети на кипърските гърци. Турция пое това задължение преди една година, когато започна присъединителните си преговори със Съюза. Френският президент Жак Ширак заяви, че продължаващият отказ на Анкара да спази поетите задължения ще постави под съмнение способността й да постигне членство в ЕС. Председателят на Европейската комисия Жосе Мануел Барозо заяви, че този въпрос е голямо предизвикателство пред процеса на присъединяване на Турция към ЕС. "Ако преговорите прекъснат, така да бъде", реагира предизвикателно премиерът Реджеп Тайип Ердоган. "Никога няма да направим крачка назад нито в пристанищата, нито на летищата, без да е премахната изолацията" на острова от турската република, заяви Ердоган пред Промишлената камара в Истанбул. (Уошингтън поуст, Катимерини, Сабах, TurkishPress.com - 17/06/06;Уеб-сайт на ЕС - 16/06/06)
