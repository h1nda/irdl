Външното министерство на Албания протестира срещу новите визови правила на Македония
					11/01/2008
					 
						ТИРАНА, Албания -- Новият визов режим на Македония установява ограничителни процедури за албанските граждани при пътуванията им в Македония, заяви в четвъртък (10 януари) външното министерство. Министерството привика македонския посланик в Тирана Благородна Мингова-Крепиева, за да изрази загриженост по повод на новите правила и да призове за намирането на решение на проблема. Македония заяви, че ще въведе визови ограничения за гражданите на повече от 140 държави, които ще влязат в сила от 1 февруари, като част от ангажиментите на страната като кандидатка за членство в ЕС. (Газета Шкиптаре, Шкип, Кориери, Шекули - 11/01/08; Balkanweb, Топ-Ченъл, Нюз 24 ТВ - 10/01/08)
