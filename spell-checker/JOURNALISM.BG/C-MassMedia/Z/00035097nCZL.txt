Румънското правителство одобри повишаването на ДДС
					27/06/2010
					 
						БУКУРЕЩ, Румъния – Премиерът Емил Бок съобщи в събота (26 юни), че правителството е решило да повиши ДДС от 19% на 24” от 1 юли, за да намали бюджетния дефицит. Решението е в отговор на решението от петък на Конституционния съд, който отхвърли част от фискалния пакет от мерки на правителството. По-специално Съдът реши, че 15% намаление на пенсиите, както и намаляване на по-високите пенсии в някои професии, са противоконституционни мерки. Всичко това наложи МВФ да отложи отпускането на следващия транш според споразумението на Румъния с Фонда. "Фондът оценява влиянието на отражението на решението на Съда върху фискалните мерки, предложени от правителството”, каза в изявление в петък ръководителят на мисията на МВФ в Букурещ Джефри Франкс. Срещата, насрочена от Борда на МВФ за понеделник бе отложена. (Meдиафакс, Aгерпрес, AФП, Блумбърг, Би Би Си, Ройтерс - 26/06/10)
