Албания, България и Македония подписват декларация за подкрепа на проект за тръбопровод 
					28/12/2004
					 
						СОФИЯ, България -- Премиерът Симеон Сакскобургготски, албанският премиер Фатос Нано и македонският премиер Владо Бучковски се срещнаха в София във вторник (28 декември), за да приемат политическа декларация в подкрепа на регионален проект за прокарване на нефтопровод. Подписан бе и меморандум за разбирателство от съответни министри и американската корпорация АМБО, която осъществява проекта на стойност 1.2 млрд. щ.д Тръбопроводът ще свързва Бургас, България, с Вльора, Албания, и се очаква да пренася по 35 млн. тона суров петрол годишно. България разглежда проекта АМБО като алтернатива на друга важна енергийна инициатива съвместно с Гърция и Русия - нефтопроводът Бургас-Александруполис, която бе многократно отлагана поради нежеланието на Моска да подпише тристранно споразумение. ( Дневник, бТВ, Tруд, Макфакс -28/12/04)
