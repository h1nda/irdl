Стачката на учителите в България навлезе в петата си седмица, профсъюзите отхвърлиха предложението на кабинета
					22/10/2007
					 
						СОФИЯ, България -- Не бе отбелязан напредък в усилията за прекратяване на продължаващата учителска стачка въпреки новия кръг от преговори между правителството и профсъюзите в края на седмицата. Преговорите трябва да продължат в понеделник (22 октомври). В неделя профсъюзите заявиха, че няма да отстъпят от исканията за значително повишаване на заплатите без съкращения на кадри.
						Премиерът Сергей Станишев каза, че ако скоро не бъде постигнат напредък, кабинетът може да преразгледа предложението си в посока надолу. Стачката продължава вече пета седмица и родителите изразяват безпокойство, че учениците няма да могат да получат оценки за първия срок. Една асоциация на родители заплаши да даде под съд учителските профсъюзи за нарушаване на учебния процес. (Netinfo, Труд, Сега, Дневник - 22/10/07; Фокус, Агенция София нюз - 21/10/07)
