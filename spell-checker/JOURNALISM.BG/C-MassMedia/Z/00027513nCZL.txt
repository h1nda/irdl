Румъния обмисля да оттегли войските си от Ирак през 2010-2011 г.
					24/08/2008
					 
						БУКУРЕЩ, Румъния -- Министърът на отбраната Теодор Мелескану заяви, че Румъния може да оттегли контингента си от 500 войници, разположени в Ирак между 2010 и 2011 г. "Решение за възможно оттегляне на нашите войски от Ирак няма да бъде взето без предварителни консултации с нашите съюзници", заяви Мелескану за АФП в петък (22 август). Той смята, че международните сили трябва да се изтеглят от Ирак веднага щом армията на страната и силите за сигурност поемат задачите, които понастоящем се изпълняват от коалиционните сили. (AФП, Ziare.com - 22/08/08)
