Движението "Ветевендосе" иска повече информация по косовско-сръбския диалог
					11/04/2011
					
						ПРИЩИНА, Косово -- Опозиционното движение "Ветевендосе" иска от правителството да предостави повече информация за преговорите между Косово и Сърбия, които се водят в Брюксел. Лидерът на движението Албин Курти каза, че много от темите се държат в тайна, както и стенограмите от състоялите се досега срещи. Курти говори на пресконференция в неделя (10 април) въз основа на брифинг на косовската делегация пред парламентарната комисия по външните работи. Очаква се диалогът да бъде възобновен тази седмица. (РTK, TВ21, Кохавижън, Телеграфи - 10/04/11)
