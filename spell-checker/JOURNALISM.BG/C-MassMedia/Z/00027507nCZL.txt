Организацията "Соколи за свобода на Кюрдистан" поеха отговорността за атентатите в Измир и Мерсин
					24/08/2008
					 
						AНКАРА, Турция -- Терористи от радикалната групировка "Соколи за свобода на Кюрдистан" поеха отговорността в събота (23 август) за двете терористични атаки в Турция миналата седмица. Групировката, за която се смята, че е свързана с Кюрдската работническа партия (ПКК) заяви на своя уебсайт, че нападенията са били в отговор на отношението на Анкара към кюрдското население. Във вторник, 13 полицаи бяха ранени при експлозия в град Мерсин в южната част на страната. В четвъртък 16 души бяха ранени при бомбен атентат в Измир. Полицията арестува осем души в събота във връзка с атентата. (AП, Анадолска информационна агенция, AФП - 23/08/08)
