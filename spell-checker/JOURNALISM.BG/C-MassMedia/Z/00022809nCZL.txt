Румъния дава разяснения във връзка с усилията за успокояване на Русия по въпроса за американските бази
					06/06/2007
					 
						БУКУРЕЩ, Румъния -- Във вторник (5 юни) Министерството на отбраната публикува съобщение за печата, за да изясни изказванията, направени от министър Теодор Мелескану относно съвместната работа на България и Румъния за намаляване на напрежението в отношенията с Русия във връзка с предстоящото разполагане на военни бази на САЩ на тяхна територия. Местните медии предложиха различни версии на изявлението на Мелескану от Париж в понеделник. Една от интерпретациите беше, че той директно е предложил Русия, Румъния, България и САЩ да провеждат съвместни военни учения. Мелескану отрече този коментар, но потвърди съобщенията, цитиращи думите му, че България и Румъния ще възприемат общ подход към Русия и че военни експерти работят по подготовката на стратегия за това. (Найн o'клок, Зиуа - 06/06/07; Медиафакс - 05/06/07)
