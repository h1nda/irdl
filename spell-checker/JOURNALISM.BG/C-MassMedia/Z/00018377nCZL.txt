Напомняне към Сърбия относно крайния срок за ареста на Младич
					27/04/2006
					 
						ХАГА, Холандия -- Антон Никифоров, говорител на главния прокурор на ООН, напомни на Сърбия в сряда (26 април), че международната общност очаква Ратко Младич да бъде арестуван до края на април. Той отрече съобщенията в медиите, според които Белград е получил нова отсрочка. ЕС предупреди, че ще замрази преговорите по Споразумението за стабилизация и асоцииране със Сърбия и Черна гора, ако страната не спази обещанието си да арестува издирвания босненски сръбски генерал. ЕС обаче отложи предишния срок -- края на март -- след обещанията на сръбския премиер Воислав Кощуница, че арестът на Младич предстои. 
						В сряда в Белград министърът на отбраната на Сърбия и Черна гора Зоран Станкович каза, че Младич не е под закрилата на армията и че неговото министерство е изпълнило всички искания на Трибунала за предоставяне на информация от архивите. (Блиц - 27/04/06; Ройтерс, Танюг - 26/04/06)
