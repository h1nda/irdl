Солана каза, че интеграцията на Албания в ЕС е в ръцете на политиците
					22/11/2007
					 
						БРЮКСЕЛ, Белгия -- Албанският президент Бамир Топи се срещна в сряда (21 ноември) с върховния представител на ЕС за външната политика Хавиер Солана, за да обсъди въпроса за статута на Косово, настоящия политически климат в Албания и реформите, необходими за присъединяване към ЕС. Солана каза, че се надява Албания да се присъедини във възможно най-скоро време, като подчерта, че интеграцията е в ръцете на политиците, които знаят, че трябва да започнат осъществяването на необходимите реформи. 
						По въпроса за статута на Косово Топи и Солана се обединиха около мнението, че е необходимо незабавно решение на проблема, тъй като мандатът на тройката от международни посредници изтича скоро. (Шекули, Коха Йоне, Шкип - 22/11/07; Balkanweb, Топ-Ченъл, Уебсайт на албанския президент - 21/11/07)
