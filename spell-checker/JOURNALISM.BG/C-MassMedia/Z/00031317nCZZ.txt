Наука и технологии: България бе домакин на олимпиада по информатика
					17/08/2009
					Ученици от 85 страни взеха участие в 21-вата Олимпиада по информатика. Още новини от областта на науката и технологиите: Белград притежава цялата резервна база данни на “Уикипедия” и “Уикимедия”.
					 
						
[МОИ]
						21-вата Международна олимпиада по информатика, която се проведе в Пловдив, България, завърши в събота (15 август). Двуседмичното състезание привлече участници от рекордните 85 страни. Всяка държава беше представена от екип от четирима ученици. 
						*** 
						Около 99 % от турските родители смятат, че компютрите са много важни за развитието на техните деца и за бъдещите им перспективи за кариера, според неотдавнашно проучване за “Интел”, проведено от “Редшифт Рисърч”. Според проучването центърът на вниманието на турските родителите се измества от осигуряването на чуждоезиково обучение за техните деца към оказване на подкрепа за придобиване на добри компютърни умения. 
						 *** 
						
						Белград стана първият град в Европа, който притежава цялата резервна база данни на “Уикипедия” и “Уикимедия”, съобщи на 12 август директорът на “Ебарт Медия Докюментейшън” Велимир Чургус Казимир. Той допълни, че базата данни на “Уикипедия” ще съхранява почти 7 терабайта информация. 
						*** 
						Повече от 500 студенти от цял свят се събраха в Сплит, Хърватия, на 10 август, за да участват в 24-тата Международна конференция на студентите по физика. Форумът завършва във вторник (18 август). Нобеловият лауреат Клаус фон Клицинг ще изнесе лекция на тема бъдещето на нанотехнологиите. 
						 *** 
						Екип от турски лекари извърши първата операция на катаракт в Танзания чрез сонда за факоемулсификация, ултразвуков инструмент, който се използва в съвременното оперативно лечение на катаракта. Лекарите са посетили Танзания по проект на Егейската здравна асоциация, която предоставя услуги на местното население. 
						 *** 
						
						Турски археолози са открили еврейски храм, скрит в малка сграда в древния град Андриаке на южното турско крайбрежие. Храмът е от 3-ти в. пр.н.е. и е първата еврейска сграда, открита в ликийския регион. 
						
						(Различни източници - 10/08/09 - 17/08/09)
