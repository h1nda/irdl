Според Ашдаун БиХ би могла да напредне бързо в евроатлантическата си интеграция, ако се ускорят реформите 
					29/09/2004
					 
						ШИРОКИ БРЕГ, Босна и Херцеговина (БиХ) -- БиХ би могла да се присъедини към програмата на НАТО "Партньорство за мир" и да започне преговори за сключване на Споразумение за стабилизиране и асоцииране с ЕС в рамките на шест до седем месеца, ако реформите се ускорят, изтъкна Върховният представител Пади Ашдаун по време на визита във вторник (28 септември) в Широки Брег. Ашдаун призова властите да интензифицират усилията си, посочвайки, че пред страната се откриват големи възможности. 
						Други новини: Членове на тристранното президентство на БиХ се срещнаха във вторник с досегашния командващ на СФОР генерал-майор Виржил Пакет. Те са му благодарили за помощта в процеса на стабилизацията на страната и военната реформа. (ФЕНА, Източници на СВП - 28/09/04)
