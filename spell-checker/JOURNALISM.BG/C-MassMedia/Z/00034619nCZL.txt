Трибуналът в Хага отхвърли обжалването на присъдата на Тарчуловски 
					19/05/2010
					 
						ХАГА, Холандия -- В сряда (19 май) Трибуналът на ООН за военни престъпления отхвърли жалба на бившия служител на македонските сили за сигурност Йохан Тарчуловски. Той получи 12-годишна присъда за полицейското нападение срещу населеното с албанци село Люботен, близо до Скопие, по време на конфликта от 2001 г. между силите за сигурност на Македония и албански партизани. Тарчуловски обжалва присъдата през август 2008 г. Съдът отхвърли също така обжалване от прокуратурата, която беше поискала отмяна на оправдателната присъда от 2008 г. на бившия вътрешен министър Любе Бошковски във връзка със същото нападение. Решенията са окончателни. (МИА, Макфакс, A1 - 19/05/10)
