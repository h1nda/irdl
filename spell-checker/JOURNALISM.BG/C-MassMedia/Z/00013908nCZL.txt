Сръбският вицепремиер Лабус поставя двуседмичен срок на генералите да се предадат 
					15/03/2005
					 
						БЕЛГРАД, Сърбия-Черна Гора -- Сръбският вицепремиер Миролюб Лабус обяви в понеделник (14 март), че ако генералите Сретен Лукич и Небойша Павкович не се предадат на Трибунала на ООН за военни престъпления до две седмици, правителството ще ги арестува. От своя страна премиерът Воислав Кощуница каза, че иска да разреши проблема със сътрудничеството по военни престъпления "веднъж завинаги". Коментарът му дойде след среща с посланиците на ЕС в Белград. Във вторник председателят на Трибунала на ООН за военни престъпления Теодор Мерон е на посещение в Белград за разговори с Кощуница и други официални лица. По време на визитата се появи информацията, че бившият босненско-сръбски офицер по сигурността Драго Николич е решил да се предаде доброволно. (Б92, Танюг, Бета - 15/03/05; Танюг - 14/03/05)
