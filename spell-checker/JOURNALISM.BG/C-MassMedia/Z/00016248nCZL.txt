Румъния потвърждава сведенията за поява на птичи грип
					13/10/2005
					 
						БУКУРЕЩ, Румъния -- Тестове на проби, взети от умрели птици, събрани по делтата на Дунав, са потвърдили появата на птичи грип в Румъния, каза министърът на земеделието Георге Флутур в четвъртък (13 октомври). Полицията е изолирала едно село и специални екипи са изпратени да съберат домашните птици, подлежащи на унищожаване. Пробите са изпратени във Великобритания, за да се установи дали вирусът е от смъртоносния щам H5N1. ЕС веднага забрани вноса на птици от Румъния -- мярка, която по-рано тази седмица бе наложена и за вноса на птици от Турция. (АП, Ройтерс, АФП, ЦП - 13/10/05)
