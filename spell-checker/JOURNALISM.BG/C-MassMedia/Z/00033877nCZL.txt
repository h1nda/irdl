Меркел смята, че срещата на върха на ЕС не трябва да се съсредоточава върху Гърция
					22/03/2010
					 
						БЕРЛИН, Германия -- Канцлерът Ангела Меркел каза в неделя (21 март), че не смята, че финансовата криза в Гърция трябва да бъде централна тема на срещата на върха на ЕС, която започва в четвъртък в Брюксел. В интервю за радио "Дойчландфунк" Меркел заяви, че Гърция не е изправена пред "заплаха от фалит", добавяйки, че според Атина страната не очаква "остра нужда от финансова помощ от Европейската общност". 
						В интервюто Меркел засегна и темата за Турция, заявявайки, че когато посети Анкара следващата седмица, тя ще предложи на страната алтернативи на пълноправното членство в ЕС от името на Германия. "По-скоро трябва да се стремим към привилегировано партньорство, с други думи към много тясно асоцииране на Турция към ЕС," каза Меркел. Анкара е отхвърляла тази идея в миналото. (Ройтерс, ДПА - 21/03/10)
