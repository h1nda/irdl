Официални представители на НАТО на посещение в Косово
22/04/2004
 
Ръководителят на ЮНМИК Хари Холкери (вляво) се срещна с албанския президент Алфред Мойсиу в четвъртък в Прищина. [Африм Хайрулаху]
БРЮКСЕЛ, Белгия -- Генералният секретар на НАТО Яп де Хоп Схефер и посланици от 26 страни членки на НАТО пристигнаха в Прищина в четвъртък (22 април). Говорителка на делегацията заяви, че посещението няма връзка с избухналата вълна на насилие в Косово миналия месец, но добави, че проблемът ще бъде разискван с местните лидери. Алиансът разглежда необходимостта от назначаване на политически представител за Косово, въпрос, засегнат преди три седмици от върховният представител на ЕС по въпросите на сигурността Хавиер Солана. В програмата на делегацията са включени и разговори с ръководителя на ЮНМИК Хари Холкери и с президента Ибрахим Ругова.
Други новини: Косовски ежедневник съобщи в сряда, че британският министър за Европа Денис Макшейн е призовал Ругова да поднесе публично извинение за насилието срещу сърбите през март. Макшейн също така призова местните лидери да работят върху изпълнението на стандартите, установени от ООН. (AФП, Б92, Бета - 21/04/04)
