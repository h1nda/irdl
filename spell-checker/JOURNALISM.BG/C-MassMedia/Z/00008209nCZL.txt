Трибуналът на ООН отхвърля молбата на Милошевич за временно освобождаване
03/09/2003
 
ХАГА, Холандия -- Трибуналът на ООН за военните престъпления отхвърли във вторник (2 септември) молбата на Слободан Милошевич за двугодишно отлагане на делото, за да му се даде възможност да подготви защитата си. Председателят на съдебния състав Ричард Мей заяви на бившия югославски президент, че такова дълго прекъсване е невъзможно. Той освен това отхвърли молбата за временно освобождаване. Милошевич се яви пред съда , за да очертае плановете си за защитната фаза на процеса, която трябва да започне през следващата година. Съдията пое ангажимент да му предостави толкова време, с колкото е разполагало обвинението, за да бъде той в състояние да призове същия брой свидетели. (АП, Ройтърс, АФП - 02/09/03)
