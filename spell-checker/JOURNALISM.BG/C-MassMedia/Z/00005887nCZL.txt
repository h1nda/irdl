Македонският кабинет одобри план за действие за осъществяването на Охридския мирен договор
04/02/2003
 
СКОПИЕ, Македония -- В понеделник (3 февруари) македонското правителство одобри конкретен план за действие за изпълнението на ангажиментите, поети в рамките на Охридския мирен договор. Планът се състои от три части: оперативен план, процедури за децентрализация на властта и програма за равностойно участие на всички етнически общности в държавната администрация. В документа е включен и график за приемането на около 90 проектозакона. По всяка вероятност, правителството ще е готово с един от най-важните от тях, закона за паспортите, през този или следващия месец. (Утрински весник - 04/03/02; A1 ТВ, Макфакс - 03/02/03)
