Бомби разтърсват завода "Градац" и хирургически център в БиХ
18/11/2003
 
БРАТУНАЦ, Босна и Херцеговина (БиХ) -- Бомба разтърси завода "Градац" в Братунац в неделя (16 ноември), гласи съобщение за печата, публикувано в понеделник от Центъра за обществена сигурност в Биелина. Макар че щетите са значителни, не се споменава за жертви. В неделя вечерта бомба избухна в Хирургическия център "Евромедик" в Баня Лука. И в този случай има щети, но не и жертви.
Други новини: БиХ и Хърватия ще отворят два нови ГКПП в Малевац и Стръмица във вторник. Междувременно Сърбия-Черна Гора отрича да е лансирала възможността за промяна на границите или за размяна на територии по време на срещата на Съвета за междудържавно сътрудничество, проведена в Сараево през миналата седмица. (ХИНА- 18/11/03; ФЕНА, Би Би Си, СРНА - 17/11/03)
