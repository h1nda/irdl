Турският премиер Ердоган е на историческо посещение в Гърция
					14/05/2010
					 
						АТИНА, Гърция -- Турският премиер Реджеп Тайип Ердоган започна в петък (14 май) двудневно историческо посещение в Гърция, което може да постави ново начало в преговорите между Турция и ЕС. В четвъртък той заяви, че планира да подкрепи споразумение за взаимно съкращаване на въоръженията. "И двете страни имат много големи военни бюджети... Трябва да намалим тези разходи и да използваме парите за други цели," каза Ердоган в интервю за гръцката национална телевизия. Политически и регионални въпроси се очаква да бъдат основни теми в дневния ред на срещите на Ердоган с гръцкия му колега Георгиос Папандреу и други представители на висшето държавно ръководство. (AНA-MПA, Хюриет, АФП, Дойче Веле, Ройтерс - 14/05/10)
