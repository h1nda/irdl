Българският премиер Станишев прие оставката на шефката на НАП 
					15/02/2009
					 
						СОФИЯ, България -- Премиерът Сергей Станишев потвърди в петък (13 февруари), че е приел оставката на Мария Мургина, директор на Националната агенция за приходите (НАП) заради корупционен скандал. Прокуратурата е започнала разследване във връзка със значително присвояване на държавни средства, в което са замесени високопоставени служители на НАП. На Мургина неотдавна бе отказан достъп до класифицирана информация, което е главната причина Станишев да приеме оставката й. Според някои депутати от опозицията, присвоените средства може да достигнат 500 милиона евро. (Дневник, Дарик, Медиапул, Стандарт - 13/02/09)
