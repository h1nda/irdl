Въоръжен мъж рани съдии в турски съд
					17/05/2006
					 
						АНКАРА, Турция -- Въоръжен мъж нахлу в сряда (17 май) в заседателна зала на върховния турски административен съд, Държавния съвет, и откри огън, ранявайки петима съдии, съобщи канцеларията на областния управител на Анкара. Нападателят, адвокат по професия, който е задържан, според съобщенията е пеел "Аллах е най-великият!", докато е стрелял, предаде телевизия НТВ, позовавайки се на очевидци. Канцеларията на областния управител съобщи, че двама от съдиите са в критично състояние. 
						Други новини -- Редакторът на арменско-турски вестник се яви във вторник пред съд в Истанбул по обвинения в опит да повлияе на съдопроизводството. Хрант Динк, турски гражданин, е публикувал в своя в. "Агос" статии, в които е критикувал закон, според който е престъпление "да се обижда турската идентичност". Други трима журналисти от същия вестник са дадени под съд по подобни обвинения. (Ройтерс, Блумбърг, Фокус, Сабах, БиБиСи Нюз, АП -- 17/05/06; AП - 16/05/06)
