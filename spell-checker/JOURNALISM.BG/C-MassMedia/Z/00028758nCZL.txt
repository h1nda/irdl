Полицията в Истанбул разкри тренировъчен център на Ал Кайда
					21/12/2008
					 
						AНКАРА, Турция -- Полицията съобщи в събота (20 декември), че е открила и затворила тренировъчен център на Ал Кайда в предградие на Истанбул, където се е осигурявало "идеологическо обучение" за деца над петгодишна възраст. "На всеки ученик е била осигурена безплатна храна и квартира. Центърът е действал нелегално", се казва в изявлението на полицията, като се добавя, че някои от служителите в центъра са били обучени в Афганистан.
						В петък полицията съобщи за арестуването на 38 заподозрени членове на Ал Кайда при едновременни акции в Истанбул, Измир и Маниса. Арестуваните са заподозрени в участие в 12 престъпни действия, добавя полицията.
						Други новини - Президентът Абдула Гюл заяви в събота, че Турция е решена да защитава правата си според международното право в борбата срещу тероризма в Северен Ирак. На среща с гостуващия иракски вицепрезидент Тарик Ал Хашими Гюл заяви, че Анкара може да продължи операциите срещу терористичната Кюрдска работническа партия (ПКК) след 1 януари и че иракските власти ще бъдат информирани за плановете на Турция. Ал Хашими заяви пред журналисти след срещата, че тя е била много полезна. Посещението му предхожда това на премиера Нури Ал Малики в понеделник. (Радио Свобода, Хюриет, Aнадолска информационна агенция - 20/12/08; Хюриет, Ройтерс, Заман - 19/12/08)
