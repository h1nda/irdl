Унгария изрази загриженост във връзка с разследването срещу министър от унгарското малцинство в Румъния 
					15/06/2007
					 
						БУКУРЕЩ, Румъния – Унгарският министър на външните работи Кинга Гьонц направи в четвъртък (14 юни) изявление, в което изрази загриженост във връзка с криминалното разследване, започнато срещу някои членове на Демократичния съюз на унгарците в Румъния, включително и срещу министъра на далекосъобщенията Жолт Наги. Гьонц настоя, че участието на унгарското малцинство в политиката на национално ниво не трябва да бъде заплашено от краткосрочни тактически политически действия. Президентът Траян Бъсеску уволни Наги по-рано през седмицата, след като прокуратурата започна криминално разследване на негови предполагаеми действия в полза на криминална групировка във връзка процеса на приватизация.
						Министър-председателят Калин Попеску Търичану каза пред репортери, че е изненадан от унгарската реакция. Той намекна, че въпросът е можело да бъде решен по дипломатическите канали. (Евениментул Зилеи, Адевърул, Зиуа - 15/06/07; Медиафакс - 14/06/07)
