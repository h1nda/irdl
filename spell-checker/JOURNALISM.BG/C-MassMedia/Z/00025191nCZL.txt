Външните министри на страните-членки на ЕС настояват за единна позиция за Косово
					20/01/2008
					 
						НИКОЗИЯ, Кипър -- Външните министри на страните-членки на ЕС от Средиземноморския регион заявиха в петък (18 януари), че ЕС трябва да има единна позиция по въпроса за статута на Косово. Около 20 страни-членки на ЕС обявиха намерението си да признаят независимостта на Косово, докато Сърбия твърдо се противопоставя на всяко решение, което предлага на Косово повече от широка автономия. Кипър, Русия, Гърция, Словакия и Румъния не проявяват готовност да признаят вероятна независимост на Косово, страхувайки се, че това може да активизира сепаратистите на техните територии. Участниците бяха единодушни, че ЕС трябва да изпрати своята полицейска мисия в Косово колкото е възможно по-скоро, заяви след срещата директорът за европейско сътрудничество към Външното министерство на Франция Пиер Мена.
						Същевременно председателят на ЕК Жозе Мануел Барозу бе цитиран от кипърският всекидневник "Политис" в събота, който заяви, че решаването на кипърския въпрос е предпоставка за Кипър да стане по-активен в ЕС. Той също заяви, че ЕС ще положи всички възможни усиия, за да помогне в търсенето на решение на спора за разделения остров. (КНА - 19/01/08; AФП, Ройтерс - 18/01/08)
