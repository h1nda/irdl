Председателството на БиХ започва консултации за нов МП на държавно ниво
					24/05/2011
					
						САРАЕВО, Босна и Херцеговина (БиХ) -- Тристранното председателство започна неофициални консултации за кандидати за нов премиер на държавно ниво, съобщи в понеделник (23 май) информационната агенция "Срна". Борис Буха, съветник на сръбския член на Председателството Небойша Радманович каза, че след конституирането на долната камара на БиХ Председателството разполага с 15 дни, за да представи предложение за нов министър-председател. Той или тя ще бъдат от най-голямата партия на ФБиХ, Социалдемократическата партия, или от главната хърватска партия ХДЗ БиХ. Хърватските партии настояват те да получат поста, тъй като трябва да бъде спазен и ротационен принцип. (Срна, РТРС - 23/05/11)
