Десет души бяха ранени при експлозия в Югоизточна Турция
					19/09/2010
					 
						АНКАРА, Tурция -- Десет души, включително шестима полицаи, бяха ранени в петък (17 септември) при експлозия, последвала погребение в град Юксекова в провинция Хакари в югоизточната част на страната. Полицаите използвали сълзотворен газ и водни оръдия, за да разпръснат малка група от присъстващите на погребението, които ги нападнали. Взривно устройство, поставено в кофа за боклук близо до стоянка за таксита избухнало след намесата на полицията. 
						Погребението било на две от жертвите на смъртоносния инцидент в четвъртък в същата провинция. Девет души загинаха, когато техният микробус попаднал на мина близо до град Хакари. (Хюриет, Ройтерс, AП, AФП, Заман - 17/09/10)
