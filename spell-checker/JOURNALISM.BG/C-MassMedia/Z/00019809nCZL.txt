Румънските либерали изключиха известен реформатор заради досие в "Секуритате"
					03/09/2006
					 
						БУКУРЕЩ, Румъния -- Управляващата Либерална партия в Румъния изключи един от най-известните си членове в събота (2 септември), след като тя призна, че е сътрудничила на тайната комунистическа полиция "Секуритате". Муска, която е известна като поддръжник на демократичните реформи се извини за действията си. Тя заяви, че е осигурявала информация на "Секуритате" за чуждестранни студенти, на които е преподавала. На същото заседание либералите изключиха и Йоан Гизе, високопоставен член на партията, който е шпионирал чужденци през 1980-те. (AП - 02/09/06; Ройтерс -01/09/06)
