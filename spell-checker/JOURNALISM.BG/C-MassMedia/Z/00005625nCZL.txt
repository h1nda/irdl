Турският лидер призова Ирак да предотврати войната
12/01/2003
 
АНКАРА, Турция -- В събота (11 януари) турският премиер Абдула Гюл призова лидера на Ирак Саддам Хюсеин да предотврати войната и предупреди, че евентуален конфликт би застрашил стабилността на целия регион. "Решенията на ООН трябва да бъдат изпълнявани така, че да не остава никакво място за съмнения", заяви той преди да замине за Саудитска Арабия, където се срещна с престолонаследника принц Абдула. В друга новина, Турция допусна американски експерти до своите военновъздушни и военноморски бази в петък, като част от подготовката за евентуален удар срещу Багдад. (Анадолска агенция, Оказ, ТРТ, Търкиш дейли нюз, AП, Ройтерс, AФП - 11/01/03; ИНА, Анадолска агенция - 10/01/03)
