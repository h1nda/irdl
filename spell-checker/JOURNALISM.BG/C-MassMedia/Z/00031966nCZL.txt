Чолош е номиниран за кандидат на Румъния за еврокомисар
					13/10/2009
					 
						БУКУРЕЩ, Румъния -- В понеделник (12 октомври) кабинетът избра Дачиан Чолош за кандидат на Румъния за новата Европейска комисия (ЕК). Чолош беше съветник на президента Траян Бъсеску по селскостопанските въпроси и Бъсеску трябва да утвърди неговата номинация. Румъния е хвърлила око на портфейла на еврокомисар по селското стопанство, но това е може да се окаже малко вероятно. Различни румънски вестници напоследък цитират източници от Брюксел, които заявяват, че Румъния няма шанс за този пост, както и за друг, който включва контрол над фондове на ЕС. Същите източници са казали, че председателят на ЕК Жозе Мануел Барозу е казал това на Бъсеску. (Евениментул Зилеи - 13/10/09; Медиафакс, Агерпрес, Hotnews.ro, Реалитатя, Куриерул Национал, Зиаре, Адевърул, Гъндул - 12/10/09)
