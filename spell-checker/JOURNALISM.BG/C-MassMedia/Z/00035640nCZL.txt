БиХ ще внесе своето заявление за придобиване на кандидат-членски статут за ЕС тази година
					12/08/2010
					 
						САРАЕВО, Босна и Херцеговина (БиХ) -- Правителството има намерение да кандидатства за придобиване на статут на страна, кандидатка за членство в ЕС, през следващите четири месеца, е казал министърът на външните работи Свен Алкалай, цитиран от всекидневника „Ослободжение” в четвъртък (12 август). „Имаме силна подкрепа от ЕС за тази стъпка. Ако политиките на ЕС бъдат дефинирани както се очаква, мисля, че ще връчим нашето заявление за придобиване на кандидат-членски статут до края на тази година”, е казал той. Министърът е добавил, че най-късно до октомври ЕС ще е определил в детайли своята политика по отношение на Западните Балкани, което ще има за резултат изпращането на специални представители за региона. Алкалай е отбелязал, че за да бъде одобрено заявлението за придобиване на кандидат-членски статут, може да са необходими най-малко 18 месеца. До момента БиХ е подписала само Споразумение за стабилизация и асоцииране с ЕС, което е ратифицирано от 24 от 27-те членки на блока. (Ослободжение, Национал - 12/08/10)
