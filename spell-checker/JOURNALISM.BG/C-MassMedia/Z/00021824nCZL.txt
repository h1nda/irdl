Представител на САЩ определят плана Ахтисаари като най-добрия съществуващ вариант за Косово
					07/03/2007
					 
						НИШ, Сърбия -- Планът, изготвен от бившия пратеник на ООН Марти Ахтисаари, е най-добрият съществуващ вариант за Косово, каза помощник държавният секретар на САЩ Даниел Фрийд в края на двудневната си визита в Сърбия във вторник (6 март). Той подчерта, че въпросът за статута ще бъде решен през настоящата година. „Независимо какъв ще е резултатът, твърдата позиция на моето правителство е, че присъствието на сръбската общност в Косово, на нейните религиозни и културни институции … ще бъде запазено”, добави Фрийд. Той призна, че сръбският президент Борис Тадич и премиерът Воислав Кощуница не са готови да приемат плана, но каза също, че това не бива да ги спира да дават предложения за подобряване на условията за сръбското малцинство. По-късно, по време на визитата си в Северно Косово и среща със сръбски кметове, Фрийд каза, че никоя от страните в преговорите за статута няма да спечели всичко и никоя няма да загуби всичко.
						Други новини -- Британски офицер бе назначен за началник на международните полицейски сили в Косово, наброяващи 1 500 души. Ричард Монк, който има 35-годишен стаж в британската полиция, е служил също и в Босна и Херцеговина и ОССЕ. Той заменя на поста Стивън Къртис, който се оттегли след размириците в Прищина миналия месец, по време на които бяха убити двама от протестиращите. (Блиц, Данас, Албейниън Нюз - 07/03/07; АФП, АП, РТС, Б92, Бета, Уебсайт на ООН - 06/03/07)
