Албания, България и Македония поискаха помощ от ЕС за изграждането на Коридор 8
13/07/2003
 
ОХРИД, Македония -- Президентите на Албания, България и Македония призоваха ЕС в петък (11 юли) да окаже помощ на техните страни за построяване на транспортна и комуникационна връзка между Бургас и Дуръс, известна още като Коридор 8. Алфред Мойсиу, Георги Първанов и Борис Трайковски заявиха, че проектът е от първостепенно значение за развитието на региона и ще приближи намиращите се там страни до членството в ЕС. Тримата държавни ръководители също отправиха молба към международните финансови организации да инвестират в строителството на магистрали, железопътни линии и телекомуникации по трасето, което ще свързва Черно море с Адриатическо море. Срещата на тримата президенти започна в България, след това продължи в Македония и ще приключи в България в неделя. (AФП, БTA, MИA, A1 TВ - 12/07/03)
