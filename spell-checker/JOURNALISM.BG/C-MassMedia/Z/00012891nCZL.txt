Харадинай пое поста премиер на Косово 
					07/12/2004
					 
						ПРИЩИНА, Косово, Сърбия - Черна Гора -- Рамуш Харадинай официално пое поста премиер на Косово в понеделник (6 декември). Шефът на УНМИК Сьорен Йесен-Петерсен защити прехвърлянето на властта, определяйки го като "демокрация в действие". След разговорите си с външния министър на Сърбия-Черна гора Вук Драшкович по време на срещата на ОССЕ в София Йесен-Петерсен обаче посочи също така, че прокурорите на ООН ще продължат да разследват дали бившият командир на АОК е бил замесен във военни престъпления в периода на конфликта 1998-1999 г. От своя страна Харадинай каза, че е готов да посети Белград и да се срещне с всички там, за да обсъди въпроси от интерес за косовския народ. (Данас - 07/12/04; АП, Бета, Б92, Танюг - 06/12/04)
