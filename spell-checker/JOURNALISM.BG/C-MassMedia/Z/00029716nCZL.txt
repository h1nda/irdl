Междуправителствената конференция ЕС-Хърватия бе отложена
					25/03/2009
					 
						ЗАГРЕБ, Хърватия -- Във вторник (24 март) чешкото председателство на ЕС реши да отложи междуправителствената конференция за присъединителните преговори на Хърватия с един месец, за 24 април. Решението бе взето след искане от страна на Словения, която блокира преговорите за присъединяване към ЕС на Загреб през декември поради продължаващия граничен спор между двете страни. Неотдавна Европейската комисия се намеси, като се опита да убеди Хърватия и Словения да постигнат компромис, така че процесът на присъединяване да може да продължи. Засега обаче посредничеството на ЕС не помага. Хърватия все още настоява, че спорът трябва да бъде решен от Международния съд, идея, на която Словения се противопоставя. (ХРТ, Business.hr - 24/03/09)
