Кощуница ще направи обръщение към нацията по повод на случая с Младич; статутът на Сърбия в ЕС е под въпрос 
					02/05/2006
					 
						БЕЛГРАД, Сърбия и Черна гора -- Според федералния министър на отбраната Зоран Станкович сръбският премиер Воислав Кощуница ще направи в сряда (3 май) обръщение към нацията относно издирвания Ратко Младич. Крайният срок на ЕС за арестуването на Младич и предаването му на Трибунала на ООН за военни престъпления изтече в неделя, а Младич е все още на свобода. В изказване в понеделник Станкович подчерта, че сътрудничеството в областта на военните престъпления е особено важно и че няма човек, който да е по-важен от държавата. 
						Трибуналът не направи официален коментар. Но министърът по човешките права на Сърбия и Черна гора Расим Ляич, председател на националния съвет за сътрудничество в областта на военните престъпления, каза в интервю за медиите, че очаква ЕС да замрази преговорите по Споразумението за стабилизация и асоцииране с Белград след срещата на главния прокурор на трибунала Карла дел Понте с еврокомисаря по разширяването Оли Рен в сряда. (Дневни Аваз - 02/05/06; РТС, Бета, Б92, Танюг, AФП - 01/05/06)
