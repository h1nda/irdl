Албания и Косово обещават да заздравят връзките си
14/05/2004
 
ТИРАНА, Албания -- Премиерът Фатос Нано и гостуващият председател на косовския парламент, Неджат Дачи изказаха решимост в четвъртък (13 май) за заздравяване на двустранните отношения. В срещата си официалните лица обсъдиха обстановката в Косово и следващите стъпки в реформите. Нано увери госта си, че Прищина заема централно място в програмите на албанското правителство и че ще й бъде предоставяна постоянна подкрепа в усилията за заздравяване на институциите й и изпълнението на стандартите, установени от международните институции. (Албениън дейли нюз - 14/05/04; ATA - 13/05/04)
