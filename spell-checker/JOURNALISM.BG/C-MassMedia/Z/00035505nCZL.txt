Гръцките шофьори на камиони прекратиха стачката
					02/08/2010
					 
						АТИНА, Гърция -- Шофьорите на камиони решиха в неделя (1 август) да прекратят шестдневната си стачка, причинила недостиг на горива по бензиностанциите в цялата страна. Решението бе взето с малко мнозинство след четиричасова среща на Федерацията на сухопътните търговски превозвачи. Шофьорите бяха готови да се върнат на работа рано в понеделник. Стачката започна в знак на протест срещу плановете на правителството да либерализира транспортния сектор чрез предоставянето на нови лицензи, процес, замразен от десетилетия. Според плана либерализирането трябва да започне през септември. (Би Би Си, АП, Уол Стрийт Джърнъл - 01/08/10)
