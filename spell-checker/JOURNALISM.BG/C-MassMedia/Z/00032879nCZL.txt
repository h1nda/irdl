Командващият КФОР заяви, че Косово не е изправено пред заплахи отвън
					28/12/2009
					 
						ПРИЩИНА, Косово -- Косово не е изправено пред външни заплахи, заяви командващият КФОР генерал Маркус Бентлер в интервю за радио "Блу Скай" в петък (25 декември). "Убеден съм и много пъти сме го подчертавали, че реалният риск не идва отвън", каза той, запитан за новата военна база, която Сърбия откри близо до границата с Косово.
						Ако все още съществува някакъв риск вътре в Косово, то това е поради икономически проблеми и напрежение между различните етнически групи, каза Бентлер. Той подчерта, че сигурността е в ръцете на полицията на Косово, ЮЛЕКС и КФОР. (Коха Диторе, радио Блу Скай, Koсова Сот - 26/12/09)
