Хърватският премиер Санадер каза, че Саркози се опитва да ускори ратифицирането на Лисабонския договор
					03/07/2008
					 
						ЗАГРЕБ, Хърватия -- Министър-председателят Иво Санадер каза в сряда (2 юли), че смята, че френският президент Никола Саркози, който заяви, че няма да има по-нататъшно разширение на ЕС без ратифицирането на Лисабонския договор, е поискал да ускори процеса на ратификация с това свое изявление. Франция пое ротационното председателство на ЕС по-рано тази седмица. В интервю за местна телевизионна станция Санадер каза, че мисли, че споменаването на Хърватия в този контекст е начин да се предупредят страните, които подкрепят присъединяването на Хърватия, да ускорят ратификацията на Лисабонския договор. Санадер добави, че остава уверен в крайния резултат: членство на Хърватия в ЕС. (Весник - 03/07/08; ХИНА - 02/07/08)
