Говорителят на МТВПБЮ призова за предаване на обвинените сръбски генерали на Хага
					13/02/2005
					 
						ХАГА, Холандия -- Говорителят на хагския трибунал за военните престъпления Джим Ландейл отново призова за предаване на останалите сръбски генерали, издирвани от трибунала. В заявление за местната осведомителна агенция Бета в петък (11 февруари) Ландейл не коментира въпроса дали трибуналът планира да изпрати медицински екип в Белград, за да прегледа генералите Сретен Лукич и Небойша Павкович, както помоли Сърбия. Трети генерал се предаде доброволно и бе екстрадиран по-рано този месец.
						В други новини от петък, след разговори в Подгорица черногорският министър на вътрешните работи Драган Джурович и неговият колега от Република Сръбска (РС) Дарко Матияшевич казаха пред репортери по време на пресконференция, че обвинените от Хага Радован Караджич и Ратко Младич не се укриват в Черна гора или РС. Те изразиха съмнения, че двамата босненско-сръбски бегълци въобще са в Сърбия. (Бета, ПБС БиХ - 11/02/05)
