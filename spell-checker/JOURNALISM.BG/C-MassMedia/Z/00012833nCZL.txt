Хърватия и Холандия обсъждат сътрудничеството с Трибунала в Хага 
					01/12/2004
					 
						ЗАГРЕБ, Хърватия -- Външният министър Миомир Жужул се срещна с холандския си колега Бернард Бот във вторник (30 ноември), за да обсъди сътрудничеството на Хърватия с Трибунала на ООН в Хага. Бот, който е понастоящем председател на Европейския парламент, подчерта важността на въпроса с оглед кандидатурата на Хърватия за членство в ЕС. Жужул потвърди ангажимента на своята страна за пълноценно сътрудничество с Трибунала. 
						Други новини: Хърватското правителство обяви, че е определило 2 януари като дата за провеждане на президентските избори. Основните кандидати са сегашният президент Стипе Месич и вицепремиерът Ядранка Косор. (Виесник, Вечерни лист - 01/12/04; ХИНА, ХРТ - 30/11/04)
