Очертаването на границата между Косово и Черна гора ще приключи тази година
					22/06/2010
					 
						ПОДГОРИЦА, Черна гора -- Очертаването на границата между Косово и Черна гора трябва да завърши до края на годината, заявиха в понеделник (21 юни) вътрешният министър Иван Брайович и неговият косовски колега Байрам Реджепи в Подгорица. „Административните граници на бивша Югославия вече са трансформирани в държавни граници”, заяви Брайович. Двамата министри заявиха още, че са намерили временно решение за косовските пастири, които искат правото да използват своите пасища на черногорска територия. Двамата са обсъдили и черногорското малцинство в Косово, което, както заяви Брайович, трябва да бъде включено в конституцията на Косово. (РТК, Кохавижън, Телеграфи, Зери, ТВ21 - 21/06/10)
