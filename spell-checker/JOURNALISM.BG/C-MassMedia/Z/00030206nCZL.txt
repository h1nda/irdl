Tурция отхвърля всякакви алтернативи за членството в ЕС
					10/05/2009
					 
						AНКАРА, Турция -- Външният министър Ахмет Давутоглу отхвърли в петък (8 май) всякакви алтерантиви за пълното членство в ЕС на Турция. "Всичко, което искаме от ЕС, е да спазва обещанията си. Предлагането на алтернативно членство е неуважително не към нас, а към самата европейска култура", заяви Давутоглу на среща на посланиците на ЕС в Анкара. "Ние сме готови да изпълним своите ангажименти, но очакваме от европейските ни приятели да действат в съответствие с основните морални принципи на Европа", подчерта Давутоглу. Във вторник френският президент Никола Саркози предложи ЕС да създаде обща икономическа област и област на сигурността с Турция, като алтернатива за членството й в Съюза.
						Също в петък главният преговарящ за членството на Турция в ЕС Егемен Багъш обеща, че Анкара ще ускори проевропейските реформи, включително необходимите конституционни поправки. "Ние имаме период от две до три години без избори и това е критичен период за осъществяването на реформи", каза Багъш. Турция започна преговорите за членство в ЕС през октомври 2005 г., но досега е отворила само десет от 35-те преговорни глави, главно поради кипърския проблем и опозицията от страна на Франция и Германия. (Aнадолска информационна агенция, Хюриет, НТВ, Ройтерс - 08/05/09)
