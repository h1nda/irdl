Марович: Отношенията между Белград и Подгорица са по-добри от всякога
17/08/2003
 
ПОДГОРИЦА, Сърбия-Черна Гора -- Президентът на Сърбия-Черна Гора Светозар Марович заяви в събота (16 август), че отношенията между Белград и Подгорица никога не са били по-добри. Той каза, че интересите на Черна Гора са напълно защитени във федерацията и благодарение на съюза, в който тя влезе заедно с Сърбия, Черна Гора е възстановила международното си значение и авторитет. Марович допълни, че двете републики не трябва да губят времето си в конфликти, които могат да навредят както на индивидуалните, така и на общите им интереси.
В други новини, Социалистическата народна партия в Черна Гора (СНП) заяви, че желае да се срещне с всички опозиционни лидери, за да обсъдят пътищата за разрешаване на сегашната парламентарна криза. СНП бойкотира заседанията на парламента от май, когато бяха прекратени излъчванията на живо по медиите. (Танюг, Победа - 16/08/03)
