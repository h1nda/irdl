Кощуница: Проектът за декларация на Белград по Косово ще бъде готов следващата седмица
08/08/2003
 
БЕЛГРАД, Сърбия-Черна Гора -- Бившият федерален президент и ръководител на Демократическата партия на Сърбия (ДПС) Воислав Кощуница заяви в четвъртък (7 август), че проектът за декларация по Косово ще бъде изготвен следващата седмица. Той допълни, че проектът ще бъде разгледан на първата сесия на сръбския парламент през есента. Кощуница каза, че документът ще съдържа позициите на ДПС и на сръбското правителство и ще следва препоръките на Небойша Чович, координатор на Белград за Косово. (Б92, Би Би Си, Бета - 07/08/03)
