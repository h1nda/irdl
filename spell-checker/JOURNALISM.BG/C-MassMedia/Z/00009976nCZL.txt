БиХ и ПРООН подписват програма за интегрирани действия по разминиране
27/02/2004
 
САРАЕВО, Босна и Херцеговина (БиХ) -- Министърът на благоустройството на БиХ Сафет Халилович и постоянният представител на ПРООН Йенс Тойберг-Францен подписаха по-рано тази седмица в Сараево програма за интегрирани действия по разминиране на стойност 11,8 млн. щатски долара, според комюнике на ПРООН. Счита се , че проектът е от решаващо значение за прилагането на разработената от министерския съвет на БиХ национална стратегия за разминиране.
В четвъртък съгласно запланувания график в Мостар започна двудневната международна конференция по инвестиране, макар тя да бе помрачена от самолетната катастрофа, в която загина македонския президент Борис Трайковски, един от участниците в конференцията. При откриването на проявата председателят на председателството на БиХ Драган Чович заяви, че неговата страна има намерение да положи всички усилия за поставяне на началото на нов етап на развитие и следвоенно възраждане, което да насърчи чуждите инвеститори да разглеждат БиХ като сериозен партньор. (Източници на СВП - 27/02/04; ПБС БиХ - 26/02/04; Уеб-сайт на ПРООН -25/02/04)
