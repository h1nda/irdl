Министър в новото румънско правителство подаде оставка
					23/01/2005
					 
						БУКУРЕЩ, Румъния -- Сорин Викол, министър по обществения контрол, подаде оставка от новосъздаденото правителство в петък (21 януари), след като бюрата за обществен контрол върху митниците и данъците, които са в неговия ресор, бяха прехвърлени към министерството на финансите. Изтъквайки, че неговите "служебни отговорности са сериозно намалени", той призна, че решението за промяната е взето от предишното правителство, след преговори с МВФ. Викол, който е член на Партията на хуманността, каза, че решението му няма да отслаби кабинета и неговата партия ще остане в управляващата коалиция. (AФП - 21/01/05)
