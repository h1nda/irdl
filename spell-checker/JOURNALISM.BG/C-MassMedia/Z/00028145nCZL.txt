Румънските здравни работници заплашват с обща стачка
					22/10/2008
					 
						БУКУРЕЩ, Румъния -- Членове на профсъюза на здравните работници, федерация "Санитас", заявиха, че ще протестират в Букурещ на 4 ноември и ще започнат обща стачка на 20 ноември, ако не получат увеличение на заплатите с 50 %. Те съобщиха това във вторник (21 октомври), след като министърът на здравеопазването Еуген Николаеску не отиде на среща, насрочена с представители на федерацията, за да обсъди с тях исканията им. Председателят на "Санитас" Мариус Петку заяви, че нито Николаеску, нито който и да е друг държавен секретар, е дошъл на срещата, макар че инициативата за нея е била на самия министър. (Meдиафакс, Зиаре, Реалитатеа ТВ - 21/10/08)
