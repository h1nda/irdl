Според Караманлис Олимпиадата в Атина ще бъде най-безопасната и най-успешната в историята на Игрите
28/07/2004
 
Българският премиер Симеон Сакскобургготски (вляво) и неговият черногорски колега участват в среща на осем правителствени ръководители от ЮИЕ в Залцбург в сряда. Лидерите се срещат, за да обсъдят бъдещето на страните си като членове или кандидатки за членство в НАТО и ЕС. [АФП]
АТИНА Гърция -- Премиерът Костас Караманлис прогнозира, че Олимпиадата през следващия месец ще остане в историята като безопасната и най-успешната. В интервю, публикувано в италианския дневник Кориере делла Сера във вторник (27 юли), Караманлис каза, че Гърция е напълно подготвена за това събитие. Страната е отпуснала 1.2 млрд. щ.д. за сигурност, което е около пет пъти повече в сравнение със сумите, похарчени в Сидни преди четири години. Десетки ракети "Пейтриът" са разположени на позиция около Атина като част от операцията за сигурност. Три полицейски хеликоптера и дирижабъл, снабден с електронни съоръжения, наблюдават столицата. До откриването на Игрите на 13 август властите ще разполагат с персонал за гарантиране на сигурността, наброяващ 70 000 души, като ще бъдат инсталирани и хиляди камери за наблюдение. Самолети АУАКС на НАТО ще патрулират небето. ((Gulf Daily News, Би Би Си Нюз - 28/07/04; AНА, МПА, AП - 27/07/04)
