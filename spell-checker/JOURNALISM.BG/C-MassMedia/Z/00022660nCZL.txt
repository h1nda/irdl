Румънското избирателно бюро потвърди резултатите от референдума за Бъсеску
					23/05/2007
					 
						БУКУРЕЩ, Румъния -- Централното избирателно бюро потвърди във вторник (22 май) резултатите от съботния референдум за импичмънта на отстранения от длъжност Траян Бъсеску, което означава, че Бъсеско ще се върне на работа. Според съобщението 74,48 % от избирателите са гласували против импичмънта, поискан от парламента по обвинения в нарушения на конституцията. Местни анализатори заявиха в сряда, че референдумът създава предпоставки за предсрочни парламентарни избори. (Котидианул, Гардианул, Ромъния Либера, Найн о'клок - 23/05/07; Ромпрес, Медиафакс - 22/05/07)
