Сърбия поиска мнението на Международния съд по независимостта на Косово
					17/08/2008
					 
						НЮ ЙОРК, Съединени щати - Министърът на външните работи Вук Йеремич официално поиска в петък (15 август) от Общото събрание на ООН консултативно становище на Международния съд по законността на едностранно обявената независимост на Косово. Йеремич поиска включването на молбата в дневния ред на Общото събрание през септември.
						Други новини - Сръбският министър за Косово и Метохия Горан Богданович предупреди в петък (15 август), че ЮЛЕКС не може да се установи и да действа в Косово без предварителното одобрение от Съвета за сигурност на ООН. "Според Резолюция 1244 на Съвета за сигурност на ООН само решение на ООН може да разреши подобен ход", заяви Богданович. Той добави, че сръбските полицаи ще се завърнат в Косовската полицейска служба (КПС) само ако тя е под командването на ЮНМИК. 
						Освен това сръбският държавен секретар за Косово и Метохия Оливер Иванович заяви в петък, че неговото министерство няма повече да се занимава с политиката за Косово. Министерството ще назначи местни лица в Косово, които се предполага, че ще могат по-добре да решават специфичните проблеми на косовските сърби. (Б92, ФоНет, Taнюг, РТС, Maкфакс, AФП, Ройтерс, AП - 16/08/08, Teлеграфи - 16/08/08, Данас, Б92, РТС - 15/08/08)
