Бившият босненски мюсюлмански командир Орич ще бъде задържан под стража за един месец
					06/10/2008
					 
						САРАЕВО, Босна и Херцеговина (БиХ) – Окръжният съд в Сараево постанови в неделя (5 октомври) бившият военен командир на бошнаците Насер Орич и съпругата му Захиди да останат в ареста още един месец. Срещу тях може да бъдат отправени обвинения за участие в организирани престъпни групи, изнудване и незаконно притежание на оръжие. Освен Орич, полицията арестува и други четирима заподозрени. Той се завърна в БиХ съвсем неотдавна, след като бе оправдан от Хагския трибунал за военни престъпления през юли. (Политика - 06/10/08; РТС, ИТАР-ТАСС, 24 Сата, Дневни Аваз, Вести, Б92, РТРС - 05/10/08)
