Албанският лидер Рама обеща безвизов режим на придвижване за емигрантите в Гърция
					02/12/2008
					 
						ТИРАНА, Албания -- Лидерът на Социалистическата партия (СП) Еди Рама обеща безвизово придвижване за албанската общност, живееща в Гърция, като заяви, че това ще стане по време на първия му мандат, ако неговата опозиционна партия победи на парламентарните избори догодина. Според съобщения в медиите от понеделник (1 декември) Рама е направил обещанието в Атина, където присъства на празненствата по повод Деня на освобождението на Албания. Той е казал също пред присъстващите, че оценява икономическата помощ, която имигрантите изпращат в Албания, оценявана на около 1,8 милиона евро годишно. (Шкип - 02/12/08; BalkanWeb, Шекули, Газета Шкиптаре - 01/12/08)
