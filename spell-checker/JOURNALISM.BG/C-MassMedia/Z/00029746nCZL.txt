Румънската прокуратура за борба с корупцията започна следствие срещу шеф на разузнаването
					27/03/2009
					 
						БУКУРЕЩ, Румъния -- Прокуратурата за борба с корупцията обяви в четвъртък (26 март), че е започнала разследване за корупция срещу шефа на разузнаването от вътрешното министерство Корнел Сербан и бизнесмена Габриел Поповичу във връзка с участието им в сенчести сделки с недвижими имоти. Властите съобщиха, че Сербан и друг служител от отдела за борба с корупцията в министерството, Петру Питковичи, са се опитали да блокират разследването на сделка с недвижим имот, в която са участвали Поповичу и бившият ректор на Букурещкия агрономически университет Йоан Алеку. Сделката е била за парцел земя от 220 хектара в Баняса, богато предградие на Букурещ, за който купувачите са платили силно занижена цена. (Котидианул - 27/03/09; АП, News In - 26/03/09)
