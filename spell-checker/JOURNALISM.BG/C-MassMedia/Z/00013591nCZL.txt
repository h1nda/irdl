Българското правителство планира да съкрати безработицата сред младежите с 20 %
					14/02/2005
					 
						СОФИЯ, България -- Правителството възнамерява да съкрати с 20 % безработицата сред младежите тази година, превръщайки този въпрос във фокус на националната си програма за създаване на работни места, заяви в петък (11 февруари) министърът на социалната политика Христина Христова. Тя допълни, че съгласно плана приблизително 24 000 безработни българи на възраст до 29 години ще намерят работа до края на тази година. 
						Други новини: Ирландският премиер Бърти Ахърн посети София в петък и пое ангажимент да открие там посолство на своята страна до края на годината. Той потвърди освен това силната подкрепа на Ирлания за членството на България в ЕС. (Сега - 12/02/05; Уеб сайт на българското правителство, бТВ - 11/02/05)
