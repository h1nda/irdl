На хърватското малцинство в Сърбия е разрешено да показва националните си символи 
					30/12/2005
					 
						СУБОТИЦА, Сърбия-Черна гора -- Хърватското малцинство в Сърбия сега може да излага на показ националните си символи на национални и държавни празници, както и на свои митинги и срещи, заяви в четвъртък (29 декември) председателят на хърватския Национален съвет в Сърбия-Черна гора Йосип Пеканович. Разрешението бе дадено на сесията на сръбския Съвет за националните малцинства в Белград миналата седмица. Пеканович заяви, че това е важно решение, тъй като то утвърждава съществуването на хърватско малцинство и увеличава неговите права. (ХИНА - 29/12/05)
