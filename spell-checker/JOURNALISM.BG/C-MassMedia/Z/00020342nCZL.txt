Двама загинали и един безследно изчезнал след силни бури в Южна Гърция
					19/10/2006
					 
						АТИНА, Гърция -- Двама британски туристи са се удавили, а един се води за безследно изчезнал, след като силни бури връхлетяха южните гръцки острови Крит и Додеканес, където в сряда (18 октомври) бе обявено извънредно положение. Проливните дъждове наводниха къщи и пътища, като принудиха много хора да се евакуират. 
						Също в сряда експерти от България, Гърция и Турция се срещнаха в гръцкия град Александруполис, за да обсъдят начини за решаването на въпроси, свързани с трансграничната река Марица. Трите съседни страни ще изготвят съвместен план за действие, чиято цел е да се подобрят комуникациите и координацията и да се предотвратят наводненията в района. (Катимерини, Елефтерия - 19/10/06; EРT, БНР - 18/10/06)
