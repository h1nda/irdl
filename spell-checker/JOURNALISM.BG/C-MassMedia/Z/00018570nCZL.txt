Три деца бяха убити при бомбен взрив в Турция 
					14/05/2006
					 
						АНКАРА, Турция -- Три деца бяха убити при бомбена експлозия пред гараж в Белделер, Източна Турция в събота (13 май). Жертвите са три момчета на 6, 11 и 12 години. Две от децата са били братчета. Друго дете е било ранено. Според местния губернатор, взривното устройство е било с часовников механизъм. Никой не е поел отговорност за инцидента, макар че забранената турска Марксистко-ленинска комунистическа партия е използвала подобни взривни устройства в миналото. 
						Според други съобщения в медиите от събота, общо пет души, от които четирима турски войници и един кюрдски бунтовник, са загинали при нови сблъсъци между турските военни и кюрдската Работническа партия в югоизточната част на страната. При друг инцидент, един турски войник е загинал, докато е патрулирал близо до границата с Ирак предишния ден и е стъпил върху мина. (AП - 13/05/06, 12/05/06; EРТ â&#128;&#147; 13/05/06)
