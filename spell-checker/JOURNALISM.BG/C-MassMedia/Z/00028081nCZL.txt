Няма връзка между ЮЛЕКС и присъединяването на Сърбия към ЕС, каза Дьо Кермабон
					16/10/2008
					 
						ПРИЩИНА, Косово -- Ръководителят на ЮЛЕКС Ив дьо Кермабон каза в сряда (15 октомври), че разполагането на мисията на ЕС в Косово няма връзка с присъединяването на Сърбия към ЕС. "Тези два процеса са успоредни. Аз отговарям за разполагането на мисията в Косово и от моя страна няма да бъдат поставяни подобни условия", каза той. Дьо Кермабон отново подчерта, че мисията ще бъде разположена въз основа на Резолюция 1244 на Съвета за сигурност на ООН, която е призната от Белград, както и въз основа на решението на всичките 27 страни, членки на ЕС.
						Други новини от сряда -- Специалният представител на ЕС в Косово Питер Фейт каза, че ЮЛЕКС може да получи някаква форма на одобрение от ООН за своята дейност в Косово. Фейт отново подчерта, че е необходимо сътрудничеството на Сърбия, за да стане възможно разполагането на мисията в Северно Косово, "тъй като общността на косовските сърби получава инструкции от Белград". (Зери, Лайм, Експрес, Коха Диторе, Б92 - 16/10/08; Бета, Вечерне Новости, РТС, Б92 - 15/10/08)
