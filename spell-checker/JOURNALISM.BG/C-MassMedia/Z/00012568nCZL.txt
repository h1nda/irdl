Ашдаун затваря банка, притежавана от поддръжник на Караджич 
					08/11/2004
					 
						САРАЕВО, Босна и Херцеговина (БиХ) -- Върховният представител на международната общност Пади Ашдаун заяви в неделя (7 ноември), че е затворил банка, притежавана от поддръжник на Радован Караджич. " През последните три години тази банка не бе нищо повече от зле прикрит механизъм, позволил на управляващия директор Момчило Мандич и неговите съдружници да пълнят собствените си джобове с обществени фондове," заяви той пред репортери. Ашдаун каза, че част от парите може би са били използвани, за да се помага на заподозрени във военни престъпления да избегнат правосъдието. Привредна Банка бе обявена в несъстоятелност миналата седмица след месеци на финансови проблеми. Издадена бе и заповед за арест на Мандич. 
						Други новини: Братът на Караджич Лука бе задържан за 30 дни от местен съд в Черна Гора в петък. Той бе арестуван след престрелка по време на сватба, когато бе ранен един човек. (Източници на СВП, Независне новине, Вечерни лист - 08/11/04; АП, АФП, Pincom.info, ПБС БиХ, РТРС, Танюг, НТВ Хаят - 07/11/04)
