Анан каза, че Косово не е постигнало достатъчен напредък в реформите 
					27/01/2006
					 
						НЮ ЙОРК, Съединени щати -- Косово не е постигнало достатъчен напредък в изпълнението на определените от международната общност стандарти за човешките права, каза генералният секретар на ООН Кофи Анан в доклад пред Съвета за сигурност в четвъртък (26 януари). "Сериозно съм обезпокоен от това, че има закъснения или отстъпления в повечето области на приложение на стандартите," посочи той. Анан обвини за това политиците и лидерите от Косово, както и сръбската общност в провинцията. 
						Други новини -- Върховният представител на ЕС по въпросите на външната политика Хавиер Солана призова политиците от Косово да проведат президентски избори възможно най-скоро. Той каза, че "хората с чувство за отговорност" трябва да запълнят вакуума, останал след смъртта на Ибрахим Ругова в събота. (Ройтерс, Синхуа - 26/01/06)
