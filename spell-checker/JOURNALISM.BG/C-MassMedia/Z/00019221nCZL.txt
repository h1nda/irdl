Рен приветства провелата се неотдавна среща между Пападопулос и Талат 
					11/07/2006
					 
						БРЮКСЕЛ, Белгия -- В понеделник (10 юли) еврокомисарят по разширяването Оли Рен приветства провелия се неотдавна диалог между кипърския президент Тасос Пападопулос и лидера на кипърските турци Мехмет Али Талат. Срещата доведе до споразумение за възобновяване на преговорите за мир и обединение. Рен каза, че възобновяването на контактите между лидерите на двете общности в Кипър -- които до миналата седмица не се бяха срещали повече от две години -- е окуражителен знак. 
						Пред репортери късно в неделя турският външен министър Абдула Гюл също приветства срещата през уикенда като положителна стъпка. Гърция обеща подкрепата си за продължаването на преговорите за Кипър по време на посещението на Пападопулос в Атина в понеделник. (Нафтемпорики, Елефтерия - 11/07/06; EU Observer, НТВ, АНА-МПА - 10/07/06)
