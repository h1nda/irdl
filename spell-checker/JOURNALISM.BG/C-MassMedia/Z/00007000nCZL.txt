ЕС заявява, че силите за бързо реагиране са готови за мисии
20/05/2003
 
БРЮКСЕЛ, Белгия -- Министрите на отбраната от държавите-членки на ЕС обявиха в понеделник (19май), че новите 60- хилядни Европейски сили за бързо реагиране са готови за участие в мироопазващи мисии. Част от новите сили са вече разположени в Македония, а лидерите на ЕС искат тези сили да поемат от НАТО мироопазващата операция в Босна и Херцеговина в началото на 2004 година. Официални представители също така обмислят изпращането на войски в ръководената от ООН мисия в Конго. Върховният представител по въпросите на сигурността Хавиер Солана обаче предупреди, че все още остава много работа. Министрите постигнаха съгласие, че предстоят месеци на подготовка преди силите да бъдат в състояние да се разположат в рамките на 60 дни. (АП, Би Би Си - 19/05/03)
