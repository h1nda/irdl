Македонските лидери остават разединени по въпроса за спора за името с Гърция
					07/10/2008
					 
						СКОПИЕ, Македония -- Политическите лидери се срещнаха в понеделник (6 октомври), но не успяха да изработят съвместна позиция по отдавнашния спор за името с Гърция. Те се надяваха на постигането на консенсус преди срещата във вторник в Ню Йорк на специалния пратеник на ООН в спора за името Матю Нимиц с представителите на Атина и Скопие в преговорите. Министър-председателят Никола Груевски и коалиционните му партньори продължават да настояват, че двойната формула, според която страната ще запази конституционото си име, но ще използва друго име в международните си отношения, е най доброто решение в спора за името. Президентът Бранко Цървенковски и две от по-малките партии отхвърлят двойната формула. (МИА, Макфакс - 06/10/08)
