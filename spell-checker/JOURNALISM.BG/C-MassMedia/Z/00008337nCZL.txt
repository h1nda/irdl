Атина ще разреши на олимпийските спортисти да си осигуряват собствена охрана
14/09/2003
 
АТИНА, Гърция -- Говорителят на правителството Тилемахос Хитирис заяви в петък (12 септември), че спортистите, участващи в Олимпийските игри през 2004 г., ще могат да водят със себе си собствена охрана от техните страни. Те обаче ще трябва да информират предварително гръцките служби за сигурност, за да могат те да създадат необходимата координация.
В други новини, представителството на Върховния комисариат за бежанците в Атина съобщи в събота, че Гърция е отхвърлила 99% от молбите за политическо убежище през 2002 г. За сравнение, другите страни в ЕС са отхвърлили средно 79%. (MПA, AП - 13/09/03)
