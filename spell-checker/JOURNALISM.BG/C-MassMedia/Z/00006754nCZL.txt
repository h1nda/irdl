Новина от последния час : Хърватският генерал Бобетко почина на 84-годишна възраст
29/04/2003
 
ЗАГРЕБ, Хърватия -- По сведения на лекуващия лекар, военновременният армейски командир генерал Янко Бобетко, който бе посрещнат у дома като герой от периода на борбата на Хърватия за независимост през 1991 година, но който бе обвинен във военни престъпления от Трибунала на ООН, почина във вторник (29 април). Срещу 84-годишния Бобетко, най-висшият хърватски офицер, издирен от Трибунала на ООН за военните престъпления в Хага, не бе възбуден никога съдебен процес поради неговото влошено здраве. Трибуналът, който направи публично достояние своето обвинение през миналия септември, призна през февруари, че Бобетко е твърде болен, за да се изправи пред съда. Бобетко прекара последните си дни в своя дом в Загреб, след която поиска миналата седмица да бъде изписан от болницата. (АП- 29/04/03)
