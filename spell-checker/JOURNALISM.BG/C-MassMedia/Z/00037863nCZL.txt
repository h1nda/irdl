Турският премиер Ердоган призовава Кадафи да се оттегли
					21/03/2011
					 
						АНКАРА, Турция -- Премиерът Реджеп Тайип Ердоган призова отново в неделя (20 март) либийския лидер Муамар Кадафи да се оттегли и настоя за незабавно прекратяване на насилието в северноафриканската страна. На няколко пъти от началото на кризата миналия месец той призовава Кадафи да се откаже от властта.
						Междувременно в неделя в Анкара държавният министър и вицепремиер Бюлент Арънч разкритикува предприемането на военна операция в Либия от западни коалиционни сили. Според него започването на военни действия веднага след приемането на резолюцията на Съвета за сигурност на ООН говори за двойни стандарти. (Заман - 21/03/11; Анадолска информационна агенция, Уърлд Булетин, Прес ТВ - 20/03/11)
