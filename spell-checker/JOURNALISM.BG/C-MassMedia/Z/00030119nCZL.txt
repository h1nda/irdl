Проучване: корупцията в Албания расте
					01/05/2009
					 
						ТИРАНА, Албания -- Проучване, финансирано от ААМР установява, че корупцията в Албания се е увеличила през последната година. Публикуваното в четвъртък проучване (30 април) бе проведено от Института за алтернативи на развитието и изследванията (ИAРИ). Повече от половината респонденти заявиха, че корупцията се е увеличила и съществува главно сред министри, законодатели, митнически служители и лекари. Религиозни лидери, президентът, медиите, учителите и военните са смятани за най-малко корумпирани, докато медиите се цитират като най-силната институция, бореща се срещу корупцията. Проучването установи забележимо подобрение в отношението към правосъдната система в Албания.
						Други новини -- Министерството на вътрешните работи съобщи, че гражданите ще могат да влизат и излизат от Косово без паспорти, стига да имат валидни лични документи. Решението бе взето съвместно с Вътрешното министерство на Косово и ще влезе в сила до 30 октомври. (Шекули, Болкън Уеб, Топ Ченъл, Телеграфи, Oра Нюз - 30/04/09)
