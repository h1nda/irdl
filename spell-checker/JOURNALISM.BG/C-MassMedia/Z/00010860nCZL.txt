Турски висши държавници се срещнаха със свои колеги от Армения, Азербайджан и Румъния
20/05/2004
 
СТРАСБУРГ, Франция -- Председателят на турския парламент Бюлент Арънч се срещна в сряда (19 май) с арменския си колега, Артур Багдасарян, в рамките на конференцията на парламентарните председатели на Съвета на Европа в Страсбург. Двамата висши служители разговаряха основно за арменско-азербайджанския конфликт в Нагорни Карабах.
Същият спор бе и тема на срещата във вторник между турския външен министър Абдула Гюл и азербайджанския президент Илхам Алиев в рамките на срещата на Съвета за турско-европейска асоциация. Освен това те обсъдиха начини за засилване на двустранното сътрудничество.
Междувременно в сряда турският премиер Реджеп Тайъп Ердоган пристигна в Букурещ на официално посещение. Той и румънският му колега Адриан Нъстасе ще подпишат меморандум за разбирателство и сътрудничество в сферата на деловите отношения. (Анадолска агенция, НТВ, TРT 2, Ромпрес - 19/05/04)
