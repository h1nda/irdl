Турското правителство внесе отново пакета от промени
					06/04/2010
					 
						АНКАРА, Турция -- В понеделник (5 април), след седмица на спорове около подписите под конституционните промени, предложени от правителството, управляващата Партия на справедливостта и развитието (ПСР) внесе отново пакета с наново положени подписи. Новият проект включва 265 подписа, включително и този на министър-председателя Реджеп Тайип Ердоган. Миналата седмица опозиционната Републиканска народна партия (РНП) оспори пакета от промени в Конституционния съд с твърдението, че някои от подписите са подправени. Очаква се новият пакет да бъде включен в дневния ред на съответната комисия в четвъртък. (Тюркие - 06/04/10; Хюриет, Уърлд Булетин - 05/04/10)
