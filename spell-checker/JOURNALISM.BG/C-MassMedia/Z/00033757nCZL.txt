Призив към ЕК да разследва ролята на спекулантите в гръцката криза
					12/03/2010
					 
						ХАГА, Холандия -- Френският президент Никола Саркози и германският канцлер Ангела Меркел публикуваха общо писмо в четвъртък (11 март), призовавайки Европейската комисия (ЕК) да разследва вида спекулативна търговия, която е утежнила финансовото състояние на Гърция и е отслабила еврото. Меркел и Саркози поискаха от председателя на ЕК Жозе Мануел Барозу да изследва ролята на замените на лоши кредити с държавни облигации, търгувани в цяла Европа, и настоя за задължително докладване за всяка търговия с деривативни финансови инструменти в Европа. "Само ЕК може да направи това и то трябва да се осъществи на цялата територия на Европа," каза Меркел в Хага, където се срещна с холандския премиер Ян Петер Балкененде. Тя добави, че първостепенен приоритет на Гърция трябва да бъде възвръщането на доверието на пазара. (AП, Ройтерс - 11/03/10)
