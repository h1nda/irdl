Ляич заяви, че медиите са изтълкували погрешно изявленията на Вукчевич за Младич
					27/12/2007
					 
						БЕЛГРАД, Сърбия -- Ръководителят на Националния съвет на Сърбия за връзки с Трибунала на ООН за военни престъпления Расим Ляич заяви в сряда (26 декември), че медиите са изтълкували погрешно изказването на прокурора за военни престъпления Владимир Вукчевич за местонахождението на укриващия се от правосъдието Ратко Младич. Според съобщения в медиите, цитиращи Вукчевич, Младич е в Сърбия, докато другият укриващ се от правосъдието, Радован Караджич, е в региона. 
						Според Ляич обаче прокурорът "не е казал, че Младич е в Сърбия на основата на оперативни данни. Ние работим така, сякаш Младич е в Сърбия, но на този етап, никой не може да твърди дали той се намира в страната." (Б92, Танюг - 26/12/07; AП, AФП - 25/12/07)
