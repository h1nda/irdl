Известен черногорски журналист бе нападнат
					02/09/2007
					 
						ПОДГОРИЦА, Черна гора -- Желко Иванович, редактор на черногорския вестник "Виести" бе нападнат рано в събота (1 септември) след тържество по случай 10-тата годишнина от издаването на вестника. Иванович заяви, че трима мъже са го били с железни и дървени пръти. Той предположи, че нападението е било организирано от хора, които не харесват резултатите на разследващата журналистика, публикувани във вестника - особено, както той смята, бившия премиер Мило Джуканович и неговите сътрудници. "Виести" е първият независим всекидневник в Черна гора. (РТРС, Виести, СРНА, Макфакс, Ройтерс, ДПА, БМРР - 01/09/07)
