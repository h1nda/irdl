Сръбските деца са въоръжени в борбата срещу рака
					25/05/2009
					Според данни, осигурени от сръбски болници, около 250 деца и тийнейджъри на 18 години или по-малки, са диагностицирани с рак в Сърбия всяка година, като повече от 70% от тях могат да бъдат излекувани. 
					От Бояна Милованович за Southeast European Times от Белград --25/05/09 Снимки от Никола Барбутов 
 
					 
						
Около 70% от децата, диагностицирани с рак, могат да бъдат излеувани. 
						Според данни, осигурени от сръбски болници, около 250 деца и тийнейджъри на възраст 18 години и по-малки от общо 1,6 милиона в Сърбия са диагностицират с рак всяка година. Началникът на отделението за трансплантация на костен мозък в Института "Майка и дете" в Белград Драгана Вуич казва, че данните за злокачествени заболявания при децата в Сърбия са непълни, тъй като в страната няма регистър на онкоболните. 
						Липсата на регистър прави невъзможно сравнението на Сърбия с останалата част на света по отношение на рака при децата. "Смисълът на онкорегистър не е само записване на някой, който е диагностициран с левкимия или лимфома, а той има много голямо значение, особено когато става въпрос за деца, да се знае десет години по-късно, точно какво се е случило. Важно е да се знае дали детето е било излекувано, и ако не - каква е била причината за смъртта или какви са били страничните ефекти на предписаното лечение", заяви Вуич за Southeast European Times. 
						Вуич също заяви, че най-модерните терапии, препоръчани от световни и европейски здравни организации се използват при лечението на рак при децата. "Доколкото става въпрос за рак при децата, повече от 70% от пациентите могат да бъдат излекувани. Лечението е най-успешно при левкимия, но има също и злокачествени заболявания като невробластома, при които дори най-модерните методи не могат да осигурят излекуване на повече от 40% от пациентите. 
						Сръбските деца се лекуват от рак в пет здравни заведения: Института "Майка и дете", Детската университетска клиника, детското отделение в Онкологичния институт, клинични центрове в Ниш и Нови сад. 
						Най-често срещаната форма на рак при децата е левкимия, следвана от мозъчни тумони, лимфома и рак на бъбреците. В случая с левкимия, все по-често се прилага трансплантация на костен мозък. Най-добре е донорът да бъде близък родственик, но има случаи, когато това е невъзможно, поради което бе създаден национален регистър на доброволни донори. 
						
Синът на председателят на "Звончица" Ирина Бан, бе диагностициран с левкимия преди 15 години.
						"[Около] 1 500 доброволни донори на костен мозък са регистрирани досега. Това е малък брой. Ние обаче успяхме да намерим потенциални донори за двама пациенти", каза Вуич. 
						Вече е обичайна практика в европейските болници децата да се настаняват в т.н. родителски домове в близост до здравните институции след края на лечението. Тази инициатива се очаква скоро да бъде осъществена в Сърбия, като първият родителски дом трябва да бъде построен в рамките на Института "Майка и дете", а вторият - в рамките на Сръбския клиничен център. 
						"Това е вид психосоциална подкрепа, тъй като едно дете, което прекарва цялото си време в лечение в болница, може да получи впечатлението, че болестта му е неизлечима, което ще доведе до страх, който може да повлияе негативно върху лечението на психологическо равнище. Друг елемент са финансите, тъй като много семейства, които идват в Белград от други части на страната, наемат апартаменти по време на лечението на детето им и това струва много пари", казва Вуич. 
						 Mилош Кузманович, началник отделение "Хематология и онкология" в Института "Майка и дете", твърди, че Сърбия не изостава от Европа и от света по отношение на диагностиката и лечението на рак при децата. 
						 "Може би някои от нашите болници не приличат на онези, които виждаме в холивудските филми, но ние се опитваме да осигурим безупречни грижи и най-доброто възможно лечение на нашите пациенти", каза Кузманович. Той добави, че сръбското общество, държавните и хуманитарни организации имат благоприятна нагласа по отношение на децата, което помогна за развитието на медицината и лечението за най-младите, дори в най-трудния период на 1990-те години. 
						
Началникът на отделението за трансплантация на костен мозък на Института "Майка и дете" в Белград Драгана Вуич казва, че най-модерни терапии се използват при лечението на рак при децата. 
						Когато едно дете е диагностицирано с рак, родителите са обзети от шок и страх. Мрежата на родители на деца, диагностицирани с рак - "Звончица" - бе създадена в Института "Майка и дете" през 1992 г. Националната асоциация на родители на деца, болни от рак, бе създадена през 2004 г. 
						"Нашата организация цели да даде на родителите колкото се може повече информация. Ето защо ние публикувахме брошура за остра лимфобластична левкимия през 2003 г., която обяснява процедурите на лечение на родителите по разбираем начин и също им дава съвети за това как да се справят с шока от тази диагноза", казва председателят на "Звончица" Ирина Бан. 
						"Звончица" също разполага с отдел за консултиране, където на родителите се предлага подкрепа и разбиране. "Онези, които преживяват едни и същи изпитания най-добре се разбират," казва Бан. 
						Преди петнайсет години четиригодишният син на Бан бил диагностициран с левкимия и бил излекуван. Тя казва, че най-големият проблем за родителите е да приемат вероятността, че детето им може да умре. След като човек се справи с това, започва битката с болестта. 
						"Борбата с левкимията бе истинска война за нас. Казах на сина ми, че той е войник и че лекарите са помощници с химически оръжия, хапчетата са бомби и иглите са мечове. Играехме на левкимия и той идваше в болницата въоръжен. Това бе вид игра, родена от трудностите и цялото семейство взе участие в нея", каза Бан.
