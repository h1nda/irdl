Високопоставен американски сенатор призовава Турция да изпрати войски в Ирак
21/08/2003
 
АНКАРА, Турция -- Ричард Лугър, председател на сенатската Комисия по външните отношения, призова турското правителство в сряда (20 август) да изпрати мироопазващи сили в Ирак, посочвайки, че това ще стабилизира страната. "Считаме, че имаме общ интерес от един стабилен и демократичен Ирак. Ето защо се надяваме на турско участие," каза той след срещата си с външния министър Абдулах Гюл в Анкара. В изявление пред репортери преди срещата Гюл изтъкна, че решението на Анкара няма да бъде повлияно от нападението във вторник срещу щабквартирата на ООН в Багдад. Междувременно Турция обяви, че ще изпрати десетчленен спасителен екип и две кучета, за да подпомогне издирването на жертвите на експлозията. (Хюрриет, Миллиет, Радикал - 21/08/03; АФП, Анадолска агенция, НТВ, ТРТ 2 - 20/08/03)
