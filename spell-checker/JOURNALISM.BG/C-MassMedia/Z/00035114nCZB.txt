Световно първенство по футбол - от Уругвай през 1930 г. до Южна Африка 2010
		28/06/2010
		Световното първенство по футбол оцеля от Голямата депресия, Втората световна война и
			политическото разделение по време на Студената война, за да стане най-важното събитие в
			международния футбол. 
		От Светла Димитрова за Southeast European Times в София - 28/06/10
 
		 
			
Деветнайсетото Световно първенство по футбол се провежда в Южна Африка - за
					втори път първенството се провежда извън страна в Америка или Европа. [Гети
					Имиджис]
			Официално всичко започна преди 82 години на 17-тия конгрес на
				ФИФА.
			На среща в Амстердам на 26 май, 1928 г. органът одобри с 25 срещу 5 гласа
				предложението на изпълнителния комитет да се провежда международно футболно
				първенство на всеки четири години. На следващия си конгрес в Барселона една година
				по-късно организацията избра Уругвай за домакин на Първото световно първенство по
				футбол. Минават още 14 месеца, преди първото Световно първенство да започне с мач
				между Франция и Мексико на 13 юли 1930 г. 
			
				Жюл Риме, французин с визия
			
			Човекът зад идеята за Световното първенство е Жюл Риме. Основател и
				председател на Френската футболна федерация от 1919 до 1949 г. и третият президент
				на ФИФА от 1921 до 1954 г., той става първият почетен президент на организацията. По
				време на неговия мандат членството в организацията се увеличава от 20 на 85 страни. 
			Роден в малко село в Тюли-ле-Лавонкур в Източна Франция на 14 октомври 1873
				г. Риме е син на бакалин със скромни средства. Той обичал спорта, но никога не е
				играл футбол. Едва 24-годишен, той става съосновател на френският клуб "Червена
				звезда", който съществува и днес. По-късно Риме става адвокат и участва в Първата
				световна война като офицер. 
			Епизоди като неофициолното примирие на Коледа 1914 ч., когато британски и
				германски войници оставят настрана враждата си, за да играят футбол в "ничия земя"
				на бойните полета на Фландрия, се смята, че са накарали Риме да осъзнае, че играта
				може да обединява хората. 
			За пръв път той представя своето предложение по време на Олимпийските игри
				през 1920 г. в Антверпен, докато временно оглавява ФИФА. 
			Вдъхновен от успеха на Олимпийските футболни шампионати през 1924 и 1928 г. и
				смятайки, че "футболът може да укрепи идеалите за траен и реален мир", той не спира
				да настоява, докато не вижда мечтата си осъществена. 
			
			Той не се обезкуражаваше лесно, заяви за британския всекидневник
				"Индипендънт" неговия внук преди четири години. 
			"Дядо ми бе много добър, но и същевременно упорит човек", казва Ив Риме. "С
				него бе трудно да се спори, защото той никога не се предаваше." 
			
				Нека започнат игрите
			
			Уругвай бе избран за домакин на Първото световно първенство не само поради
				двете си победи в Олимпийските футболни шампионати през 1924 и 1928 г., но и също
				поради това, че тогава той щеше да отбележи стогодишнината от своята независимост.
				Новата страна предложи да покрие пътните разходи и разходите за хотел на участващите
				отбори. 
			Но Европа проявява слаб ентусиазъм за Първото световно първенство. Една
				голяма пречка е триседмичното трансатлаттическо пътуване за Южна Америка. Белгия,
				Франция, Румъния и Югославия са единствените представителки на Стария континент сред
				13-те отбора, които се състезават за световната купа през 1930 г. 
			Освен Уругвай шест други страни от Южна Америка - Аржентина, Бразилия,
				Боливия, Чили, Парагвай и Перу - както и Мексико и Съединените щати, чиито отбор
				включва много британски играчи, участват в новото световно първенство. 
			При малкия брой на участващи отбори игрите през 1930 г. били единственото
				Световно първенство, което не включвало квалификации. Тринайсетте национални отбори
				вместо това били разделени на четири групи и победителят от всяка група - Аржентина,
				Съединените щати, Уругвай и Югославия - отиват на полуфинали. 
			В първия мач, игран на вече несъществуващия стадион "Покитос" в Монтевидео на
				13 юли, 1930 г., Франция побеждава Мексико с 4-1. Деветнайсет минути след
				започването на мача французинът Люсиен Лоран си извоюва място в историята, вкарвайки
				първия гол на Световно първенство. 
			
Трофеят на Световното първенство на ФИФА се връчва от 1974 г. [Getty Images]
			Повече от 90 000 футболни фенове се присъствали на финала на първенството на
				стадиона "Сентенарио" на 30 юли, когато Уругвай побеждава Аржентина с 4-2 и Риме
				връчва трофея, който е донесъл, на Хосе Назаси, капитан на отбора
				победител.
			Макар че Уругвай бойкотира следващите две първенства - през 1934 в Италия и
				следващото във Франция четири години по-късно - Световното първенство вече е голямо
				събитие, особено в Европа. Шестнайсет отбора се класират за първенството през 1934
				г., в което Италия грабва трофея след победата си с 2-1 срещу Чехословакия на
				финала. 
			"Скуадра адзура" един от 15 национални отбори, който преминава успешно
				квалификациите, триумфира отново през 1938 г. във Франция, след като побеждава
				Унгария с 4-2. Освен Уругвай още един изявен отбор не участва в това Световно
				първенство - отборът на Аржентина, който решава да се присъедини към своята западна
				съседка и да бойкотира игрите. 
			След това започва Втората световна война и световните първенства през 1942 и
				1946 г. се отменят. Първенството е възобновено през 1950 г. и негов домакин е
				Бразилия, като Аржентина отното го бойкотира. Уругвайците обаче не само участват, но
				и отиват на финала и спечелват трофея, който междувременно е преименуван на купа
				"Жюл Риме", за втори път след победа с 2-1 срещу отбора на Бразилия. 
			Тъй като 1954 г. отбелязва 50-тата годишнина на ФИФА, която преди това
				премества централата си в Цюрих, организацията решава Световното първенство да бъде
				проведено в Швейцария. Шестнайсет от 36-те национални отбори, които участват в
				квалификациите, се борят за купата на първенството. Тя в крайна сметка е спечелена
				от Западна Германия след победата й с 3-2 срещу Унгария на 4 юли, 1954 г. 
			Швеция е домакин на игрите през 1958 г., които бележат изгряването на една от
				най-големите световни футболни звезди - бразилецът Пеле, който тогава е едва
				17-годишен и чиято страна побеждава Швеция с 5-2 на финала и печели Световната купа
				за пръв, но не и за последен път. Пеле, който вкарва шест гола на това първенство, е
				вторият голмайстор в света след Жуст Фонтен от Франция с 13 гола. 
			
				Мястото 
			
			След Световното първенство в Чили през 1962 г. домакини на първенството са
				последователно страни от Америка и Европа, като единствените изключения са
				Световното първенство през 2002 г., чиито домакини са Корея и Япония и сегашното,
				което се провежда в Южна Африка. 
			
Бразилия печели Световната купа рекордните пет пъти и нейният отбор е
					единственият, който е играл във всяко Световно първенство. [Гети
					Имиджис]
			Точно както при първите игри през 1930 и 1934 г. има други четири случаи,
				когато страната домакин на първенството печели и трофея - Англия през 1966 г.,
				Западна Германия през 1974 г., Аржентина през 1978 г. и Франция през 1998 г. 
			Само седем страни са печелили досега Световното първенство. Бразилия е начело
				с пет победи, следвана от Италия - с четири и Германия с три. Аржентина и Уругвай са
				били победители по два пъти, докато Англия и Франция само по веднъж. 
			Бразилия е единствената страна от Южна Америка, която е печелила Световно
				първенство, проведено в Европа - през 1958 г. в Швеция, докато нито една европейска
				страна не е успяла да спечели златото на шампионат, проведен извън родния континент. 
			
[ФИФА]
			Германецът Герд Мюлер е начело в класацията на голмайсторите в историята на
				Световното първенство с общо 14 гола. Тринайсетте гола на Фонтен, всички по време на
				шампионата през 1958 г.в Швеция, му отреждат второ място, пред Пеле с общо 12 гола. 
			
				Трофеят "Жул Риме"
			
			Трофеят, който Риме е носил в багажа си на път за Уругвай, е бил създаден от
				френския скулптор Абел Лафльор специално за Първото световно първенство през 1930 г.
				Това е статуетка на богинята на победата Нике висока 30 см, с тегло 4 кг.,
				позлатена, направена от чисто сребро, а основата й е била от лапиз лазули, син
				полускъпоценен камък. 
			Първоначално наречена "Победа" тя е преименувана на трофей "Жул Риме" през
				1946 г. в чест на президента на ФИФА. 
			Макар Риме да се оказва прав за бъдещето на игрите, животът на статуетката на
				Лафльор се оказва много по-кратък. 
			За да не попадне в ръцете на нацистите Оторино Бараси, италианският
				вицепрезидент на ФИФА, тайно взема трофея от банката в Рим, където е съхраняван след
				победата на Италия през 1938 г. и го скрива в кутия за обувки под леглото си, докато
				трае Втората световна война. 
			Животът на ценната статуетка след войната е още по-драматичен. Тя изчезва от
				изложение в Лондон преди игрите през 1966 г. в Англия. Куче на име Пикълс в крайна
				сметка я намира заровена под едно дърво в Норууд в Южен Лондон. 
			Бразилия си спечели правото да задържи оригиналния трофей "Жул Риме" след
				третата си победа на Световно първенство през 1970 г. През 1983 г. той бе откраднат
				от изложение в Рио де Жанейро и не бе открит.
