Турция изпраща Писмо за намеренията до МВФ
03/11/2003
 
АНКАРА, Турция -- Министърът на икономиката Али Бабаджан заяви в неделя (2 ноември), че правителството е изпратило писмо за намеренията до МВФ, очертавайки стъпките, които то предприема за удовлетворяване на изискванията на Фонда за приключване на шестия преглед на стенд-бай споразумението с Турция. Изпълнителният съвет на МВФ се очаква да проведе заседание в края на ноември, за да обсъди начина, по който Турция се придържа към изискванията, обуславящи отпускането на следващия транш от средствата.
Други новини: в неделя белгийският премиер Гай Ферхофстад даде висока оценка на турското правителство за неговата реформистка политика и прогнозира, че Анкара би могла да очаква начало на преговорите си за присъединяване към ЕС след срещата на високо равнище в края на следващата година. Ферхофстад ще посети Турция по-късно тази седмица.
Междувременно в събота турската полиция конфискува 84 кг хероин в Истанбул, за който се твърди, че е бил скрит в камиони, предназначени за Холандия и Великобритания. (Анадолска агенция, НТВ, АФП, ТРТ2 - 02/11/03)
