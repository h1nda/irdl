Специалният координатор на Турция за борба с тероризма бе сменен заради изказване
					22/05/2007
					 
						АНКАРА, Турция -- Държавният министър Абдуллатиф Сенер потвърди в понеделник (21 май), че правителството е решило да освободи от длъжност специалния координатор на Турция за борба с тероризма, генерала от запаса Едип Башер. Решението е било взето след неотдавнашно изказване пред пресата, в което Башер е посочил, че Съединените щати са дали убежище на някои от основните лидери на терористичната Кюрдска работническа партия (КРП). Освен това той открито е поставил под съмнение ефективността на тристранното сътрудничество между Турция, Ирак и САЩ. (Заман, Сабах - 22/05/07;Turkishpress.com, Синхуа, Фокус, Ройтерс - 21/05/07)
