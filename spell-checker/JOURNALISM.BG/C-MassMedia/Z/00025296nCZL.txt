Хърватски държавни представители обещаха да работят с всички сили за получаването на покана за НАТО
					29/01/2008
					 
						ЗАГРЕБ, Хърватия -- Предствители на държавното ръководство обещаха в понеделник (28 януари) да положат всички усилия за получаване на покана за членство в НАТО по време на срещата на върха на Алианса през април. "Ние се надяваме да успеем да направим всичко необходимо в следващите месеци", каза пред журналистите министър-председателят Иво Санадер след среща с държавната комисия за членство в НАТО. Президентът Стипе Месич каза, че страната е почти завършила структурната реформа на армията и е започнала пълното въвеждане на стандартите на НАТО.
						Междувременно в понеделник докладчикът на Европейския парламент за Хърватия Ханес Свобода публикува своя последен доклад за напредъка на страната. Приветствайки някои успехи, той призовава за полагане на повече усилия за осъществяване на политическите, административните и икономическите реформи. Свобода призовава също така правителството да реши откритите въпроси със съседите и по-специално въвеждането на спорната защитена риболовна зона в Адриатика. (Весник - 29/01/08; АФП, ХРТ, Вечерни Лист, Javno.com, Ройтерс - 28/01/08)
