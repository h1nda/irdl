Прокурорите на ООН искат повече време за делото на Милошевич
04/03/2003
 
ХАГА, Холандия -- Прокурорите в процеса срещу Слободан Милошевич подадоха заявление в понеделник (3 март) с искане Трибуналът на ООН да им предостави 200 работни дни в повече за завършване на делото. От започването на процеса на 12 февруари 2002 г. съдът е провел 162 заседания. Прокурорът Джефри Найс обясни, че кръстосаният разпит, на който Милошевич подлага свидетелите, отнема много от времето на обвинението. Той добави, че въпреки намаляването на броя на свидетелите, се появяват нови, като бившия американски посланик в Хърватска Питър Галбрайт, които трябва да бъдат изслушани. Първоначлно прокурорите трябваше да приключат делото до 16 май. Те ще разполагат с допълнителни 30 дни като компенсация за времето, през което Милошевич беше болен и отсъстваше от съдебната зала. (AП - 03/03/03)
