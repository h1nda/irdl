Румънски бизнесмен бе арестуван заради подкуп
					21/11/2010
					 
						БУКУРЕЩ, Румъния -- Националната агенция за борба с корупцията съобщи в петък (19 ноември), че е бил задържан бизнесмен, заподозрян в предлагане на подкуп на висш служител в Министерството на вътрешните работи. Според съобщението мъжът се е опитал да даде 50 000 евро на служителя от министерството Дан Фатулою в замяна на помощ при решаване на съдебни дела срещу него. Местните медии идентифицираха бизнесмена като Каталин Челу. Според съобщенията той е бил арестуван заедно с още трима заподозрени. Смята се, че състоянието на Челу възлиза на 17 милиона евро. (AП, Реалитатеа, Хотнюз.ро, Либертатеа, Адеварул - 19/11/10)
