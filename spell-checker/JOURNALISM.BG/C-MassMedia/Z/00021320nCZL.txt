Шварц-Шилинг призова БиХ да приеме бързо законодателството, свързано със ССА 
					19/01/2007
					 
						САРАЕВО, Босна и Херцеговина (БиХ) -- Върховният представител и специален представител на ЕС Кристиан Шварц-Шилинг призова в четвъртък (18 януари) парламента да даде тласък на усилията за приемане на законодателството, необходимо за подписване на Споразумението за стабилизация и асоцииране (ССА) с ЕС. Шварц-Шилинг се срещна с новите лидери на Камарата на представителите на БиХ, водени от председателя й Бериз Белкич. Той заяви, че депутатите имат амбициозна законодателна програма, тъй като предшествениците им не са приели нито един акт от приоритетното законодателство, очертано миналия май от СВП. (Независне Новине - 19/01/07; Уеб сайт на СВП, ПБС, Фена - 18/01/07)
