Трима румънски журналисти са били отвлечени в Ирак 
					29/03/2005
					 
						БУКУРЕЩ, Румъния -- Трима румънски журналисти бяха отвлечени в Ирак, заяви румънският президент Траян Басеску по националната телевизия в понеделник (28 март). Двама от тях работят за румънската Прима ТВ, а третият е репортер на вестник Румъния Либера. Басеску се бе върнал току-що от изненадваща визита в Ирак в неделя, където той посети част от 700-членния контингент на неговата страна. На властите засега не са поставяни условия за освобождаването на заложниците. 
						Други новини: Председателят на люксембургския парламент Люсиен Вайлер посети Букурещ в понеделник и изрази подкрепа за навременното приемане на Румъния в ЕС. Премиерът Калин Попеску Таричану каза, че подписването на Присъединителния договор на 25 април е висш приоритет за неговата страна. (Ромпрес, Nine o'clock - 29/03/05; AФП, Ройтърс - 28/03/05)
