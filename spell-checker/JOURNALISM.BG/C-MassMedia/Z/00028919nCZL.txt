Сомалийски пирати освободиха турски кораб
					08/01/2009
					 
						АНКАРА, Турция -- След получаване на неуточнен по размери откуп сомалийските пирати освободиха в сряда (7 януари) турския кораб, който бяха отвлекли в края на октомври. Плавателният съд „Яса Неслихан” след това се отправи към първоначалната си дестинация, Китай, с 20 членове на екипажа на борда. Пиратите завзеха кораба, пътуващ под флага на Маршаловите острови, на 29 октомври. Първоначално пиратите поискаха откуп от 7,3 млн. евро, но по всяка вероятност са получили много по-малко. (Заман, Радикал - 08/01/09; Ройтерс - 07/01/09)
