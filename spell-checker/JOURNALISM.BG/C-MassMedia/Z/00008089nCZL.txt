Румъния спира атомния си реактор заради спадането на нивото на р. Дунав
24/08/2003
 
БУКУРЕЩ, Румъния -- Правителството прие решение да спре атомния реактор в Чернавода в петък (22 август), тъй като р. Дунав спадна на най-ниското си ниво за повече от един век. Специалната процедура започна в петък вечерта, когато стана очевидно, че няма достатъчно вода за охлаждане на съоръжението. 750-мегаватов реактор трябваше да бъде спрян напълно до събота полунощ и ще остане в това състояние докато Дунав не възстанови нормалното си ниво. Представители на правителството заявиха, че ще бъде увеличено производството на електроенергия в топлоелектрическите централи, за да се компенсира намаления капацитет. Реакторът в Чернавода произвежда 10% от електроенергията в Румъния. (Ройтерс - 23/08/03)
