Ашдаун посети Баня Лука, за да обсъди полицейската реформа в БиХ 
					02/03/2005
					 
						САРАЕВО, Босна и Херцеговина (БиХ) -- Върховният представител на международната общност в БиХ Пади Ашдаун е на посещение в Баня Лука в сряда (2 март), за да обсъди полицейската реформа с ръководството на Република Сръбска (РС). Представители на неговия екип информират, че Ашдаун ще подчертае отново важността на реформата като предусловие за началото на преговори по Споразумение за стабилизиране и асоцииране с ЕС. Властите на РС имат възражения спрямо някои аспекти на концепцията за преструктуриране на полицията, особено относно премахването на структурите на отделните автономни области. 
						Други новини: Президентът на РС Драган Чавич се срещна във вторник с вътрешния министър Дарко Матиашевич и поиска спешни подобрения в рамките на министерството, особено по отношение на социално-икономическия статут на служителите. (РТРС, НТВ Хаят - 01/03/05)
