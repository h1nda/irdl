Високопоставен италиански прокурор похвали сътрудничеството с Албания
					22/12/2005
					 
						ТИРАНА, Албания -- По време на посещение в Тирана в сряда (21 декември) италианският заместник държавен прокурор за борба с мафията Франческо Мандои похвали виското ниво на сътрудничество между италианските и албанските власти, което наскоро доведе до успешната съвместна операция "Харем" срещу организираната престъпност. Според Мандои операция "Харем", която е била подготвяна шест години, е нанесла силен удар на мафията в региона.
						Други новини -- Делегация от членове на парламента на Косово е на посещение в Тирана за разговори с висшестоящи ръководители, сред които и с президента Алфред Мойсиу. Той призова за обединение на различните политически сили на косовските албанци, като подчерта, че то е от изключително значение сега, когато предстои определянето на окончателния статут на провинцията. (Албейниън нюз - 22/12/05; Уеб-сайт на албанския президент, Танюг - 21/12/05)
