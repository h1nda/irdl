Условията в затвора за лидер на ПКК са подобрени, заключи КПИ
					11/07/2010
					 
						СТРАСБУРГ, Франция -- Комитетът за превенция на изтезанията (КПИ) на Съвета на Европа заяви, че условията в затвора за лидера на Кюрдската работническа партия (ПКК) Абдула Йоджалан са подобрени. В доклад за турските затвори, публикуван в петък (9 юли), комитетът твърди, че неговата делегация посетила Йоджалан на 26-27 януари, за да прецени условията, при които той е държан в малкия затвор на остров Имралъ. Йоджалан е бил единственият затворник на острова до ноември миналата година, но оттогава още няколко затворници са били прехвърлени там и сега той контактува с тях. Делегацията на КПИ заключи, че условията са по-добри от онези при посещението през 2007 г. "Психическото му състояние също е по-добро в сравнение с 2007 г. и сега може да бъде окачествено като задоволително", се казва в доклада. (Хюриет, Радио "Свободна Европа", Aнадолска информационна агенция - 09/07/10)
