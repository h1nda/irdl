Вашингтон призовава Сърбия и Косово да проведат сериозни разговори
07/10/2003
 
ВАШИНГТОН, САЩ -- Държавният департамент призова в понеделник (6 октомври) правителствата на Сърбия и Косово да се ангажират със сериозни разговори през следващата седмица по въпроси, касаещи ежедневието на хората. "САЩ считат, че този диалог е изключително важен и се надяват, че както правителството на Сърбия-Черна гора, така и лидерите на Косово ще подходят със сериозни намерения към него и ще изпратят делегации на достатъчно високо политическо ниво за първия етап от разговорите във Виена," заяви говорителят на Държавния департамент Ричард Баучър. Неговите коментари последваха решението миналата седмица на Асамблеята в Косово да отложи гласуването, което ще даде мандат на местните лидери да участват в преговорите, насрочени за 14 октомври във Виена. (АП - 06/10/03)
