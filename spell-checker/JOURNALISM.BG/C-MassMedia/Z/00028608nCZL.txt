След потушаването на размирици, гръцкият министър на вътрешните работи подаде оставка
					07/12/2008
					 
						AТИНА, Гърция -- Министърът на вътрешните работи Прокопис Павлопулос подаде оставка, след като серия бунтове разтърсиха страната и един полицай застреля тийнейджър в събота (6 декември). Премиерът Костас Караманалис обаче отказа да приеме оставката му. 
						Размирици избухнаха в Атина, Солун и други градове късно в събота, след като полицията уби 16-годишно момче. Според свидетели две момчета са хвърляли камъни и запалителни бомби по полицейска кола в район "Екзархия" в столицата. Един от полицаите в колата е стрелял по един от тийнейджърите. След инцидента стотиците младежи излезли по улиците, бяха разтпръснати от полицията със сълзотворен газ. "Води се разследване и виновните ще бъдат наказани", заяви Павлопулос.
						Също в събота стотици имигранти, очакващи реда си за подаване на молби за политическо убежище, палиха кофи за боклук и хвърляха камъни по коли. Участниците в размириците заявиха, че всичко е започнало, когато един мъж паднал в канал наблизо, след което властите спрели да приемат молби за деня. (ИТАР-ТАСС, Би Би Си, РИА Новости, AНА-MПА - 07/12/08; AП - 06/12/08)
