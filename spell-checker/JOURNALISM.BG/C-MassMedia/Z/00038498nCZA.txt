Швейцарският трудов пазар е затворен за българи и румънци
					12/05/2011
					Търсачите на работа от двете страни няма да намерят работа в Швейцария или в други части на Европа.
					(София Ехо - 06/05/11; Meдиафакс, Информационна агенция ФОКУС - 05/05/11; Суисинфо, Найн O'клок, Meдиафакс, Дневник.бг, Информационна агенция ФОКУС - 04/05/11; ЮрАктив - 03/05/11; Meдиапул - 30/04/11; Европейска Комисия; Уебсайт на швейцарския Федерален департамент за правосъдие и полиция)
 
					 
						
Швейцария предпочита да държи затворен трудовия си пазар. [Ройтерс] 
						Швейцария съобщи миналата седмица, че няма да премахне ограниченията за българи и румънци, които търсят работа в страната поне да края на май 2014 г. В анекс към споразумението за сводобно движение на хора (СДХ) с ЕС на Берн се разрешава да поддържа квотите за работници от двете балкански страни още две години. 
						Швейцария и ЕС подписаха споразумение за СДХ през 1999 г. В анекс към СДХ след приемането на осем страни от Централна и Източна Европа - Чешката Република, Естония, Унгария, Латвия, Литва, Полша, Словакия и Словения - през май 2004 г., на Швейцария бе разрешено да поддържа ограниченията по отношение нови граждани на ЕС до края на април тази година.
						
						Понастоящем има три критерия, които трябва да бъдат изпълнени от търсачите на работа от двете страни, за да им бъдат издадени разрешителни за работа в Швейцария. Първо, не трябва да има други кандидати с необходимите умения и квалификация сред онези, които вече са били приети на вътрешния пазар на труда. Второ заплатата и условията за наемане на работа трябва да съответстват на специфичните регионални и секторни стандарти. И трето, квотите за двете страни не трябва вече да са изчерпани. 
						Според Суисинфо, клон на "Суис Бродкастинг Корпорейшън" (СБК) в края на миналата година в Швейцария са живеели почти 8 700 българи и румънци. 
						Българските и румънски търсачи на работа са изправени пред подобни препятствия в десет страни членки на ЕС, където те трябва да имат разрешителни за работа, за да излязат на пазара на труда. 
						Според правилата на СДХ страните в блока могат да налагат ограничения за работници от новите страни членки за преходен период до седем години след приемането им в ЕС. 
						В съответствие с това правило Австрия, Белгия, Великобритания, Франция, Германия, Ирландия, Италия, Люксембург, Малта и Холандия трябва да отворят пазарите си на труда за българи и румънци до 1 януари 2014 г.. 
						На 1 май тези десет страни вдигнаха ограниченията за движението на работници от другите осем бивши комунистически страни, които се присъединиха към блока през 2004 г..
