Еврокомисарят Патън ще посети Хърватска
11/03/2003
 
ЗАГРЕБ, Хърватска -- В сряда (12 март) еврокомисарят по въпросите на външните отношения Кристофър Патън ще пристигне в Загреб на двудневно посещение. Той ще обсъди молбата на Хърватска за членство в ЕС, а вероятно и отношенията на Хърватска с трибунала на ООН за военни престъпления.
Междувременно, в понеделник премиерът Ивица Рачан заяви пред репортери, че има вариант за международен арбитраж на споразумението със Словения относно АЕЦ "Кръшко". Парламентите на двете страни ратифицираха споразумението миналата година, но Хърватска смята, че Словения не е изпълнила всички клаузи, произтичащи от общата собственост върху централата. (ХИНА, ХРТ, БиБиСи - 10/03/03)
