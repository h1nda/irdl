Синът на Кадафи: "Конспиративни теории проточиха делото срещу медиците"
					31/07/2007
					 
						ТРИПОЛИ, Либия -- Синът на либийския лидер Муамар Кадафи, Сейф ал Ислам, каза, че е било очевидно, че медиците ще бъдат помилвани след пристигането си в България. В понеделник (30 юли) в интервю за "Ройтерс" той каза също, че конспиративни теории за западен или израелски заговор са проточили делото. "Ние създадохме тази история, либийците. Откриват, че има българи и палестински лекар - това означава, че има връзка с Израел, "Мосад", западното разузнаване. Има конспирация. Съчиняват история. Принудиха българите да признаят нещо и ето ни, имаме история, имаме конспирация, занимавахме се с това сложно дело, което проточихме колко - осем години," каза Ислам. (Ройтерс - 30/07/07)
