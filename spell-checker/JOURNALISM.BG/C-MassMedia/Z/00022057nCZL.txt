Британският външен министър е на посещение в Турция 
					27/03/2007
					 
						АНКАРА, Турция -- Британският външен министър Маргарет Бекет пристигна в Анкара в понеделник (26 март) за разговори по широк кръг от двустранни, регионални и международни въпроси. По време на тридневната визита е придвидено тя да се срещне с министър-председателя Реджеп Тайип Ердоган, с външния министър Абдула Гюл и с главния преговарящ с ЕС Али Бабаджан. Една от основните теми ще бъдат блокираните преговори за присъединяване към ЕС. Великобритания решително подкрепя кандидатурата на Турция за ЕС. 
						Също в понеделник председателят на парламента Бюлент Арънч се срещна със Сергей Миронов, председател на Съвета на Федерацията, горната камара на руския парламент. Двамата дискутираха усилията за подобряване на икономическото сътрудничество. (Заман - 27/03/07; Търкиш Дейли Нюз, АП, Комюнике на Министерството на външните работи на Великобритания - 26/03/07)
