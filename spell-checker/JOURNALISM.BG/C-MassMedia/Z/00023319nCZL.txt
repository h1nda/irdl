Социологическо проучване сочи, че автономните области в БиХ са на едно мнение относно необходимостта от интеграция в ЕС
					23/07/2007
					 
						САРАЕВО, Босна и Херцеговина (БиХ) -- Ново социологическо проучване във всяка от автономните области в БиХ сочи, че те са на едно мнение относно необходимостта от присъединяване към ЕС. Проучването на агенция "Стратегически маркетинг", публикувано в "Независне Новине" в неделя (22 юли), показва, че 65 % от хората в Република Сръбска (РС) биха подкрепили влизането в ЕС, ако сега бъде проведен референдум за това. Подкрепата е още по-висока във Федерация БиХ (ФБиХ) - 82 %. Само 12 % от гласоподавателите в РС и 7 % от тези във ФБиХ са против членството в ЕС. Мнозинството от избирателите в двете автономни области посочват, че основните ползи от интегрирането в ЕС биха били икономическото развитие, укрепване на демокрацията, подобряване на обществената сигурност и по-ефикасни закони и медии. (Независне Новине - 22/07/07)
