Правителствени ръководители на РС смятат да пропуснат среща в Сребреница
					12/03/2007
					 
						САРАЕВО, Босна и Херцеговина (БиХ) -- Премиерът на Република Сръбска (РС) Милорад Додик каза в неделя (11 март), че представители на правителството на РС няма да участват във важна среща в Сребреница. Завърнали се по домовете си бежанци мюсюлмани заплашват да напуснат града до сряда, ако международната общност и местните власти не му дадат специален статут. Завърналите се бежанци обвиняват Додик за бедността си и твърдят, че не желаят да бъдат граждани на република, извършила геноцид. Додик отхвърли обвиненията и каза, че те заплашват конституционния ред в БиХ. Той предупреди също, че ако върховният представител Кристиан Шварц-Шилинг присъства на срещата, РС ще сметне това за опит за подкопаване на Дейтънското мирно споразумение. (Дневни Аваз, Независне Новине - 12/03/07; РТРС, Бета, ПБС - 11/03/07)
