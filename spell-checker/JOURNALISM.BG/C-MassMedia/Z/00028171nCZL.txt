В Румъния бе поругано еврейско гробище
					24/10/2008
					 
						БУКУРЕЩ, Румъния -- Вандали вилняха в букурещкото еврейско гробище в ранните часове на четвъртък (23 октомври), осквернявайки стотици гробове и паметници в организирано, според някои коментари, нападение. Според представители на румънската еврейска общност инцидентът е бил най-тежкият по рода си в последно време. По-късно в четвъртък Федерацията на еврейските общности в Румъния внесе в министерството на правосъдието официална жалба срещу оскверняване на гробовете. Министерството обеща пълно разследване. Правителството „решително осъжда всички видове прояви от този вид, както и други антисемитски, ксенофобски и расистки действия”, се казва в изявление от петък. (AП, Медиафакс, Зиаре - 24/10/08)
