Сръбският министър на образованието подава оставка заради спора за Дарвин
					17/09/2004
					 
						 БЕЛГРАД, Сърбия и Черна гора -- Сръбският министър на образованието Лиляна Чолич подаде оставка в четвъртък (16 септември) след широко огласеното възмущение от решението й да премахне уроците за еволюционната теория на Дарвин. По-рано този месец тя каза, че креационизмът трябва да бъде разглеждан наравно с теорията за еволюцията. Посочва се, че Чолич се противопоставяла и на изучаването на чужди езици и компютърна грамотност в училищата. Според официално изявление тя се е оттеглила, тъй като противопоставянето на нейните действия започнало да дава отражение върху работата на цялото правителство. (ЮПИ, Ройтерс, Би Би Си, АФП, Б92, Танюг - 16/09/04)
