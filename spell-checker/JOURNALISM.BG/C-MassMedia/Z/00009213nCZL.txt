В Румъния са назначени нови министри на евроинтеграцията и здравеопазването
28/11/2003
 
БУКУРЕЩ, Румъния -- Румънският президент Йон Илиеску потвърди в четвъртък (27 ноември) назначенията на Александру Фаркас за министър на европейската интеграция и на Овидиу Бранзан за министър на здравеопазването. Двамата положиха официално клетва в двореца "Котрочени". Управляващата Социалдемократическа партия номинира двамата за попълване на постовете, овакантени от предшествениците им, които бяха въвлечени в скандали за корупция и плагиатство.
Други новини: Димитру Сореску бе назначен за ръководител на Генералния инспекторат на румънската полиция в четвъртък. Сореску идва на мястото на Флорин Санду, който наскоро зае поста държавен секретар в министерството на вътрешните работи. (Ромпрес, Би Би Си - 27/11/03)
