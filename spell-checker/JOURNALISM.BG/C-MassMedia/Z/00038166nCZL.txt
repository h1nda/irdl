Гръцката полиция конфискува укрити контрабандни цигари 
					13/04/2011
					
						АТИНА, Гърция -- Във вторник (12 април) полицията арестува шест души и огромно количество контрабандни цигари при операция в източната част на полуостров Пелопонес. Цигарите са били открити в камиони с гръцка, българска и италианска регистрация. Властите съобщиха, че те са съдържали 1 700 мастербокса с 850 000 кутии цигари. 
						Други новини от вторник -- Трима души бяха арестувани по подозрение в кражба на експлозиви от два миночистача на военноморските сили. Експлозивите бяха обявени за изчезнали на 6 април. Военноморските сили заявиха, че няма видими връзки с терористични дейности или организации. (Та Неа, Етнос, Вима, АНА-МПА, Зугла, Прото Тема - 12/04/11)
