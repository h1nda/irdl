Рюкер обяви, че напуска поста ръководител на ЮНМИК
					17/06/2008
					 
						ПРИЩИНА, Косово -- Ръководителят на ЮНМИК потвърди в понеделник (16 юни), че ще напусне Косово тази седмица, също както и неговият заместник, Лоурънс Росин. Рюкер се срещна с представителя на ЕС в Косово Питър Фейт един ден след влизането в сила на косовската конституция. Рюкер каза, че въпреки че ЮНМИК ще продължи да функционира, докато резолюция 1244 на Съвета за сигурност на ООН остава в сила, той ще бъде последният "традиционен" администратор на ЮНМИК там. Италианският дипломат Ламберто Дзаниери се очаква да заеме неговото място като ръководител на по-малка и преструктурирана мисия.
						Други новини -- Двама сръбски младежи от Северна Митровица са нападнали двама албански младежи в понеделник вечерта, като последните са били настанени в болница. Доминираната от сърби област се оказа трудна за контролиране, откакто Косово обяви независимост от Сърбия през февруари. (Коха Диторе, Експрес - 17/06/08; Телеграфи, РТК, Би Би Си, Б92, КТВ - 16/06/08)
