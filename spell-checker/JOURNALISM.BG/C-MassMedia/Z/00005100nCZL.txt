Европейската комисия хвали Албания, настоява страната да напредва с реформите
15/11/2002
 
ТИРАНА, Албания -- Делегация, представляваща Европейската комисия, оцени високо прогреса, който Албания е направила и настоя страната да продължи с реформите. Консултативната работна група ЕС-Албания се срещна в Тирана на 13 и 14 ноември, за да обсъди изпълнението на Брюкселските наредби и надеждите на Тирана да започне преговори за споразумение за присъединяване през следващия месец.
Албания получи висока оценка в четвъртък и от генералния секретар на Съвета на Европа Валтер Швимер. Той се срещна с министъра на труда и социалните грижи Валентина Лескай в Страсбург и я поздрави за ратифицирането от Албания на ревизираната Европейска социална харта, наричайки това важна стъпка към европейската интеграция. (ATA, СЕ уеб-сайт - 14/11/02)
