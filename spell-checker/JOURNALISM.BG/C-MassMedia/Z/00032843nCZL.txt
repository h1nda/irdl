Румъния отбеляза свалянето на Чаушеску
					23/12/2009
					 
						БУКУРЕЩ, Румъния -- Стотици румънци участваха във вторник (22 декември) в церемонии по отбелязването на 20-ата годишнина от революцията, която свали диктатора Николае Чаушеску. Чествания имаше през цялата изминала седмица. Президентът отправи призив за щателно разследване на най-кървавия преход от комунизъм към демокрация в Източна Европа, по думите му. В своя реч, произнесена на "Площада на революцията" в Букурещ, той нарече 1100-те души, убити по време на размириците през 1989 г., мъченици, пожертвали живота си в името на модерните демократични институции. Преди 20 години голяма група хора се събра пред импозантния президентски дворец, построен от Чаушеску, с искане за свалянето му от власт. Той избяга с хеликоптер, но беше заловен малко след това в гр. Търговище. Той и съпругата му бяха екзекутирани три дни по-късно. (АП, БТА - 22/12/09)
