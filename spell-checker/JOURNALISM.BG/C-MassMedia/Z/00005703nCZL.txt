Според Организацията за защита на човешките права босненските сърби не сътрудничат на Трибунала на ООН
19/01/2003
 
МОСТАР, Босна и Херцеговина (БиХ) -- Сръбската общност в БиХ не сътрудничи на Трибунала на ООН за военни престъпления, сочи последният доклад за БиХ на световната Организация за защита на човешките права (HRW). В доклада се казва, че към днешна дата нито един военнопрестъпник не е бил предаден на съда. HRW отбелязва, че сръбската Служба за сътрудничество с трибунала в Хага се опитва да фалшифицира броя на жертвите от клането при Сребреница през 1995 г. Докладът посочва и голям брой нападения срещу завърналите се в изоставените през войната домове, но посочва, че броят на завърналите се от малцинствата през първите осем месеца на 2002 г. са с 30 процента повече в сравнение със същия период на 2001 г. (HRW, ХИНА - 18/01/03)
