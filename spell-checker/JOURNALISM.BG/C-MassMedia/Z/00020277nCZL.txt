Станишев: "Няма заплаха от приток на български работници"
					13/10/2006
					 
						ПАРИЖ, Франция -- Българският премиер Сергей Станишев заяви, че Франция не е застрашена от голям приток на български работници след присъединяването на страната към ЕС догодина. По време на извънредна пресконференция в четвъртък (12 октомври) в рамките на икономически форум, посветен на България и организиран от френската Търговска камара в Париж, Станишев призна, че въпросът за свободното движение на работна сила е деликатен за ЕС, но заяви, че заплахата е преувеличена. Той наблегна и на възможностите за засилване на икономическите връзки между България и Франция. (Дневник - 13/10/06; Медиапул, бТВ, News.bg - 12/10/06)
