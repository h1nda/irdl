Шусел подчерта подкрепата на Австрия за евроатлантическите стремежи на Македония 
					08/11/2006
					 
						ВИЕНА, Австрия -- Канцлерът Волфганг Шусел се срещна с македонския премиер Никола Груевски във вторник (7 ноември), по време на провеждащия се Трети виенски икономически форум. Шусел подчерта подкрепата на Австрия за евроатлантическите стремежи на Македония. Двамата лидери бяха единодушни, че решаването на въпроса за статута на Косово е от голямо значение за регионалната сигурност. 
						Също във Виена Груевски се срещна с премиера на БиХ Аднан Терзич. Според съобщенията двамата са се договорили БиХ да доставя на Македония електроенергия при опасност от спиране на електроподаването в страната през зимата. (MИA, Макфакс - 07/11/06)
