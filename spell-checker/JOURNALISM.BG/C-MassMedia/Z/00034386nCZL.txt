Фюле заяви, че Турция трябва да се присъедини към ЕС
					02/05/2010
					 
						БЕРЛИН, Германия -- Фактът, че Турция е предимно мюсюлманска държава, не трябва да бъде пречка към нейното членство в ЕС, заяви еврокомисарят по разширяването Щефан Фюле в интервю за ДПА в петък (30 април). "ЕС не е религиозен проект, а е основан върху ценности, и ако Турция покаже ясно, че не само споделя тези ценности, но също и ги защитава, би трябвало да й се даде възможност", каза Фюле. Помолен да коментира кипърския проблем, смятан за важна пречка за присъединяването на Турция, Фюле призна, че това "очевидно е така". Той обясни, че ако този проблем не бъде решен, кандидатурата на Анкара за членство в ЕС едва ли ще успее. Фюле приветства избора на Дервиш Ероглу за нов лидер на Северен Кипър, населен предимно с кипърски турци, и заяви, че въпреки предишните му твърди изявления, първите му прояви са окуражаващи. (ДПА - 30/04/10)
