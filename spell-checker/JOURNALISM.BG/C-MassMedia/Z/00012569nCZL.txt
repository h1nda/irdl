Драшкович разкритикува сръбския кабинет по повод незадоволителното сътрудничество с Трибунала
					08/11/2004
					 
						БЕЛГРАД, Сърбия-Черна Гора -- Външният министър на Сърбия-Черна Гора Вук Драшкович заяви по време на заседание на своето Сръбско движение за обнова в неделя (7 ноември), че отказът на сръбското правителство да сътрудничи с Трибунала на ООН за военни престъпления е "скандал". Той изтъкна, че партията му ще повдигне въпроса пред партньорите от управляващата коалиция. "Защитата на четирима или петима командири, които бяха най-лоялни на Слободан Милошевич, се поставят над съдбата на хората и държавата, " изтъкна Драшкович. 
						В петък сръбският президент Борис Тадич призова за арестуването на всички, които са обвинени от Трибунала в Хага, подчертавайки, че това е единственият изход от създалата се ситуация. (АФП, Б92, Танюг - 07/11/04; Бета - 05/11/ 04)
