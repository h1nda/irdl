Присъдата на Краишник беше намалена от 27 на 20 години затвор
					18/03/2009
					 
						ХАГА, Холандия -- Във вторник (17 март) Трибуналът на ООН за военни престъпления намали присъдата на бившия босненски сръбски лидер Момчило Краишник от 27 на 20 години затвор, след като отхвърли обвиненията в убийство, изтребление и преследване на несърби по време на босненския конфликт от 1992-95 г. Апелативната камара обаче потвърди по-раншната присъда срещу Краишник за "депортиране, насилствено преместване и преследване, произтичащи от тези престъпления". Новата присъда ще отчете времето, прекарано от Краишник под арест от април 2000 г. Той бе смятан за дясната ръка на бившия босненски сръбски политически лидер Радован Караджич по време на конфликта. (АФП, Би Би Си, Ройтерс, Б92, Танюг, Блиц - 17/03/09)
