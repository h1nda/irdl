Новият кабинет на БиХ ще бъде обявен в петък
29/12/2002
 
САРАЕВО, Босна и Херцеговина (БиХ) -- Новият кабинет на БиХ ще бъде обявен на 3 януари по време на специална сесия на парламента, съобщи председателят на Съвета на министрите Аднан Терзич. Той заяви, че не разполага с пълния списък на номинациите, но потвърди, че Младен Иванич ще бъде предложен за външен министър от представителите на Република Сръбска, и че действащият президент на Федерация Босна и Херцеговина Шафет Халилович е вероятният кандидат за министър на обществените работи. Хърватинът Бариша Чолак е предложен за министър на обществения ред, а Лерка Марич - финансов министър на Централния кантон в Босна, се очаква да поеме Министерството на финансите на БиХ. (СРНА, ПБС, БиБиСи - 28/12/02)
