НАТО заяви, че ще остане в Косово колкото е необходимо
					07/10/2007
					 
						БУДАПЕЩА, Унгария - Заместник-генералният секретар на НАТО по политически въпроси и сигурността д-р Патрик Хардуин заяви в събота (6 октомври), че въпреки че никой досега не е открил вълшебната пръчица, която ще реши всички проблеми в Косово, КФОР ще остане в провинцията колкото е необходимо. В интервю за Радио "Свободна Европа" Хардуин обеща, че КФОР няма да позволи връщане на насилието в провинцията. Той бе в Унгария, за да обсъди сигурността в Западните Балкани. 
						От своя страна косовският президент Фатмир Сейдиу призова отново в събота обществеността да запази спокойствие, въпреки съобщенията, че бавният ход на преговорите за определянето на окончателния статут на провинцията може да предизвика насилие от страна на екстремистите. Преговорите между Белград и Прищина ще бъдат възобновени по-късно този месец. 
						Други новини - Официални представители съобщиха в петък, че косовската полиция е заловила двама от седемте мъже, избягали от затвора през август. Затворниците, включително осъдени убийци и заподозрени терористи, избягали от затвора с помощта на охраната. (Танюг, Гласът на Америка, МИА, Коха Диторе - 06/10/07; Ройтерс, Б92, Бета - 05/10/07)
