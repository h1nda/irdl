МАНИ ще промени спорна енциклопедия
					24/09/2009
					 
						СКОПИЕ, Македония -- Членовете на главния редакционен съвет на спорната Македонска енциклопедия решиха в сряда (23 септември) да коригират части от публикацията и да започнат работа върху второ, редактирано издание. Новоизлязлата книга, издание на Македонската академия на науките и изкуството (МАНИ), предизвика гневни реакции сред албанските интелектуалци и политици в Македония, както и в Албания и в Косово, поради начина, по който е представена албанската общност. Те протестират срещу използването в енциклопедията на термините "шиптари" и "планинци" - които мнозина смятат за обидни - и срещу твърдението, че етническите албанци са заселници, дошли в Македония главно след 16-и век.
						Авторите твърдят също така, че "Армията за национално освобождение" е била обучавана от специалните части на САЩ и Великобритания през 2001 г. Посолствата на САЩ и Великобритания отхвърлиха информацията като "фалшива" и "абсурдна". (Дневник, Утрински Весник - 24/09/09; МИА, A1, Сител, Макфакс - 23/09/09)
