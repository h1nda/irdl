Ван Орден не е доволен от равнището на напредъка на България 
					16/09/2007
					 
						СОФИЯ, България -- Месец преди да бъде публикуван доклада на България за нейния напредък в областта на правосъдието и вътрешните работи, бившият докладчик на Европейския парламент за България Джефри ван Орден заяви в събота (15 септември), че не е доволен от това, което вижда. "Разочарован съм, че не е постигнат по-голям напредък в борбата срещу организираната престъпност и корупцията. Това са най-сериозните слабости и те се отразяват върху много области на живота в България", заяви Ван Орден. За разлика от него заместник-председателят на Европейската комисия Франко Фратини подчерта, че България не е разочарование за ЕС и е удвоила усилията си, за да изпълни всички свои задължения, свързани с присъединяването й към ЕС. Той добави обаче, че дългите юридически процедури продължават да бъдат проблем. (БНР, БГНЕС, Нетинфо - 15/09/07)
