Джинджич вижда Сърбия и Черна гора като нова федерация от февруари
07/11/2002
 
БРЮКСЕЛ, Белгия -- Сръбският министър-председател Зоран Джинджич каза пред репортери в сряда (6 ноември), че очаква новият свободен съюз между Сърбия и Черна гора да започне да функционира от м. февруари, и че неговата конституция ще бъде приета до края на годината. Той се изказа против предоставянето на независимост на Косово, изразявайки опасения, че това може да доведе до верижна реакция на Балканите. Джинджич добави обаче, че одобрява "много високата степен на автономност" за областта. Той е в Брюксел във връзка с участието си в конференцията на инвеститорите в четвъртък, където ще изложи амбициозна програма, целяща да привлече 1.5 млн долара чужди инвестиции. (АФП - 07/11/02; АП - 06/11/02)
