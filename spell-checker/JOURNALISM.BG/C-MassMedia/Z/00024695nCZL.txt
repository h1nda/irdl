Турският конституционен съд потвърди резултатите от референдума през октомври
					28/11/2007
					 
						АНКАРА, Турция -- Във вторник (27 ноември) Конституционният съд отхвърли жалбите на основните опозиционни партии с искания одобрените на проведения на 21 октомври референдум промени да бъдат отменени. Решението от вторник открива пътя за избиране на следващия президент чрез преки избoри вместо от парламента. Някои от другите реформи са съкращаване на президентския мандат от седем на пет години, разрешаване на президента да се кандидатира за втори мандат, провеждане на общи избори на всеки четири вместо на пет години и намаляване на депутатския кворум, необходим за приемането на парламентарни решения, от 367 на 184 души. (Заман - 28/11/07; Търкиш Прес - 27/11/07)
