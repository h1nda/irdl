БиХ обвини Томич в геноцид
					27/08/2008
					 
						САРАЕВО, Босна и Херцеговина (БиХ) -- Прокуратурата за военни престъпления огласи във вторник (26 август) обвинението в геноцид срещу Зоран Томич, свързано с предполагаемата му роля в клането в Сребреница през юли 1995 г. Томич, на 37 г., известен също като Згембо, беше арестуван в началото на юни в близост до град Зворник в Източна БиХ. Той е бил член на специална полицейска част в Република Сръбска, която е действала в района на Сребреница. Според обвинението като член на тази част той е участвал в операции, имащи за цел депортирането на мюсюлманите от селата в района на Сребреница и залавянето на хиляди мъже и младежи мюсюлмани, които са се опитвали за избегнат задържане в плен. Предполага се също, че Томич е участвал в убийството на около 1 000 мюсюлмани в склад. (Бета, Б92, Ройтерс - 26/08/08)
