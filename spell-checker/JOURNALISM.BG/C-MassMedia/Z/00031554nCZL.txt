Дьо Кермабон похвали съдебните действия на ЮЛЕКС
					07/09/2009
					 
						ПРИЩИНА, Косово -- Ръководителят на ЮЛЕКС Ив дьо Кермабон заяви, че усилията на мисията дават резултат девет месеца след започването на операциите в Косово. "Съдебният компонент на ЮЛЕКС започна да играе водеща роля в подпомагането на независимата и професионална съдебна система в Косово," каза Дьо Кермабон в изявление от неделя (6 септември). Статистиката показва, че кадрите на ЮЛЕКС са завели 467 дела, включително свързани с корупция, организирана престъпност, тероризъм, междуетнически престъпления, контрабанда на оръжие и наркотици и убийства. Косовските институции са съгласни, че ЮЛЕКС трябва да "наследи" всички дела за военни престъпления и тероризъм от ЮНМИК.
						Междувременно официален представител на Швеция, която понастоящем заема ротационното председателство на ЕС, заяви, че скандалният протокол за полицейско сътрудничество между ЮЛЕКС и Сърбия ще бъде подписан скоро, независимо от възраженията на Косово. Ларс Вахлунд е казал в неделя, че в Брюксел липсва желание за промяна на която и да е част от протокола, който е техническа договореност между Сърбия и ЕС по граничните въпроси. (ТВ21, Би Би Си, КЛАН, Косова, Кохавижън - 06/09/09)
