Македония се тревожи, че Гърция ще блокира кандидатурата й за членство в ЕС
					01/09/2009
					 
						ЛЮБЛЯНА, Словения -- Македонският външен министър Антонио Милошоски заяви в понеделник (31 август), че Гърция е втвърдила позицията си в спора за името със Скопие. Той изрази загриженост, че Атина може да блокира кандидатурата на Македония за членство в ЕС, както направи миналата година с присъединяването на страната към НАТО. "Единствената промяна в отношението им бе към по-лошо. Те втвърдиха позицията си", каза Милошоски за Ройтерс в рамките на Стратегическия форум, проведен в Блед, Словения. Гръцкият генерален секретар по европейски въпроси Димитриос Катцудас, който също присъства на конференцията, заяви, че не е оптимистично настроен, че спора с името може скоро да бъде решен. (Ройтерс, A1, МИА, Maкфакс, Сител - 31/08/09)
