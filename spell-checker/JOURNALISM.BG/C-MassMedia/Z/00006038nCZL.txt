САЩ настояват за разполагането на войски в Турция
20/02/2003
 
ВАШИНГТОН, САЩ -- Администрацията на Буш настоява за бърз отговор от страна на Турция относно предложената от САЩ помощ, предназначена да осигури подкрепа на турското правителство във войната срещу Ирак. "Искаме отговор сега", е заявил представител на американското правителство в четвъртък (20 февруари), цитиран от АП. За целта, в сряда държавният секретар Колин Пауъл разговаря с турския премиер Абдула Гюл, като го призова да ускори вземането на решение относно допускането на американски войски на турска територия при операция срещу Ирак. В замяна Вашингтон предлага финансова помощ в размер на 6 млрд. долара и заеми в размер на 20 млрд. долара. Анкара обаче настоява за повече от 30 млрд. долара като компенсация за цената на войната. В сряда Вашингтон показа, че ако не се стигне до споразумение, е готов да пренебрегне Турция и да започне операцията от друго място. (АП, СиЕнЕн, Сабах, Милиет, Хюриет - 20/02/03; АП, АФП, Ройтерс, Анадолска агенция, НТВ, БиБиСи - 19/02/03)
