Корупцията в Косово се отразява върху инвестициите
					17/12/2009
					 
						ПРИЩИНА, Косово -- Доклад, публикуван от Клуба за външна политика в сряда (16 декември), прави извода, че корупцията е основната причина за намаляване на чуждестранните инвестиции в Косово. Привлекателността на страната е в застой в сравнение с други държави в региона, според доклада. До момента преките чуждестранни инвестиции са малки и възлизат на около 750 милиона евро за периода 2005-2007 г. Нивото им спадна през 2008 г. с 14,6 % и тенденцията продължава и през тази година. Представителят на Световната банка в Косово Ранджит Наяк каза, че чуждестранните инвеститори са много чувствителни по отношение на корупцията.Той допълни, че около 80% от инвеститорите не са доволни от ефективността на държавната администрация в Косово. (Коха Диторе, Зери, Лайм, Експрес - 17/12/09)
