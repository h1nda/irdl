Македонският премиер Груевски покани Бусек от Пакта за стабилност да съветва правителството 
					19/10/2006
					 
						СКОПИЕ, Македония -- В сряда (18 октомври) премиерът Никола Груевски каза, че е поканил Ерхард Бусек, специален координатор на Пакта за стабилност за Югоизточна Европа, за съветник на правителството по въпросите за присъединяването към ЕС. След среща с Бусек в Скопие, Груевски каза, че австрийският политик може значително да допринесе за стремежите на Македония към членство, като се имат предвид опитът и контактите му. От своя страна Бусек каза, че е приел поканата и вярва, че след присъединяването на България и Румъния към ЕС и започването на преговорите за членство с Хърватия, Македония ще е следващата страна в региона, която ще се радва на успех. (Вечер - 19/10/06; Макфакс, A1 ТВ, Телма ТВ - 18/10/06)
