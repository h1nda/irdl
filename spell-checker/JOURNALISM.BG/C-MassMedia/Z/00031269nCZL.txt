Турски политик предлага да бъдат помилвани членове на ПКК
					13/08/2009
					 
						АНКАРА, Турция -- Член на висшето ръководство на управляващата Партия на справедливостта и развитието (ПСР) предложи в сряда (12 август) да бъдат изселени кюрдските бунтовнически лидери, а останалите екстремисти да бъдат помилвани в рамките на инициатива на правителството за прекратяване на 25-годишната въоръжена борба на кюрдите. В публикуван от вестник “Милиет” коментар Денгир Мир Мехмет Фират, кюрд, бивш заместник-председател на ПСР, отбелязва, че съставеният от Анкара списък на ръководни членове на Кюрдската работническа партия (ПКК) включва имената на около 200 души, които са се установили в Северен Ирак. (АФП, Търкиш Уикли - 13/08/09; Милиет - 12/08/09)
