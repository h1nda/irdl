Хърватският премиер започва историческа визита в Белград 
					15/11/2004
					 
						ЗАГРЕБ, Хърватия -- Премиерът Иво Санадер започва визита в Белград в понеделник (15 ноември), първата от страна на хърватски лидер в Сърбия-Черна Гора след разпадането на бивша Югославия. Централно място по време на посещението ще заеме подписването на споразумение за защита на малцинствата. В интервю от неделя Санадер определи споразумението като историческо, допълвайки, че могат да бъдат обсъдени и чувствителни теми като безследно изчезналите лица и завръщането на бежанците. Според него посещението ще даде силен тласък на отношенията между двете държави. (Данас - 15/11/04; AФП, Бета - 14/11/04; Taнюг - 12/11/04)
