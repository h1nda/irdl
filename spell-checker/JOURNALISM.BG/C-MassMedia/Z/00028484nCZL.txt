Сомалийски пирати освободиха гръцкия танкер
					24/11/2008
					 
						АТИНА, Гърция -- Сомалийски пирати освободиха отвлечения гръцки танкер, след като собствениците му заплатиха откуп, съобщи в събота (22 ноември) гръцкото министерство на търговския флот. Пиратите освободиха м/к "Джиниъс" в петък. Сега той плава към Обединените арабски емирства, заяви говорител на министерството. Екипажът не е пострадал. Пиратите превзеха кораба през септември в Аденския залив край Африканския рог. (AФП, АП, РИА Новости, Катимерини - 22/11/08)
