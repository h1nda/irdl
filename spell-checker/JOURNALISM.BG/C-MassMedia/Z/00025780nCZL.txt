Специалният пратеник на ЕС Фейт заяви, че мандатът му е неограничен
					13/03/2008
					 
						ПРИЩИНА, Косово -- Белградският вестник "Блиц" цитира думите на специалния пратеник на ЕС в Косово Питер Фейт от сряда (12 март), че няма времева рамка за неговия мандат в Косово и че той ще остане там, докато планът за окончателния статут бъде осъществен изцяло. Той добави, че ще остане, докато Косово стане член на ЕС. 
						В интервю за друг излизащ в Сърбия всекидневник, "Вечерне Новости", Фейт коментира цивилната мисия на ЕС в Косово, известна като ЮЛЕКС. "Ние не идваме в Косово, за да създадем държава на НАТО", каза той.
						Други новини от сряда -- Полицията в Западно Косово арестува сърбин, заподозрян в извършването на военни престъпления през 1999 г. Момчило Йованович, на 48 г., е бил забелязан сред десетките сърби, дошли в село Витомирица да посетят гробовете на свои роднини, както и да проверят дали могат да си построят нови къщи върху останките от старите си домове, които са били разрушени. (Коха Диторе, Зери, Лайм - 13/03/08; Блиц, Вечерне Новости, Б92, АФП, Студио Б - 12/03/08)
