България печели първия си златен олимпийски медал 
					
				
					19/08/2004
				
				 
					
							АТИНА, Гърция -- Мария Гроздева спечели първия за България златен медал на Олимпиада 2004 в сряда (18 август) в състезанието по стрелба с пистолет на 25 м за жени. Гроздева спечели и бронзов медал на 10 м стрелба с пистолет. Междувременно хърватският щангист Николай Пешалов спечели бронзов медал за мъже в категорията до 69 кг. Това е неговият четвърти медал от четири олимпиади. 
						
					
							Също в сряда Международният олимпийски комитет (МОК) заяви, че случаят с най-добрите гръцки спринтьори Костас Кентерис и Катерина Тану ще бъде специално разгледан от МОК във връзка с участието им в бъдещи Олимпийски игри. Двойката не се яви на допингов контрол миналата седмица, а след това претърпя мистериозна катастрофа с мотоциклет. Впоследствие и двамата бяха спрени от участие в Олимпийските игри в Атина. 
						
					
							Междувременно говорителката на МОК Жизел Дейвис потвърди, че петима щангисти са дали положителен резултат на тестовете за забранени вещества и ще бъдат отстранени от игрите.(AП, AНA - 19/08/04; АФП, АП, Комюнике на МОК - 18/08/04)
