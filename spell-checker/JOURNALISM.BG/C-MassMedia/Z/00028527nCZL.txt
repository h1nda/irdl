Бивш албански външен министър бе обвинен в корупция
					28/11/2008
					 
						ТИРАНА, Албания -- Прокуратурата обяви в четвъртък (27 ноември), че е повдигнала обвинения в корупция срещу бившия външен министър Лулзим Баша. Става въпрос за подписан през 2006 г. договор във връзка с изграждането на магистралата Дуръс-Кукеш, свързваща Албания с Косово, когато Баша е бил транспортен министър. Сделката бе най-голямата албанска инвестиция от десетилетия. 
						Други новини -- Хиляди демонстранти, водени от опозиционното Социалистическо движение за интеграция, се събраха в четвъртък на митинг срещу новия избирателен закон, твърдейки, че той нарушава тяхното право на свободен глас. Парламентът прие новия избирателен кодекс на 18 ноември, което бе рядък пример за консенсус между управляващата Демократическа партия и основната опозиционна Социалистическа партия. По-малките партии възразяват срещу изключването им от избирателните комисии съгласно новия кодекс. Те казват също, че новата регионална система на пропорционално представяне ще намали значително представителите им в парламента. (Макфакс, АП, Шекули, Би Би Си, Топ Чанъл - 27/11/08)
