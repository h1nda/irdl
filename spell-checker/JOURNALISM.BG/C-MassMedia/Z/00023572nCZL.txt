НАТО и БиХ ще обменят поверителна информация 
					16/08/2007
					 
						САРАЕВО, Босна и Херцеговина (БиХ) -- НАТО реши да започне да обменя поверителна информация с властите на БиХ след установяване на необходимите процедури за сътрудничество със страна, която не е член на НАТО, каза секретарят на Министерството на сигурността на БиХ Бакир Даутбашич в сряда (15 август). Той каза за "Дневни аваз", че делегация на НАТО на високо ниво, ръководена от Томас Маккийвър, директор на Службата за сигурност на НАТО, ще връчи следващата седмица на представителите на БиХ сертификат, което ще постави началото на обмена на поверителни данни. 
						Властите на БиХ ще имат достъп до информация на НАТО с гриф "поверително", "вътрешно поверително" и "секретно". Според Даутбашич нито една друга страна в региона не е получила подобен достъп. (Дневни аваз, MИA, A1 - 15/08/07)
