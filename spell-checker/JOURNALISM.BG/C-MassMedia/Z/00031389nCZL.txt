Екип на МВФ пристигна в Сърбия
					24/08/2009
					 
						БЕЛГРАД, Сърбия -- Екип на МВФ пристига в понеделник (24 август) в Белград на първата си проверка по стендбай споразумението за 2,92 милиарда евро, подписано през май. Първата среща ще бъде с министъра на труда Расим Ляич. Засега Сърбия покрива всички параметри на споразумението освен изискването за поддържане на бюджетен дефицит в рамките на 3 % от БВП. Правителството вече заяви, че ще поиска от МВФ да одобри по-висока граница на дефицита - 4,5 %. Освен това кабинетът се кани да предложи реформи в публичния сектор, с които би трябвало да се намалят разходите в дългосрочен план. Правителството ще разчита на предложението, за да избегне повишаване на ДДС или други данъци, което би намалило потребителското разходване, каза премиерът Мирко Цветкович. Екипът на МВФ ще прекара 11 дни в Сърбия. (Данас, Политика - 24/08/09; Танюг, Бета, Б92 - 23/08/09)
