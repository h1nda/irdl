СВП и ОССЕ подкрепят решението на Избирателната комисия в БиХ за бюлетините 
					
				
					16/08/2004
				
				 
					
							САРАЕВО, Босна и Херцеговина (БиХ) -- Както Службата на върховния представител (СВП), така и мисията на ОССЕ в БиХ изразиха подкрепа за решението на Избирателната комисия в БиХ за разрешаване на проблема, който препятства подготовката на местните избори през октомври. В петък (13 август) Комисията реши имената на общините в Република Сръбска да бъдат изписани върху бюлетините по стария начин така, както постановява сегашният избирателен закон в БиХ. Проблемът възникна поради продължаващия отказ на РС да приложи решението на Конституционния съд, който постанови, че определението “Сръбски” трябва да се премахне от наименованията на 13 общини в РС. Комисията изрази съжаление, че независимо от многобройните призиви босненско-сръбските власти не са действали в рамките на времевия график, определен от избирателния процес. Според СВП и ОССЕ това е единственото възможно решение при създалите се обстоятелства. (ФЕНА - 15/08/04; Нeзависне новине, РТРС - 14/08/04)
