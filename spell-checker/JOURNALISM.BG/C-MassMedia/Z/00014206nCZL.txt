Ашдаун призовава БиХ и Сърбия-Черна Гора да сътрудничат пълноценно с Трибунала 
					12/04/2005
					 
						БЕЛГРАД, Сърбия-Черна Гора -- По време на посещение в Белград в понеделник (11 април) Върховният представител на международната общност в БиХ Пади Ашдаун каза, че както БиХ, така и Сърбия-Черна гора трябва да предадат всички обвиняеми във военни престъпления на Трибунала на ООН, за да изпълнят изискванията за сътрудничество. След разговори с висши сръбски представители Ашдаун изтъкна, че осъщественото наскоро сътрудничество между Белград и Баня Лука по екстрадиции към Хага проправя нов път и за двете държави и ще укрепи усилията им за евро-атлантическа интеграция. 
						Посланикът на БиХ в НАТО и ЕС Свен Алкалай каза обаче по време на интервю за пресата от понеделник, че не очаква страната му да получи покана за присъединяване към програмата "Партньорство за мир" по време на Срещата на върха на Алианса във Вилнюс следващата седмица. Въпреки че отчете напредък в последно време, той посочи, че равнището на сътрудничество е все още далеч от онова, което очаква главният прокурор на Трибунала на ООН Карла дел Понте. (Независне Новине, Дневни аваз - 12/04/05; Бета, Б92, РТРС - 11/04/05)
