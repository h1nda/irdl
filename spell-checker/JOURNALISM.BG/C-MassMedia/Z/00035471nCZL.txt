ЮЛЕКС претърси дома на бивш командир на АОК 
					29/07/2010
					 
						ПРИЩИНА, Косово -- В сряда (28 юли) полицаи на ЮЛЕКС претърсиха дома на Азем Сюла, бивш командир от "Армията за освобождение на Косово" (АОК), в рамките на разследването по така наречения случай "Блаца”. По време на записано на видео самопризнание през ноември 2009 г. Назим Блаца заяви, че е бил съучастник в убийства, изтезания и заплашителни действия, извършвани от Косовската разузнавателна служба, фракция, за която се смята, че е близка до управляващата Демократическа партия. Тогава Блаца призна, че някои от заповедите са идвали от Сюла. Той не е бил у дома си по време на обиска в сряда, но трябва да се яви на разпит при специалния прокурор идната седмица. Следователите на ЮЛЕКС са напуснали мястото на обиска, след като са иззели някои документи. 
						Междувременно ИТ администратор, работещ за правителството на Косово, беше арестуван в четвъртък във връзка с продължаващото разследване в министерството на транспорта и далекосъобщенията. Заподозреният е обвинен във възпрепятстване на събирането на доказателства. ЮЛЕКС обискира през април офисите на министерството и дома на транспортния министър Фатмир Лимай поради обвинения в корупция. (Експрес, Koha.net, Зери, Коха Диторе, Косова Сот, Експрес - 29/07/10; Кохавижън, Топ Нюз, РТК - 28/07/10)
