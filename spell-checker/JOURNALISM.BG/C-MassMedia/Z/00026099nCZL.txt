Сръбски съд обвини заподозрян в участие в клането в Овчара
					11/04/2008
					 
						БЕЛГРАД, Сърбия -- В четвъртък (10 април) прокуратурата за военни престъпления повдигна обвинение срещу Милорад Пеич, британски гражданин, по произход хърватски сърбин, заподозрян в участие в клането през 1991 г. във ферма в Овчара. Той е заподозрян в участие в екзекуцията на близо 200 хърватски военнопленници във фермата, докато според обвинението е бил член на Вуковарската териториална отбрана. Пеич, който живее във Великобритания, бе арестуван въз основа на международна заповед за арест миналия месец на летище "Никола Тесла" в Белград. (Бета, Б92, Танюг, АП - 10/04/08)
