Словения засвидетелства подкрепа за интеграцията на Хърватия в ЕС
					09/12/2004
					 
						ЛЮБЛЯНА, Словения -- Външният министър Димитрий Рупел заяви в сряда (8 декевмри), че Словения се застъпва за започване на преговорите на ЕС с Хърватия възможно най-скоро. Той добави, че засега Словения е решила да подкрепи интеграционните усилия на Хърватия и желае да види започването на бързо хармонизиране на съседката си със стандартите на ЕС. 
						Други новини: Британският министър за Европа Денис Макшейн посети Берлин в сряда и заяви, че започването на присъединителни преговри с Хърватия зависи от сътрудничеството й с трибунала на ООН за военни престъпления. Той добави, че ако генералът в оставка Анте Готовина не бъде арестуван, страната няма да отговаря на условията за членство. (Виесник, Вечерни лист, Гардиан - 09/12/04; ХИНA, ХРT, AП, AФП - 08/12/04)
