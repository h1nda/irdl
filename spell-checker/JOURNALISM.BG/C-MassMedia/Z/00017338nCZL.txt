Еврокомисарят Фратини е на посещение в България
					23/01/2006
					 
						СОФИЯ, България -- Комисарят на ЕС по правосъдието Франко Фратини започна двудневно посещение в България в понеделник (23 януари). По време на разговорите си с премиера Сергей Станишев Фратини потвърди отново подкрепата на Европейската комисия за реформите, предприети от българското правителство, като подчерта, че присъединяването на България към ЕС, насрочено за 1 януари 2007 г., е в интерес както на София, така и на ЕС. (БНР, бТВ - 23/01/06)
