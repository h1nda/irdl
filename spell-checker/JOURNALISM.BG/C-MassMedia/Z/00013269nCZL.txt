Посланикът на ОССЕ е оптимист за избирателната реформа в Албания
					16/01/2005
					 
						ТИРАНА, Албания -- Посланикът на ОССЕ в Албания Павел Вацек изрази оптимизъм относно прилагането на реформата на избирателния закон в интервю за местната преса. Вацек каза, че според него ще бъде напълно спазено споразумението между двете основни политически сили - Социалистическата партия и Демократическата партия - за поправките в избирателния кодекс и съставянето на нова карта на избирателните райони. Той очаква експертната група, сформирана от парламента за работа по определяне границите на избирателните зони, да представи до 5 февруари проект за доклад по въпроса, както бе планирано. Албания ще проведе парламентарни избори по-късно тази година. (Албейниън нюз - 15/01/05)
