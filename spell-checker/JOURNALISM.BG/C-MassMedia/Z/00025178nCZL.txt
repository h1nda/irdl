Съдилищата в Черна гора ще имат краен срок за приключване на делата за корупция и организирана престъпност
					18/01/2008
					 
						ПОДГОРИЦА, Черна гора -- Новоназначеният председател на Върховния съд Весна Меденица даде краен срок - 1 юни, в който съдиите от всички съдилища да приключат съдебните дела, свързани с корупция и организирана престъпност. Тя изпрати персонална нота до съдилищата в четвъртък (17 януари), заявявайки, че всеки съдия, който не успее да се вмести в крайния срок, ще трябва да дава писмени обяснения за причините за закъснението. Меденица се надява, че това ще деблокира огромния куп висящи дела, някои от които се точат от години. (Виести - 18/01/08; Антена M, РТЧГ - 17/01/08)
