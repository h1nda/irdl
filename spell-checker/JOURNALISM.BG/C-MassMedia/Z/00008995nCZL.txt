Турското правителство няма да изпрати войски в Ирак
09/11/2003
 
АНКАРА, Турция -- Турското правителство прие решение да не изпраща войски в международната мисия за възстановяване на следвоенен Ирак, съобщи в петък (7 ноември) говорителят на министерството на външните работи Хюсеин Дириоз. По неговите думи, решението е продиктувано от несъгласието на иракския временен управляващ съвет за разполагане на турски миротворци в Ирак, както и от резултатите от неотдавнашните консултации с държавния секретар на САЩ Колин Пауъл. Иракският временен външен министър Хошияр Зебари характеризира решението като разумно и рационално от страна на Турция и добави, че то ще създаде здрава основа за развитие на добри отношения между двете съседни страни. (Заман - 08/11/03; Анадолска агенция, AП, Ройтерс - 07/11/03)
