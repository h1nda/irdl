Хърватските профсъюзи поискаха референдум по предложения трудов кодекс 
					02/06/2010
					 
						ЗАГРЕБ, Хърватия -- Профсъюзите ще се опитат да съберат 450 000 подписа, които се изискват, за да бъде проведен референдум по предложените промени в трудовия кодекс, съобщи във вторник (1 юни) Озрен Матияшевич, председател на асоциацията на профсъюзите. Предложението предвижда срок от шест месеца за договарянето на нов колективен трудов договор, след като действащият изтече. След това правата на работниците ще бъдат предмет на отделни договорености с индивидуалните работодатели. По закон всяка група има 14 дена, за да събере подписите, изисквани за провеждането на референдум. Нито един опит за това не е бил успешен, откакто Хърватия обяви независимост през 1991 г. (ХРТ, Вечерни Лист, SEEbiz - 01/06/10)
