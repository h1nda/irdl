Според Марович отказът от сътрудничество с МНТБЮ застрашава бъдещето на Сърбия-Чрена Гора в Европа 
					30/11/2004
					Президентът на Сърбия-Черна Гора Светозар Марович предупреди, че действията на някои политически сили в Сърбия подкопават надеждите на федералния съюз за европейска интеграция, както и неговата стабилност. 
					От Игор Йованович за Southeast European Times в Белград – 30/11/04
 
					 
						
Президентът на Сърбия-Черна гора Светозар Марович каза, че отказът от сътрудничество с МНТБЮ "пряко застрашава европейското бъдеще на Сърбия-Черна Гора." [AФП]
						Остро критикувайки продължаващия отказ от сътрудничество с Международния наказателен трибунал за бивша Югославия (МНТБЮ), президентът на Сърбия-Черна гора предупреди, че действията на някои политически сили в Сърбия подкопават надеждите на федералния съюз за интеграция в ЕС, както и неговата стабилност. 
						В изявление, публикувано в неделя (27 ноември), той отправи обвинение, че някои институции и министерства "подкрепят съюза на думи, но всъщност предприемат стъпки за забавяне на влизането на общата държава в ЕС, подкопавайки стабилността и при възможност ускорявайки нейното разпадане." По-конкретно, той се позова на неохотата на Сърбия да сътрудничи по военните престъпления и на рисковете пред специалния фонд за подпомагане на въоръжените сили на Сърбия-Черна гора за евентуално членство в програмата на НАТО "Партньорство за мир" и за евроатлантическа интеграция. 
						Отказът да се сътрудничи " пряко застрашава европейското бъдеще на Сърбия-Черна гора, както и стабилността и самото оцеляване на общата държава," каза Марович, допълвайки, че ще информира ЕС за дейността на въпросните фактори. 
						"Умолявам всички, които се чувстват отговорни, добронамерени и търсещи съгласие да помогнат за обсъждането и решаването на нашите проблеми," изтъкна Марович. Той призова президентите и премиерите на съставните републики да участват в среща, която той се опитвал да организира вече от две месеца. 
						В понеделник черногорският президент Филип Вуянович подкрепи коментарите на Марович, заявявайки, че споделя загрижеността за рисковете пред усилията за интеграция в ЕС и че това вреди както на Сърбия, така и на Черна Гора.Той изрази готовност да се срещне и обсъди функционирането на общата държава, както и сътрудничеството с Трибунала в Хага. 
						"Убеден съм, че имаме отговоронст и задължение да обсъдим неспособността на съюза да функционира, ползите от него, както и проблема с отказа от сътрудничеството в Хагския Трибунол и военната реформа," се казва в писмо на Вуянович до Марович. 
						Междувременно външният министър на Сърбия-Черна гора Вук Драшкович предупреди в понеделник, че са възможни предсрочни парламентарни избори. Според него Сръбското движение за обнова ще се оттегли от правителството на сръбския премиер Воислав Кощуница, ако не бъдат предприети стъпки за стимулиране на сътрудничеството с Международния трибунал. 
						"Не бива да се допуска Сърбия да се превърне в 'черната дупка' на Балканите," каза Драшкович. 
						Сръбският президент Борис Тадич, чиято Демократическа партия (ДП) е понастоящем в опозиция, е привърженик на предсрочни избори. Тадич заяви в понеделник, че ДП има добри шансове да участва в ново правителство след изборите и една от основните й задачи е да разреши проблема със сътрудничеството.
