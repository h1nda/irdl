Спорна кандидатура за министерски пост в Македония бе оттеглена 
					13/12/2004
					 
						СКОПИЕ, Македония -- Агрон Буксаку оттегли името си от списъка с кандидатите за постове в новото правителство в неделя (12 декември), два дни след като кандидат-премиерът Владо Бучковски представи проектолистата с новите членове на кабинета пред парламента. Младшият партньор в правителството Демократическият съюз за интеграция настояваше Буксаку да бъде запазен като министър на транспорта и комуникациите. Буксаку заяви, че е решил да оттегли кандидатурата си на фона на интензивни атаки в медиите и от страна на бившия премиер Хари Костов във връзка с твърдения за корупция. 
						Други новини: Парламентарната Комисия по отбрана и сигурност се събра в понеделник, за да обсъди действията на въоръжените екстремисти в село Кондово, разположено западно от Скопие. Някои депутати призовават към предприемане на спешни мерки за предотвратяване на повторение на събитията от 2001 г. (Дневник, Вест, Утрински вестник - 13/12/04; Макфакс, А1 ТВ - 12/12/04)
