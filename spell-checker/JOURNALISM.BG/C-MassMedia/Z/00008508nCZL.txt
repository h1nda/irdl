Изетбегович призовава към етнически мир в БиХ
29/09/2003
 
САРАЕВО, Босна и Херцеговина (БиХ) -- Бившият президент на Босна и Херцеговина Алия Изетбегович заяви в интервю от болничната си стая в събота (27 септември), че мюсюлманите, хърватите и сърбите трябва да загърбят миналото, което ги разделя. "Хората трябва да се обърнат към бъдещето и да не търсят отмъщение, тъй като то поражда серия от злодеяния," каза той. Бившият член на тристранното президентство е в критично състояние след усложненията, причинени от падане, което доведе до счупване на четири ребра. (АФП - 27/09/03)
