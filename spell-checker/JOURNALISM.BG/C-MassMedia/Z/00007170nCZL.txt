Хърватия ще премахне визите за Сърбите, ако Белград върне хърватки регистри
03/06/2003
 
ЗАГРЕБ, Хърватия -- Хърватия ще премахне визовия режим за Сърбия, ако Белград върне хърватските регистри с актове за раждане, смъртни актове и актове за сключване на брак, заяви хърватският министър на правосъдието Ингрид Античевич Маринович в понеделник (2 юни) след среща със своя сръбски колега Владан Батич в Загреб. Хърватските регистри са били отнети по време на конфликта в бивша Югославия. Батич каза, че не би трябвало да има проблем около връщането на тази документация на Хърватия. Министерският съвет на Сърбия-Черна Гора премахна изискването за визи за граждани на държавите от ЕС и за съседните държави, включително Хърватия, и сега Белград очаква реципрочни действия. По време на визитата двамата министри са постигнали споразумение за преразглеждане на междудържавните договори за правна помощ при граждански и наказателни дела.(ХИНА, РТС ТВ - 02/06/03)
