Четиринайсет души бяха ранени в антиимигрантска демонстрация в Атина
					10/05/2009
					 
						AТИНА, Гърция -- Най-малко 14 души бяха ранени в събота (9 май) при сблъсъци между полицията, протестиращи неонацисти и имигранти в Атина, съобщиха медиите. Насилието избухна, след като група от около 300 членове на неонацистката групировка "Хриси Авги" (Златна зора) се събраха в центъра на Атина за протест срещу имигрантите. Те хвърляха камъни по старата сграда на съда, където са подслонени незаконни имигранти в очакване на експулсиране. Леви групировки и организации за защита правата на имигрантите организираха контрадемонстрация, но полицията успя да предотврати сблъсъци между тях и крайнодесните протестиращи. Девет полицаи и петима имигранти бяха ранени, когато всичко приключи. (AНА-MПА, СКАИ, AФП, AП, ДПА - 09/05/09)
