Бизнес: Програмата за бракуване на автомобили в Сърбия продължава
					21/08/2009
					Сърбите все още могат да се възползват от възможността да предадат старите си автомобили. Още новини от седмицата: Албания отчете увеличение в броя на туристите; инфлацията в Гърция расте.
					 
						
Новият “Фиат Пунто” се произвежда в завода "Застава" в Крагуевац. [Гети Имиджис]
						
						Сръбското правителство ще продължи програмата за даване на премии на собствениците на автомобили на възраст над 11 години, които решат да ги бракуват и предадат срещу нов “Фиат Пунто”, произведен във фабриката “Застава” в Крагуевац, съобщи в понеделник (17 август) министерството на икономиката. Програмата, по която собствениците получават премия от 1000 евро за всеки бракуван автомобил, започна на 15 април. Тя предвиждаше да бъдат предоставени субсидии за 5000 автомобила, но с продължението ще бъдат обхванати още 5000. 
						*** 
						
						Косовския
т Пенсионен спестовен фонд е намалил загубите, които понесе в резултат на световната икономическа криза, съобщиха местните медии във вторник (18 август). Институцията обяви, че загубите са били намалени от 110 млн. евро през февруари до 70 млн. евро през юли. 
						*** 
						Около 1,5 млн. туристи са посетили Албания през тази година, съобщи министерството на туризма в сряда (19 август). Техният брой се е увеличил с 36 % в сравнение със същия период на миналата година. 
						*** 
						Няколко китайски дружества проявяват интерес към влагането на повече от 1 млрд. евро инвестиции за изграждането на водноелектрическа централа в Тарница-Лапущещ в Трансилвания, според румънския министър на малките и средни предприятия Константин Нита. “Китайските инвеститори се интересуват от тази възможност, тъй като са изградили 20 подобни централи по цял свят, но нито една от тях не е в Европа,” посочи Нита. 
						 *** 
						
						Сръбският предприемач Филип Цептер е закупил тръжна документация за три хърватски корабостроителни завода – “Бродотрогир”, “Кралевица” и корабостроителницата за специализирани съдове в Сплит. “Пропела”, дружеството, която представлява Цептер в търга, съобщи, че той се опитва да влезе в хърватския корабостроителен сектор от две години. 
						 *** 
						Високите нива на инфлацията в Гърция са причината през юли цените на дрехите и обувките в страната да се повишат с 2,9 % -- най-високото ниво сред всичките 16 членки на еврозоната, съобщи в сряда (19 август) “Катимерини”. Инфлацията през миналия месец се задържа на 0,7 %, в сравнение с 3 % през предходната година. Инфлацията в еврозоната през юли беше 0,2 %. 
						*** 
						Промишленото производство във Федерация Босна и Херцеговина (ФБиХ) е нараснало с 1,4 % спрямо предходния месец, съобщи в понеделник (17 август) Федералното статистическо бюро. В годишен план обаче то е спаднало с 11,6 %. 
						*** 
						“Коръс”, европейският клон на индийското стоманодобивно дружество “Тата Стийл Лтд.", планира да инвестира 12 млн. евро в съвместна дейност с румънски партньор за изграждането на нова производствена база в Сфънту Георге в Централна Румъния. Производствената база, която се очаква да влезе в експлоатация през 2011 г., ще създаде 75 нови работни места. 
						
						(Различни източници - 14/08/09 - 21/08/09)
