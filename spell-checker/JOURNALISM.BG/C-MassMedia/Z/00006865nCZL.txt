Турските лидери игнорираха критиката на Уолфовиц по въпроса за Ирак
08/05/2003
 
АНКАРА, Турция -- В сряда (7 май) представители на правителство игнорираха критиката на зам.- министъра на отбраната на САЩ Пол Уолфовиц във връзка с отказа на Турция да разреши на САЩ да използват нейната територия за операции срещу режима на Саддам Хюсеин. "От самото начало Турция нито веднъж не направи грешка по този въпрос и предприе необходимите стъпки с най-голяма искреност", заяви премиерът Реджеп Тайип Ердоган. Държавният секретар на САЩ Колин Пауъл призна, че партньорството между двете страни се е подобрило през последния месец, въпреки факта, че правителството на САЩ бе разочаровано от въпросното решение на Турция. (Ню Йорк Таймс - 08/05/03; АП, АФП, Анадолска агенция, Си Ен Ен Тюрк, ТРТ2, НТВ - 07/05/03)
