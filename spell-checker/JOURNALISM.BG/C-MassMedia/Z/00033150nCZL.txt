Трима души бяха арестувани заради пожар в синагога в Крит
					24/01/2010
					 
						АТИНА, Гърция -- Двама британски граждани и един гръцки гражданин - всички служители в нощен клуб в Крит - бяха арестувани в петък (22 януари) по обвинения в палеж в синагога на острова, съобщиха от полицията. Според местните медии, двама американски граждани все още се издирват във връзка с инцидента. Атентатът е извършен на 5 и на 16 януари, при което е унищожена библиотеката на синагогата и архивът. Сградата е единственият еврейски храм на острова. (Kaтимерини - 23/01/10; Ройтерс, Синхуа, РИА-Новости, ДПА - 22/01/10)
