Комисарят на ЕС по регионалната политика: Турция може да се присъедини към ЕС някъде към 2015 г.
					27/02/2005
					 
						БРЮКСЕЛ, Белгия -- Европейският комисар по регионалната политика Данута Хубнер каза в петък (25 февруари), че Турция може да влесе в ЕС някъде към 2015 г. в рамките на бъдещо бързо разширяване, което също така може да включва Украйна. Тя отбеляза, че подобно разширяване ще изисква промяма на институционалните правила на ЕС и неговата бюджетна политика. 
						Междувременно турският министър на финансите Али Бабачан каза в петък, че Турция може да бъде в състояние към 2007 г. да изпълни икономическите критерии от Маастрихт за членство в ЕС . Той потвърди, че Турция ще се присъедини към зоната на еврото, след като стане член на съюза. (Анадолска агенция, TurkishPress.com - 26/02/05; ТТВ - 25/02/05)
