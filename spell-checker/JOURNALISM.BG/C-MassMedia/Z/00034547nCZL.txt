ЮЛЕКС претърси дома на бивш командир на АОК
					13/05/2010
					 
						ПРИЩИНА, Косово -- В сряда (12 май) служители на ЮЛЕКС претърсиха дома в Призрен на бивш командир на "Армията за освобождение на Косово" (АОК), заподозрян във военни престъпления. Прокуратурата твърди, че Джемшит Красничи е участвал през 1999 г. в изтезания на пленници в лагери на АОК в Албания. Красничи, който работи като съветник на Демократическата партия в Призрен, не се е намирал у дома си по това време. Семейството му информира, че полицията е конфискувала компютър, военни униформи и други вещи. (Коха Диторе, Експрес, Зери - 13/05/10)
