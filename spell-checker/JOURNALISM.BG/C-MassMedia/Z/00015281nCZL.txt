Шефът на НАТО ще посети Белград в понеделник
					17/07/2005
					 
						БЕЛГРАД, Сърбия-Черна гора -- Генералният секретар на НАТО Яп де Хоп Схефер ще посети Сърбия-Черна гора в понеделник (18 юли). Помощниците му съобщиха, че той ще се срещне с висши служители и ще произнесе реч пред Клуба на мадридския международен форум. 
						В петък де Хоп Схефер каза пред осведомителната агенция Бета, че балканската евро-атлантическа интеграция е възможна само по пътя на трайния мир и стабилност. Той повтори тезата, че реализирането на намеренията на Сърбия-Черна гора да се присъедини към алианса зависи от усилията на местните власти, особено в областта на сътрудничеството с трибунала на ООН и провеждането на отбранителната реформа. (Данас, Блиц - 16/07/05; Уебсайт на НАТО, Бета - 15/07/05)
