Въоръжени лица стреляха по кола на сръбската църква в Митровица
					08/05/2006
					 
						МИТРОВИЦА, Сърбия и Черна гора -- Неизвестни въоръжени лица откриха огън в събота (6 май) вечерта по автомобил, собственост на Рашко-Призренската епархия на Сръбската православна църква в Косово. Според репортажи в медиите инцидентът е станал на шосе край Митровица, водещо към Соколичкия манастир, в район, населяван основно от етнически албанци. В колата са пътували сръбски свещеник, съпругата му и малките им деца на възраст 6 месеца и 3 години. Пострадали няма. За произшествието е било съобщено на косовската полиция. (РТС, Танюг - 07/05/06)
