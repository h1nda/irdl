Главният прокурор на Хагския трибунал Брамерц подчертава значението на залавянето на Младич и Хаджич
					19/10/2010
					 
						САРАЕВО, Босна и Херцеговина (БиХ) -- Главният прокурор на Трибунала на ООН за военни престъпления Серж Брамерц потвърди в понеделник (18 октомври), че главен приеоритет на съда остава арестуването на двамата известни военнопрестъпници Ратко Младич и Горан Хаджич. След разговори с членове на Тристраннното председателство на БиХ Брамерц призова страните в региона и международната общност да положат повече усилия и отбеляза, че дори след като Трибуналът приключи своята дейност, ще има механизми, които да го заменят. По време на посещението си в Сараево Брамерц се срещна с върховния представител на международната общност Валентин Инцко. И двамата изразиха загриженост за липсата на напредък на Бих в осъществяването на стратегията, свързана с военните престъпления. Брамерц след това ще посети Хърватия и после Сърбия през ноември, за да събере информацията, която му е необходима, за да напише докладите за нивото на сътрудничество на всяка страна. (РТРС, Бета, РТС, Дневни Аваз - 18/10/10)
