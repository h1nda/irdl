Македония протестира срещу поведението на гръцки войници, заснети с видеокамера
					16/03/2007
					 
						СКОПИЕ, Македония -- Външното министерство внесе официална протестна нота в гръцкото външно министерство във връзка с поведението на гръцки войници, заснети с видеокамера, докато скандират обиди срещу Македония. Нотата е връчена на гръцкия посланик в Македония Теодора Гросоманиду в четвъртък (15 март). Македонските власти призоваха Атина да осъди инцидента, който е станал по време на военно учение през октомври 2005 г. Видеозаписът бе излъчен този месец по гръцката телевизия. 
						Други новини -- В четвъртък официални представители на Македония и НАТО подписаха меморандум, съгласно който на 28 и 29 юни Охрид ще бъде домакин на форум на НАТО, посветен на сигурността. В проявата ще участват над 800 официални представители от 49 страни, включително генералният секретар на НАТО Яп де Хоп Схефер. (Утрински Весник - 16/03/07; МИА, Макфакс, A1 TВ, АФП - 15/03/07)
