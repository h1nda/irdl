ПКК освободи отвлечените германски туристи
					20/07/2008
					 
						AНКАРА, Турция -- Трима германци, отвлечени от членове на Кюрдската работническа партия (ПКК) миналата седмица, бяха освободени в неделя (20 юли). Външният министър Али Бабакан се обади по телефона на германския си колега Франк-Валтер Стайнмайер, за да го информира за освобождаването. Кюрдските бойци отвлякоха туристите на 8 юли в знак на отмъщение за неотдавнашните действия на Берлин срещу асоциациите и поддръжниците на ПКК в Германия. 
						Други новини - Бойци на обявената извън закона Кюрдска работническа партия (ПКК) застреля в събота четирима и рани девет души при нападение в село в югоизточната провинция Бингол, съобщиха турските медии. Вероятният мотив за нападението е кръвна вражда между селата, заяви губернаторът на Бингол Ирфан Балканлиоглу. Десет други членове на ПКК загинаха при престрелки със силите за сигурност в Североизточна Турция в петък, шестима от тях в провинция Сиирт. (AФП, Ройтерс, Хюриет - 20/07/08, Заман, Хюриет, Осведомителна агенция "Доган", AФП, Ройтерс - 19/07/08)
