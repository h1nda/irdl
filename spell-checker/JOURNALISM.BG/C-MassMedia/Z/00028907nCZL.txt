Гръцката полиция свързва нападението срещу полицая с левичарска терористична група
					06/01/2009
					 
						АТИНА, Гърция -- Полицията заяви в понеделник (5 януари), че оръжието, използвано в стрелбата срещу младия полицай в централната част на Атина, е насочило разследващите към левичарската терористична група "Революционна борба". Рано сутринта в понеделник въоръжен мъж откри огън срещу полицаи от силите за борба с безрадиците, като сериозно рани един от тях. Експертизата е показала, че "Революционна борба" е използвала едното от оръжията през април 2007 г. в нападение срещу полицейски участък, съобщи полицията. Екстремистката група се появи, след като полицията разби левичарската терористична група "17-и ноември" през 2002 г. "Революционна борба" пое също така отговорността за нападение срещу посолството на САЩ в Атина през януари 2007 г. Нападението в понеделник породи страхове от възраждане на левичарския тероризъм, въпреки че за него не беше поета непосредствена отговорност. (Етнос, Елефтерос Типос, Та Неа, Вима - 06/01/09; Катимерини, In.news, Нафтемборики, АНА-МПА, АП, Синхуа - 05/01/09)
