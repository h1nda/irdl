Етнически албанец бе убит по време на "антитерористична" операция в Македония
					03/03/2006
					 
						СКОПИЕ, Македония -- Етнически албанец бе убит, а друг бе сериозно ранен в четвъртък (2 март) по време на полицейска операция срещу "групировка, заподозряна в тероризъм и престъпни действия", съобщи вътрешното министерство. Акцията започнала в село Кондово, на 10 км северно от Скопие, каза пред репортери говорителят Горан Павловски. Един мъж е бил убит при опит да нападне полицейски патрул с ръчна граната, а друг е бил ранен при опит да открие огън срещу патрула, каза Павловски. Трети мъж е бил арестуван. (АФП - 02/03/06)
