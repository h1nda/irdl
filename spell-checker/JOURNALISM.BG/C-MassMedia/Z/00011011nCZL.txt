Според СВП БиХ не би трябвало да "бъде заложник" на провалите на Баня Лука
02/06/2004
 
САРАЕВО, Босна и Херцеговина (БиХ) -- Службата на върховния представител (СВП) заявява, че ще държи съответните институции в Република Сръбска (РС) отговорни, в случай че БиХ не бъде поканена да се присъедини към програмата "Партньорство за мир" по-късно този месец. "БиХ не бива да става заложник на провалите на РС", каза говорителят на СВП Марио Бръкич във вторник (1 юни).
Други новини СВП даде на няколко кантона във Федерация БиХ срок до петък да хармонизират кантоналното законодателство с общодържавния закон за началното и средното образование. Ще бъдат наложени санкции, ако кантоните не изпълнят сроковете.
Междувременно СФОР заявява, че е приключила процедурата по проучване на кандидати за генерали в бъдещите въоръжени сили на БиХ. Имената на номинираните са представени на правителството за по-нататъшно обсъждане. (Дневни Аваз - 02/06/04; Pincom.info, Фена, ПБС БиХ - 01/06/04)
