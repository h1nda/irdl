Турската комисия по сигурността подкрепи инициатива за кюрдите
					21/08/2009
					 
						АНКАРА, Турция -- На свое заседание в четвъртък (20 август) Националната комисия по сигурността одобри инициатива на правителството за разширяване на културните права на кюрдското малцинство в Турция. Комисията включва военни офицери. Премиерът Реджеп Тайип Ердоган неотдавна обяви правителствена инициатива за прекратяване на продължаващите 25 години кюрдски вълнения. Тази инициатива включва възстановяване на имената на кюрдските села и евентуално разрешаване на провеждането на религиозните служби на кюрдски език. (Хюриет - 21/08/09; Ройтерс - 20/08/09)
