Грабар-Китарович заяви, че Хърватия е близо до членство в НАТО
					06/09/2006
					 
						ЗАГРЕБ, Хърватия -- Министърът на външните работи и на европейската интеграция Колинда Грабар-Китарович заяви във вторник (5 септември), че страната е много близо до членство в НАТО. В реч пред Международната лятна школа, организирана от Хърватския атлантически съюз на остров Шипан, тя заяви, че Загреб е постигнал значителен успех в осъществяването на политическите и военни реформи и в изпълнението на критериите, свързани със законодателството и сигурността, необходими за членство в НАТО. Хърватия очаква да получи ясен сигнал по отношение на кандидатурата й за членство на срещата на върха на НАТО в Рига през ноември. (Виесник - 06/09/06; ХИНА - 05/09/06)
