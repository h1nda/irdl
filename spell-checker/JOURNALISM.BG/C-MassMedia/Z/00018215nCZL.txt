ЕС предупреди Хърватия във връзка със сделките с недвижими имоти
					11/04/2006
					 
						ЛЮКСЕМБУРГ -- В понеделник (10 април) Съветът на ЕС за стабилизация и асоцииране предупреди, че Хърватия нарушава някои от задълженията си по Споразумението за стабилизация и асоцииране (ССА) във връзка с пазара на недвижими имоти. В изявление след заседанието на Съвета в Люксембург се посочва, че Загреб не спазва изискванията на ССА за еднакво третиране на всички граждани на ЕС при закупуване на имоти в Хърватия. 
						Също в понеделник генералният секретар на НАТО Яп де Хоп Схефер подчерта, че е необходимо да се засилят мерките за информиране на обществото и осигуряване на обществена подкрепа за членството на Хърватия в НАТО. Той каза това пред хърватски репортери, които бяха на посещение в централата на Алианса в Брюксел.
						Също в понеделник властите потвърдиха наличието на смъртоносния щам на вируса на птичия грип H5N1 в лебед, намерен мъртъв в Загреб преди седмица. Птицата бе открита близо до бреговете на река Сава. (Вечерни Лист - 11/04/06; Уеб сайт на ЕС, ХИНА, ХРТ, Index.hr - 10/04/06)
