България отново забрани вноса на птиче месо от Турция, поради опасения за нови случаи на птичи грип
					29/12/2005
					 
						СОФИЯ, България -- Министърът на земеделието Нихат Кабил издаде заповед, с която се забранява вноса на живи птици и птиче месо от Турция. В съобщение за печата, публикувано в четвъртък (29 декември) се казва, че забраната е била наложена отново след съобщения от Турция за нови случаи на птичи грип по-рано тази седмица. Властите в Анкара потвърдиха наличието на нови случаи на птичи грип в източната провинция Игдир, заявявайки, че районът е поставен под карантина и че се полагат усилия положението да се постави под контрол. Проби от мъртви птици са били изпратени в лаборатии в страни-чренки на ЕС, за да се установи дали вирусът е смъртоносният щам H5N1. (Focus - 29/12/05; Reuters, People's Daily - 28/12/05)
