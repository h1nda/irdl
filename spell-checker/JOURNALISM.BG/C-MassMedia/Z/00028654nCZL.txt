Рама обвини албанското правителство в корупция
					10/12/2008
					 
						ТИРАНА, Албания -- Във вторник (9 декември) лидерът на опозиционната Социалистическа партия Еди Рама отново разкритикува правителството за поредицата от случаи на корупция по високите етажи. "Сега албанците очакват правосъдие", каза Рама на пресконференция по случай Международния ден за борба с корупцията. Той посочи по-специално все още неразкрития случай с мартенските взривове в Гердец, където загинаха 26 души, и твърденията за корупционна схема, свързана с инцидента. Той обвини също така кабинета в кражбата на милиони евро от инфраструктурен проект за строежа на автомагистралата Дуръс-Кукеш. (Шекули, Шкип, Газета Шкиптаре, Топ Ченъл - 10/12/08)
