В Русия бе арестуван заподозрян румънски шпионин
					17/08/2010
					 
						МОСКВА, Русия -- Федералната служба за сигурност в Москва съобщи за арестуването на румънски дипломат в понеделник (16 август), заподозрян в шпионаж. Габриел Греку, първи секретар в политическия отдел на румънското посолство в Русия, бе арестуван, докато, както се твърди, се е опитвал да получи секретна военна информация от руски гражданин. Според службата за сигурност от Греку е конфискувано шпионско оборудване. Властите в Букурещ не са коментирали случая. (AП, Си Ен Ен, AФП, Hotnews.ro, Ройтерс, Адеварул, Ромъния Либера, Реалитатеа - 16/08/10)
