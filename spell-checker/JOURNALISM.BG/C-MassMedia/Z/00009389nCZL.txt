ОССЕ одобрява нов мандат на присъствие в Албания
19/12/2003
 
ТИРАНА, Албания -- Постоянният съвет на ОССЕ одобри в четвъртък (18 декември) новия мандат за присъствието на ОССЕ в Албания. Мандатът бе изготвен по искане на Тирана и има за цел да осъвремени компетенциите на организацията, така че те да отчитат развитието на страната от установяването на присъствието на ОССЕ през 1997 г., както и осъществените положителни промени в региона. Одобреният мандат потвърждава отново първостепенната цел на присъствието на ОССЕ - да насърчава демократизацията, върховенството на закона и човешките права и да консолидира демократичните институции в съответствие с принципите, стандартите и ангажиментите на ОССЕ. (ATA - 19/12/03; Комюнике на ОССЕ - 18/12/03)
