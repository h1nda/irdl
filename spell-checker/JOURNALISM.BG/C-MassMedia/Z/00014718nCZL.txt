Говорителят на полицията в РС повтори, че Караджич и Младич ще бъдат арестувани, ако бъдат открити
					29/05/2005
					 
						ЗВОРНИК, Босна и Херцеговина (БиХ) -- Говорителят на полицията на Република Сръбска Радован Пеич повтори в петък (27 май), че обвинените във военни престъпления Радован Караджич и Ратко Младич ще бъдат арестувани, ако полицията разполага с точна информация за тяхното местонахождение. По време на посещението си в Зворник Пеич каза, че полицията на РС ежедневно извършва дейности, свързани с изпълнение на закона за сътрудничество по въпроса за военните престъпления.
						Също в петък Центърът за обществена сигурност в източно Сараево съобщи, че разполага с информация, че Младич може би пътува във военен автомобил по пътя между Соколац и Власеница. Полицията на РС спря автомобила, но не откри Младич. (РТРС, Фена - 27/05/05)
