Лийки: Караджич не е забелязван в БиХ през тази година
		06/11/2005
		 
			САРАЕВО, Босна и Херцеговина (БиХ) -- Командващият силите на ЕС ЮФОР генерал-майор Дейвид Лийки заяви пред всекидневник в Сараево, че обвиненият във военни престъпления Радован Караджич не е бил забелязан в БиХ през тази година. В интервю, публикувано в "Ослободение" в събота (5 ноември), Лийки потвърди, че неспособността да се открият и екстрадират Караджич и неговият бивш военен командир Ратко Младич, продължава да бъде най-важната пречка за евроатлантическата интеграция на БиХ. 
			Междувременно ЮФОР съобщи в петък, че войски от неговия испански контингент са открили нелегално оръжие и муниции в къща в района на Мостар. Започнало е разследване. (ПБС БиХ - 05/11/05; НТВ Хаят - 04/11/05)
