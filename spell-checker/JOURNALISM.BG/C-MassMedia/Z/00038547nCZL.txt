В Македония започна предизборната кампания 
					16/05/2011
					
						СКОПИЕ, Македония -- Предизборната кампания за парламентарните избори на 5 юни официално започна в полунощ в неделя (15 май). Партиите, коалициите и независимите кандидати ще имат на разположение 20 дена, за да привлекат избиратели. Държавната избирателна комисия потвърди 18 кандидатски листи с участниците в надпреварата от шест избирателни района. Ще има и три нови избирателни района за македонските граждани, живеещи в чужбина. Изборният процес ще бъде наблюдаван от представители на ОССЕ и местни наблюдатели. 
						Часове преди началото на кампанията главната опозиционна партия СДСМ протестира пред сградата на правителството в Скопие, възмутена, че общинските власти са отказали да допуснат партията да проведе кампания на градския стадион. Според оценки на СДСМ в демонстрацията са участвали 60-70 000 души. Управляващата ВМРО-ДПМНЕ ще проведе своя първи предизборен митинг в понеделник в Охрид. (МИА, A1, Макфакс, Дневник - 15/05/11)
