В БиХ бе обявено началото на предизборната кампания
					03/09/2010
					 
						САРАЕВО, Босна и Херцеговина (БиХ) -- Кампанията за общите избори на 3 октомври официално започва в петък (3 септември). Централната избирателна комисия заяви, че внимателно ще следи дали кандидатите се придържат към правилата за водене на кампания и че ще наказва всяко използване на насаждащ омраза език или дейности, подтикващи към насилие. Над 8 000 кандидати смятат да се състезават за постове в управлението, а 19 се надяват да станат членове на тристранното председателство. Останалите ще се надпреварват за места в държавния и областните парламенти, както и за събранията на десетте кантона на Федерация Босна и Херцеговина. Кандидатите представляват 50 партии и коалиции, а 13 са независими. Общо 3,1 милиона избиратели имат право да пуснат своите бюлетини следващия месец. (Фена, Независне Новине - 02/09/10)
