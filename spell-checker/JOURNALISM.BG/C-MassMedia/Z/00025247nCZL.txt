БиХ ще изгони муджахидински лидер 
					24/01/2008
					 
						САРАЕВО, Босна и Херцеговина (БиХ) -- Правителството ще изгони ислямистки боец, родом от Сирия, който е заподозрян във връзки с терористични групи. Имад ал Хусини, известен също така като Абу Хамза, е воювал на страната на мюсюлманите по време на конфликта от 1992-1995 г. и е получил гражданство в БиХ. Понастоящем той е вицепрезидент на Организацията на босненските муджахидини ветерани. Представители на полицията съобщиха, че той ще бъде депортиран до две седмици в съседна Хърватия, защото е пристигнал в БиХ оттам. Ал Хусини казва, че съпругата му ще бъде застрашена, ако той бъде изпратен обратно в Сирия. Правителството на БиХ създаде специална комисия, която да преразгледа даването на гражданство на хиляди чужденци по време на конфликта и след това. Няколкостотин подобни указа са анулирани до момента. (АКИ, Независне Новине, РТРС, Макфакс - 23/01/08)
