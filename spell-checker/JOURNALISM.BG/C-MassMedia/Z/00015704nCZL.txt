Турският Съвет за национална сигурност отново посочи, че са необходими мерки за засилване на борбата с тероризма
					25/08/2005
					 
						АНКАРА, Турция -- Съветът за национална сигурност (СНС) планира да засили борбата срещу тероризма, каза началник-щабът на турската армия генерал Хилми Йозкок в сряда (24 август), след заседанието на съвета във вторник. Той каза, че СНС е стигнал до заключението, че най-сериозният проблем е забранената Кюрдска работническа партия (ПКК), която "използва тероризма като средство за постигане на своите цели". Всички обществени структури трябва да се обединят за решаването на проблема, каза Йозкок. 
						Други новини от сряда -- Властите в югоизточния град Ван съобщиха, че полицията е задържала лице, за което се подозира, че е член на ПКК. Според официални представители Йондер Гьозчу, на 24 г., е бил задържан в луксозен хотел по информация на разузнаването. Съобщава се, че той отрича да има нещо общо с тероризма. (TurkishPress.com, Пийпълс дейли - 24/08/05)
