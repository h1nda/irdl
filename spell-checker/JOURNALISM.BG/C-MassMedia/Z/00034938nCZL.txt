Хърватските профсъюзи събират подписи за референдум
					14/06/2010
					 
						ЗАГРЕБ, Хърватия -- Само за четири дни профсъюзите събраха 57 % от необходимите 450 000 подписа за свикване на референдум по предложените изменения в кодекса на труда. Озрен Матияшевич, председател на асоциацията на профсъюзите, обсъди напредъка в неделя (13 юни) и призова повече хора да подкрепят инициативата. Зоран Миланович, лидер на основната опозиционна Социалдемократическа партия, е сред подписалите. Предложеният трудов кодекс предвижда шестмесечен срок за изготвяне на ново колективно споразумение след изтичане на съществуващото. След това правата на работниците ще бъдат предмет на отделни споразумения с индивидуалните работодатели. По закон всяка група разполага с 14 дни да събере подписите, необходими за свикване на референдум, но нито една от тях не е имала успех, откакто Хърватия обяви независимост през 1991 г. (Пословни Дневник, ХИНА, Нова ТВ, ХРТ - 13/06/10)
