Кипър призова мироподдържащите сили на ООН да останат
					28/05/2009
					 
						НИКОЗИЯ, Кипър -- Външният министър Маркос Киприану заяви в сряда (27 май), че силите на ООН в страната, известни като UNFICYP, са все още необходими въпреки продължаващите преговори за обединение между лидерите на двете общности на разделения остров. Силите, разположени там през 1964 г., се състоят от над 900 души персонал на ООН и са базирани в буферната зона между турската и гръцката част на острова. Киприану каза, че правителството на Кипър смята, че всеки опит за намаляване на числеността на тези сили или за промяна на техния мандат би бил стъпка в грешна посока. (Фамагуста Газет - 28/05/09; АФП, АП - 27/05/09)
