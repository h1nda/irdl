МВФ одобрява проектобюджета на Албания за 2005 г.
					16/12/2004
					 
						ТИРАНА, Албания -- След двуседмичното посещение на мисията на МВФ в Тирана ръководителят й Хулио Есколано заяви в сряда (15 декември), че фондът подкрепя проектобюджета на страната за 2005 г. За първи път Албания ще има възможност да покрие текущите си разходи със собствени ресурси, каза той. Средствата от заеми ще бъдат използвани за подпомагане на инвестициите в икономиката. Все пак, отбеляза Есколано, трябва да бъдат предприети по-нататъшни мерки за укрепване на върховенството на закона и съдебната система. (Албейниън дейли нюз - 16/12/04; ATA - 15/12/04)
