Анан призовава за действия след доклада на комисията "Сребреница"
					16/11/2004
					 
						НЮ ЙОРК, САЩ -- Генералният секретар на ООН Кофи Анан призова към действия в понеделник (15 ноември) след публикуването на новия доклад на правителствената комисия на Република Сръбска за масовите убийства в Сребреница. Неговият говорител Фред Екхарт каза, че макар Анан да приветства заключенията в доклада и извиненията, поднесени от властите към близките на жертвите, той очаква извършителите да бъдат арестувани. (Дневни аваз - 16/11/04; Уеб сайт на ООН, Бета - 15/11/04)
