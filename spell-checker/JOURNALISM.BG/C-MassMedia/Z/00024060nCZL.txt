ЕС няма да вземе страна по спора за забрадките в Турция
					30/09/2007
					 
						НЮ ЙОРК, Съединени щати - Еврокомисарят по разширяването Оли Рен заяви на пресконференция в петък (28 септември), че блокът няма да вземе страна в спора в Турция за вдигане на забраната за носене на забрадки в колежите и университетите. Това е "въпрос на вътрешен дебат", заяви Рен, който присъства на сесията на Общото събрание на ООН в Ню Йорк. Той отново изрази призива на ЕС новата турска конституция "да осигури по-големи свободи, особено свободата на изразяване и религията". (Ройтерс, Заман, Javno.com - 28/09/07)
