Албански съд забрани на йорданец, заподозрян в тероризъм, да напуска страната
					05/04/2007
					 
						ТИРАНА, Албания -- В сряда (4 април) тирански съд забрани на йорданския гражданин Хамзех Абу Раян да напуска страната, докато не завърши разследването за възможни негови връзки с терористи. Раян е заподозрян в пране на пари за групировка, свързана с "Ал-Кайда".
						Също в сряда медийната комисия на парламента поиска от Комисията за национално радио и телевизия да представи доклад за медиите в светлината на направените неотдавна промени в собствеността на някои телевизионни станции. Искането бе направено след твърдения за корупция в медиите, отправени миналата седмица от премиера Сали Бериша. Опозицията, макар е да е скептична относно мотивите на Бериша, се съгласи, че е необходима пълна прозрачност относно собствеността и финансирането на медиите. (Албейниън Нюз, Шекули - 05/04/07; AФП, A1 ТВ - 04/04/07)
