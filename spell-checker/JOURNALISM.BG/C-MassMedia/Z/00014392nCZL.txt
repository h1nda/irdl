Турция иска спиране на арменската кампания във връзка с кланетата през Първата световна война
					28/04/2005
					 
						АНКАРА, Турция -- Премиерът Реджеп Тайип Ердоган заяви в сряда (27 април), че двустранните връзки с Армения няма да могат да се нормализират, ако тя продължи кампанията си за окачествяване на кланетата през Първата световна война като геноцид. Заявявайки, че Турция вече е отворила архивите си за историци и експерти, той призова Армения да стори същото. Съседната страна иска международно да бъдат признати убийствата на арменци от отоманските турци. Неотдавна арменският президент Роберт Кочарян отговори на турското предложение за създаване на съвместна комисия за разглеждане на въпроса с думите, че най-напред двустранните отношения трябва да бъдат нормализирани безусловно. 
						Също в сряда турската полиция откри бомба със закъснител под мост в Истанбул. Длъжностни лица заявяват, че тя е подобна на откритата по-рано същия ден бомба в депото на местна транспортна фирма. (Анадолска агенция, AФП - 27/04/05)
