Доналд Х.
			Ръмсфелд
		
		Министър на отбраната на САЩ
		(Ню Йорк Таймс; ДефенсЛИНК) 
 
		 
			
"Няма много активни фигури, чиято дейност да обхваща по-голям период в историята на съвременната Републиканска партия, или чиито държавни постове да са сравними с тези от биографията на Доналд Ръмсфелд,” изтъква в своя статия Ню Йорк Таймс. Истински ветеран от Пентагона, 68-годишния Ръмсфелд заема за втори път поста на министър по отбраната на САЩ през 2001г., четвърт век след първото си назначаване на тази длъжност. За първи път получава поста през ноември 1975г. при администрацията на президента Джералд Форд. 
			Роден през 1932г. в Чикаго, Илинойс, през 1954 г. той завършва Принстънския университет и три години служи като летец във флота, до заминаването си за Вашингтон, където работи при двама конгресмени. За кратко Ръмсфелд напуска политиката, за да постъпи в инвестиционна банка, но през 1962г. се завръща във Вашингтон и на 30-годишна възраст е приет в Камарата на представителите на САЩ като представител на Илинойс. Преизбиран е през 1964, 1966 и 1968г. Остава в Камарата до оттеглянето си през 1969г., когато постъпва в администрацията на президента Ричард Никсън като директор на Бюрото за икономически възможности. 
			Прослужвайки мандата си в Брюксел като посланик на САЩ в НАТО от 1973 до1974г., Ръмсфелд е извикан обратно във Вашингтон на работа в администрацията на Форд като ръководител на администрацията в Белия дом, а по-късно, на 46 години, става най-младия министър на отбраната в историята на САЩ. 
			След като през 1976 г. президентът Форд загубва изборната битка с Джими Картър, Ръмсфелд се завръща в света на бизнеса, работейки като изпълнителен директор, президент, а след това и председател на ръководството на световно известната фармацевтична компания G.D. Searle &amp; Co. По време на своята бизнес кариера, Ръмсфелд продължава да заема различни държавни постове. Сред последните му длъжности са: председател на независимата комисия за изучаване и оценка на заплахата от обстрел на САЩ с балистични ракети и председател на комисията за оценка на управлението на американските космически операции. До полагането на клетва като 21-ия министър на отбраната на САЩ, Ръмсфелд е председател на ръководството на компания "Джилийд Сайънсис" Инк. 
			През 1954г се жени за Джойс Пиърсън. Имат три деца.
