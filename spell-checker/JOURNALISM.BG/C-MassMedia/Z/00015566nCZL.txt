Генералният секретар на ОССЕ: Косово трябва да следва принципите на ООН
		12/08/2005
		 
			МИТРОВИЦА, Косово, Сърбия и Черна гора -- Генералният секретар на ОССЕ Посланик Марк Перен дьо Бришамбо заяви в четвъртък (11 август), че ОССЕ трябва да установи и поддържа взаимоотношения с всички общности, за да допринесе за процесите, които се очаква да започнат в Косово през следващите два месеца. Дьо Бришамбо, който е на посещение в Прищина, се срещна с представители на косовските сърби и направи обиколка в областите със сръбско население, за да се запознае с положението там. Той заяви, че принципите на ООН трябва да се зачитат и че преговорите между Белград и Прищина трябва да получат подкрепа. Дьо Бришамбо се срещна в петък и с представители на косовските албанци и с членове на международната общност в Косово. (Танюг, РТС - 11/08/05)
