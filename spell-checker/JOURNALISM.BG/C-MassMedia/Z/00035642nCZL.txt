Горски пожари изпепелиха части от Албания 
					12/08/2010
					 
						ТИРАНА, Албания -- Властите съобщиха в сряда (11 август), че горски пожари са унищожили десетки хектари гори в северната област Шкодра. Подхранвани от високите температури и силните ветрове, пламъците са се разпространили бързо. Планинският терен допълнително е затруднил усилията на пожарникарите и на военните да се приближат до пожарите, които те са успели да овладеят по-късно през деня. 
						Друг горски пожар е избухнал в южните райони Тепелен и Малакастро. Жителите и пожарникарите са се намесили преди пламъците, които погълнали едно лозе, да достигнат до населените райони. Властите заявиха, че повечето пожари това лято са причинени от фермери, които горят тревата, преди да засеят нивите си. (Balkan Web, Топ Ченъл, Телеграфи - 11/08/10)
