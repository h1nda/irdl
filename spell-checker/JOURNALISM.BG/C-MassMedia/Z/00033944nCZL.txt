България ще намали заплатите на държавните служители
					26/03/2010
					 
						СОФИЯ, България -- Правителството обяви в четвъртък (25 март) планове за намаляване на заплатите на държавните служители в условията на световната икономическа криза. „Когато всички страдат, всички трябва да страдат”, каза министър-председателят Бойко Борисов след заседание на кабинета.
						Също в четвъртък парламентът окончателно прие промените в наказателно-процесуалния кодекс, важен момент в механизма на сътрудничество и проверка на Европейската комисия. Промените имат за цел улесняването на съдебните процедури, но не всички ги подкрепят. Депутатите от Българската социалистическа партия и Движението за права и свободи напуснаха залата в знак на протест. (Сега - 26/03/10; Уебсайт на Парламента, Банкер, Фокус, Агенция София нюз, ЮПИ, Пари - 25/03/10)
