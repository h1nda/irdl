Словения обеща подкрепа за интеграцията на България в ЕС
19/06/2003
 
СОФИЯ, България -- Президентът на Словения Янез Дърновшек обеща в сряда (18 юни) пълна подкрепа за усилията на България да влезе в ЕС. Той се срещна с българския премиер Симеон Сакскобургготски и президента Георги Първанов и обсъди с тях въпроси на двустранното сътрудничество и присъединяването към ЕС. Дърновшек разговаря също и с председателя на парламента Огнян Герджиков за възможностите за сътрудничество в областта на науката, културата, социалния сектор, транспорта, телекомуникациите, здравеопазването и туризма. (БНT, Нова TВ, Телевизия Словения, БTA - 18/06/03)
