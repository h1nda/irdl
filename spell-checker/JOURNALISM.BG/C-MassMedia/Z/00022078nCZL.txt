Буш и Путин разговаряха по телефона за статута на Косово
					29/03/2007
					 
						МОСКВА, Руска федерация -- Според официално изявление на Кремъл президентът на САЩ Джордж Буш се е обадил по телефона на руския си колега Владимир Путин в сряда (28 март), за да обсъдят въпроса за статута на Косово. Путин е повторил, че Русия се противопоставя на всяко наложено решение относно статута на Косово, и е настоял, че въпросът трябва да се реши по пътя на компромис, приемлив както за Прищина, така и за Белград. 
						В сряда шестчленната Контактна група за Косово - включваща Русия и САЩ - се срещна в Лондон, за да обсъди плана на специалния пратеник на ООН Марти Ахтисаари за статута на Косово. Срещата се проведе при закрити врати и официално съобщение не бе публикувано. (Б92, Бета, РТС, ТАНЮГ, РТК, Радио „Еуропа е Лире” - 28/03/07)
