Българският кабинет одобри стратегия срещу бедността
03/10/2003
 
СОФИЯ, България -- Правителството одобри проекта за национална стратегия срещу бедността в четвъртък (2 октомври). Министърът на труда и социалната политика Христина Христова заяви, че документът засяга периода 2003 - 2006 г. и има за цел да намали броя на хората, които живеят от социални помощи, със 100 000 души. Освен това програмата цели да увеличи минималната работна заплата и социалните придобивки, като намали безработицата.
Други новини: Министърът на отбраната Николай Свинаров се срещна в Багдад с Патрик Кенеди, висш американски представител в Ирак в четвъртък. Кенеди даде висока оценка на работата на българската мироопазваща част в Карбала. (24 Часа, Стандарт - 03/10/03; БТA, БНР, БНТ - 02/10/03)
