Хърватска обявява награда за ареста на Готовина
12/05/2003
 
ЗАГРЕБ, Хърватска -- Властите обявиха в събота (10 май), че ще дадат награда от около 54,000 долара за информация, която би довела до арестуването на генерала от запаса Анте Готовина, хърватски военновременен командир, който е издирван по обвинение в зверства срещу сърби по време на войната в периода 1991-1995 година. Готовина се укрива от две години. Главният прокурор на Трибунала на ООН Карла дел Понте обвини хърватското правителство, че не прави достатъчно за неговото арестуване. (АФП - 11/05/03)
