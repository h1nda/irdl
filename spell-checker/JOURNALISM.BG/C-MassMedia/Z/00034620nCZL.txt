Косово получи покана за конференцията в Сараево 
					19/05/2010
					 
						ПРИЩИНА, Косово -- Правителството е получило официална покана да присъства на конференцията ЕС-Западни Балкани в Сараево следващия месец, съобщи във вторник (18 май) заместник министър-председателят Хайредин Кучи. Косово ще участва на равна нога с останалите страни, с равни права да изразява мнение по регионалното развитие и европейската интеграция, добави Кучи. Очаква се в срещата да участва и ръководителят на ЮНМИК Ламберто Заниер, въпреки че той няма да говори от името на институциите в Прищина. Очаква се конференцията, спонсорирана от Испания като председател на ЕС, да бъде проведена, без да бъдат демонстрирани държавни символи. Ако бъде успешна, на нея за пръв път, откакто Косово обяви независимост през февруари 2008 г., ще присъстват делегации и от Прищина, и от Белград. (Зери, Лайм, Коха Диторе - 19/05/10; Би Би Си, Телеграфи - 18/05/10)
