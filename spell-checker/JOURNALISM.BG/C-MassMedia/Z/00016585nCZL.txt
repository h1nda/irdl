Мнозинството подкрепя предаването на Караджич на МНТБЮ
		13/11/2005
		 
			САРАЕВО, Босна и Херцеговина (БиХ) -- Резултатите от проучване показват, че повече от половината босненски сърби смятат, че Радован Караджич трябва да се предаде. Проучването, проведено от Прайм Къмюникейшън, показа, че 53,3 на сто от гражданите на Република Сръбска подкрепят доброволното предаване на Караджич, докато 46,7 на сто са против това. Що се отнася до бившия военен командир Ратко Младич, 46,9 на сто са за доброволното му предаване, а 40,7 на сто са против, докато 12,4 на сто нямат мнение. И двамата са обвинени във военни престъпления от трибунала на ООН.
			Общо 70,5 на сто от отговорилите, са за доброволното предаване като начин за изправяне на военнопрестъпниците пред съда, докато 51,5 на сто заявяват, че според тях арестуването е за предпочитане. Важното е, че и двете възможности се подкрепят от мнозинството, което показва, че общественото мнение в Република Сръбска е за изпълнението на задълженията към трибунала. (РТРС, Б92 - 11/11/05)
