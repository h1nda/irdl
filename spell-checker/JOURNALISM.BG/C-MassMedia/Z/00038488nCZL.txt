Главният прокурор на Хагския трибунал Брамерц настоява Младич и Хаджич да бъдат арестувани
					11/05/2011
					
						БЕЛГРАД, Сърбия -- Главният прокурор на Трибунала на ООН за военни престъпления (МНТБЮ) Серж Брамерц заяви във вторник (10 май), че арестите на двамата оставащи на свобода военнопрестъпници Ратко Младич и Горан Хаджич продължава да бъде проблем в сътрудничеството на Сърбия с Трибунала, който той ще посочи в доклада си през юни до Съвета за сигурност на ООН. Брамерц се срещна в Белград с Расим Ляич, ръководител на Националния съвет за сътрудничество с Хагския трибунал и с прокурора за военни престъпления Владимир Вукчевич. Брамерц похвали сътрудничеството на Белград за предаването на поисканите документи от архивите. Той ще се срещне в сряда с президента Борис Тадич и с министъра на вътрешните работи Ивица Дачич. (Радио "Свободна Европа", Б92, Taнюг - 10/05/11)
