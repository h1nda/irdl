Дългосрочно пребиваващите в Гърция ще получат специален статут 
					03/08/2006
					 
						АТИНА, Гърция -- Нов закон предоставя на дългосрочно пребиваващите в страната лица много от защитните механизми, които по-рано се полагаха само на гръцките граждани. Законът, който влезе в сила тази седмица, дава на хората, които са живели в Гърция най-малко пет години и са на възраст над 18 години, статут на дългосрочно пребиваващи -- правна класификация, която по-рано не съществуваше. Това означава, че те ще имат право на трудова защита и ще се ползват от права в областта на здравеопазването и пенсионното осигуряване. Дългосрочно пребиваващите трябва да могат да говорят гръцки език и да положат успешно изпит по гръцка култура, както и да отговарят на икономически критерии. Целта на закона е Гърция да бъде в крак с политиката на ЕС. (ЮПИ, Екатимерини - 01/08/06)
