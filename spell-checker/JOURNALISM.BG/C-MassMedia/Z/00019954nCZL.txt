Министърът на отбраната заяви, че албанските мироподдържащи части ще останат в Ирак 
					15/09/2006
					 
						ВАШИНГТОН, Съединени щати -- Албанският министър на отбраната Фатмир Медиу заяви, че миротворците от неговата страна ще останат в Ирак докато и американските сили са там. По време на официално посещение във Вашингтон в четвъртък (14 септември) Медиу добави, че Албания смята да засили присъствието си в Афганистан, за да допринесе за процеса на стабилизация там. Той окачестви подобни международни мисии като добра възможност за демонстриране на нивото на готовност на албанските военни сили. 
						Други новини -- Албанската полиция съобщи в четвъртък, че е открила три лаборатории за преработка на хашиш. Едната е била в Патос, малък град на около 5 км от Фиер, а другите са били край Вльора. (Албейниън Нюз - 15/09/06)
