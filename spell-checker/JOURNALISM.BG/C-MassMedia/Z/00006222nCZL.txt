Семейството на Караджич отрича той да е в Сърбия-Черна гора
10/03/2003
 
САРАЕВО, Босна и Херцеговина (БиХ) -- Лука Караджич, брат на Радован Караджич, заяви за белградски вестник в неделя (9 март), че най-търсеният от трибунала на ООН заподозрян не се крие в Сърбия-Черна гора. Главният прокурор на ООН Карла дел Понте твърди, че един черногорски манастир често приютява Караджич.
В неделя армията на Сърбия-Черна гора излезе със собствено изявление, в което отхвърли обвиненията на Хага, че закриля бившия босненско-сръбски командир Ратко Младич. Вътрешният министър на Сърбия Душан Михайлович бе цитиран в събота да казва, че Младич е изчезнал преди повече от година, когато негови последователи са загубили подкрепата на службите за сигурност в страната. Върховният представител на международната общност в БиХ Пади Ашдаун сега твърди, че Младич се крие в квартал на Белград, а не в Република Сръбска. В първата си реч в петък, новият президент на Сърбия-Черна гора Светозар Марович обеща по-пълно сътрудничество с трибунала в Хага. (Източници на СВП - 10/03/03; АП, АФП, РТРС, ПБС БиХ - 09/03/03)
