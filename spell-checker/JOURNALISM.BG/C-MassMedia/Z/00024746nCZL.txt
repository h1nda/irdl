Възможни са промени в българския кабинет през януари
					03/12/2007
					 
						СОФИЯ, България -- През януари могат да се очакват промени в състава на кабинета, каза представителят на ръководството на Българската социалистическа партия (БСП) Петър Кънев. Той потвърди по държавното радио в неделя (2 декември), че лидерът на Националното движение за стабилност и възход (НДСВ) Симеон Сакскобургготски е поискал да бъдат сменени министърът на образованието Даниел Вълчев, министърът на отбраната Веселин Близанков, министърът на държавната администрация Николай Василев и министърът по европейските въпроси Гергана Грънчарова. Всички те са подкрепили фракция в НДСВ, обявила се срещу Сакскобургготски по въпроса за избора на партийни лидери това лято. Кънев каза, че кадровите промени може да засегнат и портфейлите, държани от БСП и Движението за права и свободи. (24 часа, Труд, Сега, Стандарт, Дневник - 03/12/07; БГНЕС, БТВ, Dir.bg - 02/12/07)
