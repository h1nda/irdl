В Турция продължава делото "Ергенекон"
					07/09/2009
					 
						АНКАРА, Турция -- Първото заседание по третия обвинителен акт от делото "Ергенекон" е насрочено за понеделник (7 септември) в Истанбул. Градският съд е решил да слее третия обвинителен акт с предходния, с което общият брой на обвиняемите става 108. Прокуратурата иска доживотни присъди за 24 от обвинените в планиране на атентати срещу лидери на арменската и алевитската общност, убийства и бомбени нападения, целящи да дестабилизират страната и да доведат до държавен преврат. Генерали от запаса, университетски професори и бивши служители на сигурността са сред обвиняемите. Процесът се провежда при закрити врати в нов затвор близо до истанбулското предградие Силиври, където са задържани повечето обвиняеми. (Заман, БНР - 07/09/09)
