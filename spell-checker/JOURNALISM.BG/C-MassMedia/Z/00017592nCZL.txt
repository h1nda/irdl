Бомба в супермаркет в Истанбул рани 15 души
					14/02/2006
					 
						ИСТАНБУЛ, Турция -- В понеделник (13 февруари) в супермаркет в Истанбул избухна бомба, която рани 15 души. Това стана едва четири дни, след като друго взривно устройство избухна в Интернет кафе, при което загина един човек, а 15 бяха ранени. Групировка, която се самоназовава "Соколи за свобода на Кюрдистан", пое отговорността и за двата атентата и заплаши с нови. 
						Други новини -- Прокурори повдигнаха обвинения срещу двама ислямисти, които са замервали журналистка с камъни и обувки по време на неотдавнашните протести срещу карикатурите на пророка Мохамед. Двамата мъже се ядосали, че жената, която отразявала демонстрацията за ежедневника "Сабах", не носела забрадка. Тя не е била ранена. (НТВ, Фокус - 14/02/06; AП, АФП, TurkishPress.com - 13/02/06)
