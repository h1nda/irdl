Турция реши да предоставя гражданство на всички кипърски турци, които пожелаят
30/05/2003
 
АНКАРА, Турция -- Всички кипърски турци, които пожелаят, ще получават турско гражданство, се казва в предложение, прието от турския парламент в сряда (28 май). Целта на новия план е да се гарантира социалното и икономическото бъдеще на гражданите на "Турската Република на Северен Кипър". Освен това, турското правителство и ръководството на кипърските турци се споразумяха да основат съвет за партньорство, който ще отговаря за изготвянето на регионални планове в съответствие със съвместната икономическа и финансова политика и стратегиите за развитие. (Анадолска агенция, ТРТ 2, АФП - 29/05/03)
