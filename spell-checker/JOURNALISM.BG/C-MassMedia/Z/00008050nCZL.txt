САЩ отговарят на въпроси за възможното разполагане на турски сили в Ирак
20/08/2003
 
АНКАРА, Турция -- Във вторник (19 август) правителството е получило първоначален отговор от американската администрация на въпросник, касаещ искането на САЩ за разполагане на турски миротворци в Ирак. Анкара е потърсила повече подробности за броя на исканите военнослужещи, за мястото на тяхното разполагане и за характера на възможната им мисия. Без да разкрива детайли от отговора на САЩ, външният министър Абдулах Гюл само посочи, че правителството ще продължи да проучва искането, преди да вземе решение. (Радикал, Хюрриет - 20/08/03; Анадолска агенция, НТВ, ТРТ 2 - 19/08/03)
