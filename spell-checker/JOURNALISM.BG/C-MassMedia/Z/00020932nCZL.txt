Лишени от правоспособност полицаи протестираха в БиХ, настоявайки ООН да преразгледа въпроса
					11/12/2006
					 
						САРАЕВО, Босна и Херцеговина (БиХ) -- Лишени от правоспособност полицаи проведоха в неделя (10 декември) митинг пред сградата в Сараево, където се помещава Службата на върховния представител, настоявайки отново за преразглеждане на процедурата по сертифициране. Протестите бяха организирани от местната асоциация на полицейските служители в БиХ, на които са били отказани сертификати от бившите Международни полицейски сили на ООН (IPTF). Служителите настояват, че човешките им права са били нарушени в близо 200 случая по време на процедурата по сертифициране на IPTF между 1996 и 2002 г. Те настояват ООН да преразгледа въпроса. Министърът по човешките права на БиХ Мирсад Кебо, както и върховният представител Кристиан Шварц-Шилинг, подкрепят искането. (Независне Новине - 11/12/06; ПБС БиХ, НТВ Хаят, РТРС - 10/12/06; Източници от СВП - 08/12/06)
