Тадич и Бучковски призовават към развитие на Балканите 
					01/03/2005
					 
						БЕЛГРАД, Сърбия - Черна гора -- По време на срещата си в понеделник (28 февруари) македонският премиер Владо Бучковски и сръбският президент Борис Тадич изразиха общо мнение, че Балканите не бива повече да бъдат "черната дупка" на Европа и че бъдещето на региона трябва да се фокусира върху икономическото развитие. Бучковски е на тридневно посещение в Сърбия-Черна Гора. 
						Други новини от понеделник: Инспекционният екип на НАТО пристигна в Скопие на редовната си визита, която има задача да оцени хода на отбранителните реформи. Мисията се очаква да проведе разговори с висши представители на правителството и армията. (Макфакс, А1 ТВ, Бета - 28/02/05)
