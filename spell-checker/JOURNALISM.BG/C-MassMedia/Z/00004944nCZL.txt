Министрите на външните работи на Югославия и Обединеното кралство обсъждат взаимодействието с Хагския трибунал
31/10/2002
 
ЛОНДОН, Обединеното кралство -- Министърът на външните работи Джак Строу се срещна в сряда (30 октомври) с югославския си колега Горан Свиланович, за да обсъдят взаимодействието с трибунала на ООН за военни престъпления. След разговорите, Свиланович посочи, че интеграцията на неговата страна в европейските структури, включително в Съвета на Европа, зависи от изпълнението на задълженията й към трибунала. Той добави, че Обединеното кралство гледа на сътрудничеството с трибунала дори по-сериозно, отколкото главния прокурор Карла дел Понте. (Танюг, ББС, РТС - 30/10/02)
