Македония ще подаде молба за членство в ЕС през февруари
10/12/2003
 
БРЮКСЕЛ, Белгия -- Македония ще подаде молба за членство в ЕС до края на февруари, каза външният министър Илинка Митрева във вторник (9 декември) в рамките на Срещата на върха ЕС-Западни Балкани в Брюксел. Според нея правителството смята, че страната е стабилна и затова няма да се съобрази с обезкуражителните коментари на ЕС, според които една предварително подадена молба би могла да бъде отхвърлена. В отговор висши представители на ЕС, вкл. комисаря по външните отношения Крис Патън, призоваха Македония да се съсредоточи преди всичко върху ускоряване на реформите и прилагането на Охридското мирно споразумение. (Утрински вестник - 10/12/03; MИА, Макфакс - 09/12/03)
