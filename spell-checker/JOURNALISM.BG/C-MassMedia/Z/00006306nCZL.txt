България и Сърбия обсъждат развитието на проекта за магистралата София-Ниш
17/03/2003
 
БЕЛГРАД, Сърбия и Черна гора -- Българският министър на регионалното развитие и благоустройството Валентин Церовски и сръбският министър на градоустройството и строителството Драгослав Шумарац се срещнаха в събота (15 март), за да обсъдят двустранното сътрудничество и съвместните инфраструктурни проекти и проектите за регионално развитие. Шумарац обяви, че проектът за сръбската част на магистралата София-Ниш ще бъден завършен до месец. Двамата министри се споразумяха да се срещнат отново през април, за да определят следващите стъпки за осъществяване на съвместната инициатива. (БТА, Пари, Стандарт - 17/03/03)
