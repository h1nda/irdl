Представителят на ЕК Трушчински каза, че шансовете за залавяне на Младич са "доста големи"
					26/11/2008
					 
						БРЮКСЕЛ, Белгия -- Заместник-директорът на Генерална дирекция "Разширяване" на Европейската комисия (ЕК) Ян Трушчински каза във вторник (25 ноември), че шансовете за залавяне на укриващите се военнопрестъпници Ратко Младич и Горан Хаджич са "доста големи", като се имат предвид полаганите от страна на Събия усилия през изминалите шест месеца. На конференция в Брюксел за наследството на Трибунала за военни престъпления в Хага Трушчински каза, че основава своята преценка на неотдавнашните доклади, получени в ЕК от правителството в Сърбия. Главният прокурор на Трибунала в Хага Серж Брамерц ще изпрати своя доклад за сътрудничеството в Съвета за сигурност на ООН на 10 декември. (МИА, EurActiv - 26/11/08; Дневник, ХРТ - 25/11/08)
