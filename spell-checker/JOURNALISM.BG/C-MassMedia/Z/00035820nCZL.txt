Албания и Македония отбелязаха рождения ден на майка Тереза
					27/08/2010
					 
						ТИРАНА, Албания/СКОПИЕ, Македония -- Македония и Албания отпразнуваха в четвъртък (26 август) 100-ия рожден ден на майка Тереза. В катедралата "Блажена Майка Тереза" във Вау Дейъс, област Шкодра, бе отслужена литургия, на която присъстваха високопоставени ръководители. Премиерът Сали Бериша каза, че майка Тереза е дала на народа повече от всеки друг. В Тирана президентът Бамир Топи представи проекта "Път на хилядолетието за мир", който е в чест на майка Тереза. 
						В Скопие, където майка Тереза е родена на 26 август 1910 г., парламентът й отдаде почит. Говорителят Трайко Веляновски каза пред законодателите, че тя остава пример за всеотдайност към човечеството. В Косово властите пуснаха пощенска марка в нейна чест. (Клан, Balkan Web, Лаймифундит, Гласът на Америка, Топ Чанъл, ДПА, Макфакс - 26/08/10)
