Турция отбеляза четвъртата годишнина от убийството на Динк 
					19/01/2011
					 
						АНКАРА, Турция -- В сряда (19 януари) в Истанбул се провеждат различни прояви за отбелязване на четвъртата годишнина от убийството на турския журналист от арменски произход Хрант Динк. „Каним ви на площад "Таксим", за да осъдим поръчителите на убийството на Динк…, да поскаме отговор от наемните убийци”, се казва в изявление на организаторите. Динк, който работеше за помирението между неговата общност и турците, мнозинството от които са мюсюлмани, беше застрелян на 19 януари 2007 г. пред офиса на издавания от него вестник. В четвъртия си годишен доклад за развитието по делото адвокатите на семейството му посочиха във вторник, че все още не е раздадено правосъдие. Те обвиняват държавата, че защитава заподозрени държавни служители и последователно отхвърля разумни искания, докато пренебрегва валидни доказателства, свързани с делото. (Заман, News.am - 19/01/11; Хюриет, Бианет - 18/01/11)
