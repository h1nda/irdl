Додик ще проведе разговори по конституционната реформа
					25/10/2009
					 
						САРАЕВО, Босна и Херцеговина (БиХ) -- Премиерът на Република Сръбска (РС) Милорад Додик кани всички парламентарни партии за разговори по конституционната реформа в Баня Лука в петък (30 октомври). Той твърди, че няма да кани външни представители, тъй като местните усилия могат да дадат по-ефективно решение.
						Повечето политически лидери отклониха поканата, заявявайки, че нов процес на преговори не е необходим, докато се провеждат преговори под егидата на ЕС и САЩ. Инициативата на Додик идва след като лидерите на главните босненска, сръбска и хърватска партии отхвърлиха пакета от реформи, предложен от ЕС и САЩ, за ускоряване на интеграцията на БиХ в ЕС и НАТО, макар че те се съгласиха да продължат преговорите на експертно равнище. (Фена - 23/10/09, БХРТ, РТРС, Независне Новине - 24/10/09)
