Датски младеж от марокански произход бе отново оправдан по процес за терористичен заговор в БиХ
					11/03/2008
					 
						КОПЕНХАГЕН, Дания -- Източният върховен съд в Копенхаген оправда в понеделник (10 март) Елиас Ибн Хсайн, 19-годишен датчанин от марокански произход, по обвиненията в съпричастност към дело за тероризъм в Босна и Херцеговина (БиХ). Това е втората оправдателна присъда по обвинения в тероризъм. Прокуратурата поднови делото, след като откри, както смяташе по-убедителни доказателства за съучастието му заедно с други двама заподозрени, които са вече осъдени в БиХ за планирането на терористично нападение срещу неуточнена цел в Европа. Двама мюсюлмани - единият гражданин на Босна и Швеция, а другия от датско-турски произход - бяха арестувани през 2005 г., когато полицията претърси апартамент в Сараево. (АП, ДПА - 10/03/08)
