Взрив рани петима в Турция
					24/04/2009
					 
						АНКАРА, Турция -- Петима души получиха леки наранявания при слаб взрив пред интернет кафе в истанбулския квартал "Бейоглу" късно в четвъртък (23 април), предадоха медиите. Всички жертви са били младежи: двама тийнейджъри и три деца на възраст между четири и девет години. Бомбени експерти по-късно откриха друго устройство на същата улица. Никой не е поел отговорност непосредствено след инцидента.
						Други новини -- В сряда в Германия започна процесът срещу двама турци и двама германци, заподозрени в тероризъм. Четиримата са обвинени в заговор за нападения срещу американски и германски цели в Централна Германия, план, осуетен от властите през 2007 г. Германските прокурори заявиха, че заподозрените са планирали да поставят бомби под автомобили пред кръчми, дискотеки и летища в няколко града, включително Франкфурт, Дортмунд, Дюселдорф, Кьолн, Щутгарт, Мюнхен и Рамщайн, където има голяма американска военновъздушна база. (AП, Хюриет, НТВ - 24/04/09; Хюриет, Милиет - 23/04/09)
