Македония ще представи молба за членство в ЕС до края на годината
21/05/2003
 
БРЮКСЕЛ, Белгия -- В реч, произнесена във вторник (20 май) пред Центъра за европейска политика, македонският външен министър Илинка Митрева заяви, че страната й вероятно ще бъде в състояние да подаде молба за членство в ЕС до края на годината. Митрева изтъкна, че пет държави членки на ЕС - Италия, Люксембург, Финландия, Белгия и Гърция - тепърва трябва да ратифицират Споразумението за стабилизация и асоцииране между Македония и ЕС.
В други новини, във вторник македонският министър на местното самоуправление Александър Гестаповски каза, че правната рамка за децентрализация на управлението трябва да бъде приета до края на ноември. Целият процес на децентрализация щял да бъде завършен до началото на 2005 година към момента на провеждане на избори за нови кметове и общински съвети. (МИА, А1 ТВ - 20/05/03)
