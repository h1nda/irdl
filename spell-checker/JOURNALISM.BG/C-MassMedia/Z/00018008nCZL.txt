Забележка на министъра по европейските въпроси на България предизвика спорове сред управляващата коалиция 
					23/03/2006
					 
						СОФИЯ, България -- В сряда (22 март) изказване на министъра по европейските въпроси Меглена Кунева предизвика полемика в София. Пред Висшия съдебен съвет Кунева посочи, че експерти от Европейската комисия (ЕК) предлагат да се наложи предпазната клауза -- което означава отлагане на членството в ЕС с една година -- поради възражения срещу обсъжданите в момента от парламента конституционни промени. 
						Българската социалистическа партия, основен партньор в управляващата коалиция, каза, че Кунева е трябвало да уведоми за случая парламента, а не съдиите и пресата. Тя бе поканена да даде обяснения в парламента.
						Други новини -- В сряда правителството съобщи, че е одобрило национална програма за подобряване на жилищните условия за 10-процентното ромско малцинство. Това решение е част от по-широка международна програма за приобщаване на ромите, която стартира миналата година. (бТВ, Сега - 23/03/06; Медиапул, АФП - 22/03/06)
