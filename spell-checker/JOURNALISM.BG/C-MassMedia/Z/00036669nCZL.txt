Кипър предупреди Великобритания да не подкрепя разделението 
					10/11/2010
					 
						НИКОЗИЯ, Кипър -- Във вторник (9 ноември) властите предупредиха Великобритания, че биха премахнали нейните военни бази на острова, ако Лондон подкрепя постоянното разделение на своята бивша колония. „Разделението не е избор за нас, нито за ООН и различните международни организации, както и за ЕС”, заяви говорителят на правителството Стефанос Стефану, коментирайки в понеделник статия от британския външен министър Джак Стро, публикувана в „Лондон Таймс”. В нея Стро твърди, че е време за Лондон са обмисли варианта за „официално разделяне на Кипър”, ако продължаващите преговори за обединение се провалят. „Ако Стро избира разделението, тогава той трябва да знае, че това означава, че по силата на Договора за създаване… Великобритания няма да е в състояние да запази тези бази в Кипър”, каза Стефану. Великобритания има две военни бази на острова, едната от която осигурява подкрепа за силите на Алианса в Афганистан. (Фамагуста Газет - 10/11/10; Синхуа, ISRIA - 09/11/10)
