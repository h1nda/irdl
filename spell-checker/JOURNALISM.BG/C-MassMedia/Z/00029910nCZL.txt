Клинтън покани официални турски, гръцки и кипърски представители да посетят Вашингтон
					12/04/2009
					 
						НИКОЗИЯ, Кипър -- Държавният секретар на САЩ Хилъри Клинтън покани в събота (11 април) външния министър на Кипър Маркос Киприану да се срещне с нея във Вашингтон на 20 април. По-рано през деня Клинтън покани лидера на кипърските турци Мехмет Али Талат на среща на 15 април. Кипърските медии коментираха в събота, че поканата към Киприану е усилие да се предразположи Никозия, тъй като Талат ще посети Съединените щати само дни преди парламентарните избори на 19 април в северната част на разделения остров.
						Междувременно ООН изрази задоволство в петък от напредъка на подновените преговори за обединение между двете общности в Кипър. Говорителят на ООН Александър Даунър заяви, че преговорите между президента на кипърските гърци Деметрис Христофиас и лидера на кипърските турци Мехмет Али Талат са отбелязали истински напредък и определи този факт като "много окуражителен". (Фамагуста Газет, Филелефтерос, МИА - 11/04/09; Синхуа - 10/04/09)
