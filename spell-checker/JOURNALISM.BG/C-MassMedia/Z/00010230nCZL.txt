Олимпийският огън ще бъде запален в четвъртък
22/03/2004
 
АТИНА, Гърция -- Олимпийският огън за Летните игри в Атина ще бъде запален в древното средище на Игрите Олимпа в четвъртък (25 март). Съгласно древния ритуал вдлъбнати огледала ще фокусират слънчевите лъчи върху факела. Гръцката актриса Талия Прокопиу ще играе ролята на велика жрица по време на церемонията. След това факелът ще обиколи Гърция в периода март-юни. На 5 юни той ще предприеме околосветска обиколка, която ще започне в Сидни и ще премине през всеки град, който е бил домакин на Олимпиада от 1986 г. насам.
Други новини: новоизбраният гръцки премиер Костас Караманлис се радва на популярност от 79 % в първото допитване на общественото мнение след парламентарните избори. Резултатите бяха публикувани в неделя в местния вестник &lt;I&gt;Катимерини&lt;/I&gt;. Лидерът на основната опозиционна партия ПАСОК Георгиос Папандреу е на второ място с рейтинг от 68 %. (АФП, АНА, Катимерини - 21/03/04)
