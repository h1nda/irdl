Бакончи смята, че Румъния не трябва да бъде толкова плаха в отношенията си с ЕС
					10/01/2010
					 
						БУКУРЕЩ, Румъния -- Външният министър Теодор Бакончи заяви в събота (9 януари), че Румъния трябва да преодолее "плахостта си" в отношенията с ЕС. "Ние трябва да възприемем ново поведение. По никакъв начин не внушавам, че трябва да повишим глас, но трябва да имаме своя собствена позиция и да защитаваме по-решително националния си интерес на масата за преговори", каза Бакончи в интервю за държавната телевизия TVR1. Румъния си осигури важен пост в новата Европейска комисия, когато Дачан Чиолос бе определен за нов комисар по земеделието. Изслушването му от Европейския парламент е насрочено за петък. (AФП, Зиаре, Зиуа - 09/01/10)
