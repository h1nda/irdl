Санадер отново призова Словения да не блокира присъединяването на Хърватия към ЕС
					19/01/2009
					 
						ЗАГРЕБ, Хърватия -- Премиерът Иво Санадер отново апелира в събота (17 януари) към словенското правителство да не блокира процеса на присъединяване на Хърватия към ЕС. По време на среща на неговата партия – Хърватския демократичен съюз – в Сплит Санадер настоя, че неспособността на Хърватия да постигне споразумение за всички свои граници не трябва да блокира влизането й в ЕС. Той отбеляза, че Словения е влязла в ЕС в същото положение, с гранични спорове с Италия. Миналия месец Словения блокира откриването на няколко преговорни глави от Хърватия, с което вероятно е застрашила графика на присъединяването й. (MIИA - 18/01/09; ХИНA, 24 Сата, ХРT - 17/01/09)
