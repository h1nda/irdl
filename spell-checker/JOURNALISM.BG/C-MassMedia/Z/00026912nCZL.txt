Рен и Брамерц заявиха, че Сърбия трябва да засили сътрудничеството с Трибунала на ООН
					29/06/2008
					 
						БРЮКСЕЛ, Белгия -- Еврокомисарят по разширяването Оли Рен изрази надежда в петък (27 юни), че новото правителство на Сърбия ще продължи да работи за ускоряване на сътрудничеството с Хагския трибунал за военни престъпления, което е условие за евентуално членство в ЕС. Говорителката на Рен Кристина Наги заяви, че Рен се е срещнал в петък с Главния прокурор на Трибунала Серж Брамерц. Те са обсъдили сътрудничеството на страните в Западните Балкани, включително това на Сърбия след неотдавнашното арестуване на укриващия се от правосъдието Стоян Жуплянин. Обсъдено е било и равнището на сътрудничество, демонстрирано от Хърватия и Босна и Херцеговина. (Дневник, Блиц - 28/06/08; Б92, Макфакс, Бета - 27/06/08)
