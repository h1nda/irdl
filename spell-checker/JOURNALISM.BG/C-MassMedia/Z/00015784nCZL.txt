ЕС ще отговори на турската декларация за Кипър 
					01/09/2005
					 
						ЛОНДОН, Обединено кралство – Външните министри на ЕС ще отговорят на декларацията на Турция, че разширяването на митническия съюз с ЕС и върху Кипър не означава официалното му признаване, съобщи британското председателство на съюза в сряда (31 август). "Насрещната декларация" бе поставена в дневния ред на срещата на министрите в Уелс в четвъртък. Според брюкселското издание "EU Observer" декларацията на Анкара може да се определи като “допълнителен, едностранен документ с ограничено влияние”, което не засяга разпоредбите на самия протокол. Кипър, който е член на ЕС, заплашва да блокира началото на преговорите за присъединяване с Анкара на 3 октомври поради този проблем. (Ройтерс, АФП - 01/09/05; EU Observer, НТВ - 31/08/05)
