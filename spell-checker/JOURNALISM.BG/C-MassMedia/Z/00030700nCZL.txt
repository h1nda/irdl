Босненските лидери разкритикуваха визитата на Тадич в Баня Лука
					24/06/2009
					 
						САРАЕВО, Босна и Херцеговина (БиХ) -- Във вторник (23 юни) местните лидери разкритикуваха визитата на сръбския президент Борис Тадич в Баня Лука, твърдейки, че той е заявил подкрепата си единствено за босненските сръбски лидери. Представителят на бошнаците в тристранното председателство Харис Силайджич обвини Тадич в нарушаване на суверенитета и териториалната цялост на страната по време на гостуването му в понеделник на министър-председателя на Република Сръбска Милорад Додик. Според хърватския член на председателството Желко Комшич изявленията на Тадич представляват намеса във вътрешните работи на БиХ.
