Четирима босненски сръбски чиновници, обвинени в организирана престъпност, ще се явят пред съда във вторник
					17/04/2006
					 
						БАНЯ ЛУКА, Босна и Херцеговина (БиХ) -- Процесът срещу четирима босненски сръбски чиновници, обвинени в организирана престъпност и незаконно присвояване -- Мирко Шарович, Момчило Мандич, Милорад Говедарица и Милован Белица-Чичко -- трябва да започне в Съда на БиХ във вторник (18 април). Четиримата са обвинени във връзка с банкова афера в "Привредна Банка Сръбско Сараево" през 1998 г. Отделно от това Мандич трябва да отговаря и по обвинения във фалшифициране на документи и подпомагане на обвиняемия във военни престъпления Радован Караджич да избегне залавяне. 
						Други новини -- Центърът за обществена сигурност в Требине съобщи в неделя, че седем души са били задържани във връзка с неотдавнашните бомбени атентати в боснеснкия сръбски град. Преди две седмици при отделни бомбени нападения бяха унищожени автомобилите на местен полицейски служител и на сина на местен съдия. (РТРС - 16/04/06; Независне Новине, ПБС БиХ - 15/04/06)
