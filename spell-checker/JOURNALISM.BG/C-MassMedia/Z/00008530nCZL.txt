България и Русия приветстват укрепването на двустранните връзки
30/09/2003
 
МОСКВА, Русия -- По време на церемония по откриването на Дните на българската култура в Русия в понеделник (29 септември) президентът Владимир Путин и неговият български колега Георги Първанов дадоха висока оценка на укрепналите връзки между двете страни. Путин определи България като " братска държава. на която имаме доверие", заявявайки, че десетгодишния спад в отношенията практически е приключил. Според него двете държави са намерили нови възможности за сътрудничество в областта на енергетиката, науката, ядрените изследвания и туризма. На свой ред Първанов характеризира 2003 година като най-плодотворната в най-новата история от гледна точка на диалога. (Труд, 24 часа, Дневник - 30/09/03; ИТАР-ТАСС, БТА, БНТ - 29/09/03)
