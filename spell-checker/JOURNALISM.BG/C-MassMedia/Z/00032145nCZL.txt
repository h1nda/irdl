Ферхаген: "Холандия ще продължи да блокира ССА със Сърбия"
					28/10/2009
					 
						ЛЮКСЕМБУРГ -- Холандия не е променила своята позиция за Сърбия и ще продължи да блокира прилагането на Споразумението за стабилизация и асоцииране (ССА) на ЕС с Белград. Причина за това е, че Сърбия не е демонстрирала пълно сътрудничество с Трибунала в Хага за военни престъпления, каза в сряда (28 октомври) холандският външен министър Максим Ферхаген в Люксембург.
						В интервю за излизащия в Белград всекидневник "Вечерне Новости" Ферхаген каза, че липсва сериозен напредък в изпълнението на ангажиментите към Трибунала и по-специално относно арестуването на оставащите на свобода бегълци Ратко Младич и Горан Хаджич. Затова, каза той, холандското правителство реши, че временното търговско споразумение със Сърбия, което е част от ССА, не може да влезе в сила. (Вечерне Новости, Б92 - 28/10/09)
