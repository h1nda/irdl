Турция продължава въздушните удари срещи ПКК
					26/12/2007
					 
						АНКАРА, Турция -- Турски военни самолети предприеха нападение срещу позиции, за които се подозира, че са на Кюрдистанската работническа партия (ПКК) в Северен Ирак в сряда (26 декември), заяви представител на кюрдските сили за сигурност в Ирак. Ударите в провинция Дохук бяха предприети след нападение във вторник, при което, според съобщения в медиите, са били убити пет души. Не се съобщава за жертви или щети, вследствие на нападенията в сряда.
						Междувременно Генералният щаб на турската армия съобщи във вторник, че при въздушното нападение срещу ПКК в Северен Ирак на 16 декември, което отбеляза началото но продължаващата турска офанзива, са били убити от 150 до 175 кюрдски бунтовници. Премиерът Реджеп Тайип Ердоган обеща, че Турция ще продължи усилията си в борбата срещу тероризма. "Независимо от различните изявления, ние използваме и ще продължим да използваме въздушни и наземни операции в рамките на позволеното от международнито право", заяви той в реч пред официални представители на неговата Партия на справедливостта и развитието във вторник. (AФП, Би Би Си, Ройтерс - 26/12/07; AФП, Ройтерс, Заман, AП, ДПА, ЮПИ, ДВ - 25/12/07; НТВ, Блумбърг - 24/12/07)
