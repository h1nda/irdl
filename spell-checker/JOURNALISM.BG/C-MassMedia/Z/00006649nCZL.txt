Ашдаун осигурява финансиране за общинската администрация в Мостар
18/04/2003
 
МОСТАР, Босна и Херцеговина (БиХ) -- Върховният представител Пади Ашдаун предприе действия в четвъртък (17 април) за осигуряването на финансиране за общината в Мостар. Според решението, издадено от Ашдаун, двете електрически компании във Федерация БиХ трябва да заделят средства за Мостар, извършвайки месечни плащания директно към общинската администрация. Тези приходи ще съставят почти половината от бюджета на общината, която иначе е изправена пред финансов крах.
В други новини, представителят на Световната банка в БиХ Джоузеф Инграм заяви, че Банката ще продължи да подпомага възстановяването на Мостар. Той посети града в четвъртък заедно със заместника на върховния представител Доналд Хейс и с члена на президентството на БиХ Драган Чович. (Източници на СВП - 18/04/03; Източници на СВП, Онаса, ПБС БиХ, НТВ Хаят - 17/04/03)
