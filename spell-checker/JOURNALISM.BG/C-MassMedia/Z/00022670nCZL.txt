Съобщава се, че разговорите между Додик и Силайджич от БиХ с посредничеството на САЩ са завършили без резултат
					24/05/2007
					 
						БАНЯ ЛУКА, Босна и Херцеговина (БиХ) -- Разговорите във Вашингтон между премиера на Република Сръбска (РС) Милорад Додик и Харис Силайджич, босненският член на Председателството на БиХ са завършили без резултат в сряда (23 май). Целта е била да се постигне някакъв напредък в усилията за възобновяване на реформите. Според Силайджич, медиаторите от САЩ предлагат да се отмени гласуването в областите и да се сформира полиция на държавно равнище, но Додик е отхвърлил и двете идеи. В интервю за медиите Додик е подчертал, че не може да приеме нито реформа в ролицията, нито избирателна реформа, без ясно да се знае позицията на РС в структурите. Той също е коментирал, че окончателната цел на предложенията е отмяна на областта, което босненските сърби никога няма да приемат. Преструктурирането на полицията е главно изискване на ЕС за подписване на Споразумението за стабилизация и асоцииране с БиХ. (Дневни Аваз, Независне Новине - 24/05/07)
