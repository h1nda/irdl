Русия изпраща представители в полицейската мисия на ЕС в БиХ
06/07/2003
 
САРАЕВО, Босна и Херцеговина (БиХ) -- Руският президент Владимир Путин подписа резолюция за изпращане на руски представители в полицейската мисия на ЕС в БиХ. Решението, което бе обявено в събота (5 юли), бе прието в отговор на отправена молба от ЕС. Преди няколко седмици Русия изтегли военния си контингент от умиротворителна мисия в БиХ.
Също в събота СФОР и местната полиция конфискуваха големи количества оръжия и муниции в предградията на Каменица. Според съобщения на телевизията на Федерация БиХ оръжията са принадлежали на бивш полицейски началник. (ТВ на Федерация БиХ, ИTAР-TAСС, Би Би Си - 05/07/03)
