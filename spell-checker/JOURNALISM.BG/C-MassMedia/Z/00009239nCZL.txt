Македонският премиер Цървенковски отрече, че има амбиции за президентския пост
01/12/2003
 
СКОПИЕ, Македония -- В интервю за А1 ТВ в неделя (30 ноември) премиерът Бранко Цървенковски отрече твърденията, че ще се кандидатира за президент през 2004 г. Той потвърди ангажимента си към работата на правителството и определи слуховете, които се появиха по време на посещението му в САЩ миналата седмица, като " чисти спекулации". По отношение на разговорите във Вашингтон Цървенковски подчерта, че е получил пълна американска подкрепа за усилията на своята страна за евро-атлантическа интеграция.
В понеделник Македония ще публикува официалните резултати от националното преброяване, проведено миналата година. Посланикът на ОССЕ в Македония Крейг Дженес заяви пред радио "Свободна Европа", че това няма драматично да повлияе върху състоянието на сигурността.
Междувременно в петък 28 доброволци от Корпуса на мира от САЩ официално започнаха своята двугодишна мисия в Македония. (Утрински весник, Вест - 01/12/03; А1 ТВ, МИА - 30/11/03; МИА - 28/11/03)
