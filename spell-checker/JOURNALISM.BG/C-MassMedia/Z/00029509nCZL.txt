ЕС е разделен по въпроса за европейския път на Косово
					05/03/2009
					 
						СТРАСБУРГ, Франция -- По време на дебат за Косово в Европейския парламент в сряда (4 март) чешкият заместник министър-председател Александър Вондра призова за включване на Косово в Процеса на стабилизация и асоцииране и на европейска интеграция. Вондра, чиято страна е понастоящем ротационен председател на ЕС, призна, че "не е лесно да се запази единството на страните, членки на ЕС, по този въпрос".
						Други новини от сряда -- Башким Смакай стана първият директор на Косовската разузнавателна служба (КРС), два месеца по-късно от очакваното. Понастоящем подполковник в косовската полиция, Смакай ще оглави КРС за следващите пет години. (Коха Диторе, Кохавижън, Телеграфи, Експрес, Зери, Лайм, Косова Сот - 05/03/09)
