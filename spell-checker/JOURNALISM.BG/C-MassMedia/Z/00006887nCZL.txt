Международната общност увери Македония, че няма да позволи дестабилизация на страната
09/05/2003
 
БРЮКСЕЛ, Белгия -- Македонският премиер Бранко Цървенковски се срещна в четвъртък (8 май) с висши представители на ЕС и НАТО, които го увериха, че международната общност няма да позволи политически и криминални елементи да подкопаят мирния процес в страната. В Брюксел той се срещна отделно с Европейския комисар по международните отношения Крис Патен и с Генералния секретар на НАТО Джордж Робъртсън.
Междувременно в Скопие парламентът отхвърли предложената поправка в конституцията, която трябваше да узакони подслушването като нормална мярка за наблюдение в борбата с корупцията. Вносителите на предложението не успяха да осигурят необходимото мнозинство от две трети. Страната бе наскоро разтресена от голям скандал заради подслушване. (Утрински Весник, Дневник, Вест - 09/05/03; МИА, А1 ТВ - 08/05/03)
