Румънският премиер осъди подслушването на телефони на журналисти 
					28/01/2005
					 
						БУКУРЕЩ, Румъния -- Премиерът Калин Търичану осъди в четвъртък (27 януари) поставянето на подслушвателни устройства в телефоните на журналисти и каза, че това е равносилно на "посегателство върху свободата на пресата". Търичану обеща пълно разследване на разкритията, че разузнавателните служби са подслушвали телефоните на двама репортери, заподозрени в шпионаж.
						Също в четвъртък правителството реши да снеме имунитета на бивши министри и държавни секретари в стремеж към по-голяма прозрачност. Така сега те ще могат да бъдат разследвани, без да е нужно решение на парламента. (AП, Ромпрес - 27/01/05)
