САЩ може и да не признаят Косово едностранно
					17/05/2007
					 
						БРЮКСЕЛ, Белгия -- Американският помощник държавен секретар по европейските въпроси Даниел Фрийд намекна в сряда (16 май), че Съединените щати няма да предприемат никакви едностранни стъпки за признаване на независимостта на Косово. В изказване пред репортери в централата на НАТО Фрийд каза, че всяка стъпка към независимост без нова резолюция на Съвета за сигурност на ООН би била рискована. Макар че последните разговори между Съединените щати и Русия не успяха да изгладят различията относно бъдещето на провинцията, Фрийд каза, че Вашингтон ще продължи да работи за резолюция на ООН. (Блиц, Balkanweb - 17/05/07; РТК, РСЕ, Телеграфи, РТС, Бета - 16/05/07)
