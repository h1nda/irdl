Върховният съд отложи процес срещу румънски бивш министър
					19/07/2009
					 
						БУКУРЕЩ, Румъния -- Върховният съд реши в петък (17 юли) да отложи процеса срещу бившия министър на транспорта Мирон Митреа по обвинения в корупция, съобщиха местните медии. Митреа е обвинен, че е взимал подкупи, когато е бил министър, на стойност от почти 200 000 евро между 2000 и 2004 г., за да назначи Ирина Жиану за заместник-началник на строителния инспекторат на страната. Според обвинителния акт срещу подкупите строителни компании, свързани с Жиану, са построили безплатно къща за майката на Митреа. Върховният съд реши да изпрати делото в Конституционния съд, който да прегледа дали процедурата по разследването съответства на конституцията. (Meдиафакс, Зиаре - 17/07/09)
