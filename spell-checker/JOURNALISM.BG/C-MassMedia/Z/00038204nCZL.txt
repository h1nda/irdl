Преброяването на населението в Черна гора приключи
					17/04/2011
					
						ПОДГОРИЦА, Черна гора - Преброяването на населението и на домакинствата в страната приключи без нарушения и бе проведено според закона, съобщи в събота (16 април) Статистическата служба "МОНСТАТ". Преброяването се проведе от 1 до 15 април, като предварителните резултати се очакват на 15 май. Данните, свързани с етническата принадлежност, религията и езика ще бъдат публикувани до 15 юли. (РТС, РТЧГ, Радио "Свободна Европа - 16/04/11)
