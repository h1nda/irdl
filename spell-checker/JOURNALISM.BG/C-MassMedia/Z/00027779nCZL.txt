ЕС одобри плановете на Гърция за приватизиране на "Олимпик Еърлайнс"
					18/09/2008
					 
						БРЮКСЕЛ, Белгия -- В сряда (17 септември) Европейската комисия одобри плана за приватизацията на гръцкия национален въздушен превозвач "Олимпик Еърлайнс", съобщи гръцкият министър на транспорта и съобщенията Костис Хадзидакис. Планът ще позволи приватизация на компанията при гарантиране на работните места на служителите й, които са 8 000 души. "Този план окончателно ще реши по най-добрия възможен начин проблема, който тревожи гръцкото общество вече 30 години", каза Хадзидакис. Еврокомисарят по транспорта Антонио Таяни обясни в Брюксел, че "Олимпик" ще трябва да върне около 850 милиона евро, получени като незаконни субсидии от държавата. Таяни добави, че ЕС отблизо ще наблюдава прехвърлянето на активите от старата компания да стане по пазарни цени и в условия на абсолютна прозрачност. Влиятелните профсъюзи в Гърция твърдят, че приватизацията ще бъде катастрофа. (Имерисия, Вима, Елефтерос Типос - 18/09/08; АНА-МПА, ЕРТ, ПРАЙМ-ТАСС - 17/09/08)
