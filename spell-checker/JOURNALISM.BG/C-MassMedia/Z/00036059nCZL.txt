Генералният секретар на НАТО Расмусен предупреди да не се прибързва с изтеглянето от Косово
					17/09/2010
					 
						БРЮКСЕЛ, Белгия -- Генералният секретар на НАТО Андерс Фог Расмусен призова в четвъртък (16 септември) членките на Алианса да обмислят отново темпа на намаляване на числеността на силите си в Косово, както и да избягват едностранни ходове. Расмусен говори пред журналисти след разговори в Брюксел с чешкия премиер Петър Нечас. "Всички партньори в КФОР в този момент обмислят намаляване на военното си присъствие". Проблемът е, че общото съкращаване изглежда прекалено голямо, и трябва да сме сигурни, че даже ако намалим числеността на войските, все още ще имаме присъствие в Косово, достатъчно да гарантира стабилността и мира," каза Расмусен. По-рано този месец чешкият министър на отбраната Александър Вондра обяви, че Прага възнамерява да намали контингента си в Косово и да увеличи силите си в Афганистан. (AФП, РТС, Бета, Блиц - 16/09/10)
