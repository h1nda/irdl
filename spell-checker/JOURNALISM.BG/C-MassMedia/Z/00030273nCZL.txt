Повреда наложи принудително кацане на самолета на Груевски
					15/05/2009
					 
						БРЮКСЕЛ, Белгия -- Правителственият самолет, с който македонският премиер Никола Груевски отпътува в четвъртък (14 май) за Париж, трябваше да се върне на летището в Брюксел по технически причини. Медиите предадоха, че компютърната система и радарното оборудване на борда на самолета са отказали на височина 6 000 м. Груевски отпътува за Франция с влак. Насрочената му среща с президента Никола Саркози бе отложена за петък. (A1, Макфакс, МИА, МРТ, БТА - 14/05/09)
