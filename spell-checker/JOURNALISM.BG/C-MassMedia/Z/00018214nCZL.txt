БиХ и Турция потвърдиха взаимното си желание за двустранно сътрудничество и интеграция в ЕС
					11/04/2006
					 
						САРАЕВО, Босна и Херцеговина (БиХ) -- Тристранното председателство на БиХ и президентът на Турция Ахмет Неждет Сезер потвърдиха взаимното си желание за двустранно сътрудничество и интеграция в ЕС по време на среща в понеделник (10 април) в Сараево. Като потвърди "дълбоките исторически корени и силната културна връзка" между двете страни, Сезер каза, че Анкара напълно подкрепя кандидатурата на БиХ за присъединяване към НАТО и участието й в Процеса на стабилизация и асоцииране към ЕС. 
						Също в понеделник роднини на безследно изчезнали след конфликта в БиХ сърби от Сараево се събраха на протест пред правителството на Федерация БиХ (ФБиХ) с искания за информация. Протестиращите изразиха недоволството си от премиера на ФБиХ Ахмет Хаджипашич, който не успя да сформира комисия за установяване на истината за безследно изчезналите, както бе обещал. (Дневни Аваз, Независне Новине - 11/04/06; Фена, ПБС БиХ, НТВ Хаят, РТРС - 10/04/06)
