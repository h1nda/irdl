Турският съд ще продължи да разглежда оспорването на конституционните промени
					04/06/2010
					 
						АНКАРА, Турция -- Конституционният съд реши в четвъртък (3 юни) да продължи прегледа на делото за конституционните изменения, възобновявайки заседанието си следващия четвъртък, според официалното съобщение. Жалбата бе подадена от Републиканската народна партия (РНП), най-голямата опозиционна формация, която оспорва одобрените неотдавна конституционни промени както на процедурно основание, така и по същество. РНП настоява, че най-малко три от 27-те члена нарушават духа на сегашната конституция. Ако Конституционният съд реши, че тези аргументи са издържани, той ще разгледа делото на основание на съдържанието. Много юристи и управляващата Партия на справедливостта и развитието обаче твърдят, че Съдът не може да проверява съдържанието на конституционните изменения, а само процедурата, по която са били одобрени. Ако Съдът излезе с решение срещу измененията, това може да анулира референдума за конституционната реформа, насрочен за 12 септември. (Заман, Хюриет, Йени Шафак - 04/06/10)
