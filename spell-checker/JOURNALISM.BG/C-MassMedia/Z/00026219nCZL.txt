Турция заяви, че иска да нормализира отношенията си със съседна Армения
					22/04/2008
					 
						АНКАРА, Турция -- Външният министър Али Бабаджан каза, че Турция е готова да нормализира отношенията си със съседна Армения. На съвместна пресконференция в понеделник (21 април) с гостуващия в Анкара австрийски външен министър Урсула Пласник той каза: "Ние ... изпратихме послание до новото правителство на тази държава, в което отбелязваме, че сме отворени за диалог". Той подкрепи също така бързото решаване на конфликта в Нагорни Карабах, който определи като "една от основните пречки за мира и стабилността в региона". Турция и Армения нямат дипломатически отношения и тяхната обща граница е затворена през последните 15 години, отчасти заради обвиненията в геноцид по време на Първата световна война срещу над един милион арменци. (РИА Новости, ИТАР-ТАСС, АП, Ройтерс, Хюриет - 21/04/08)
