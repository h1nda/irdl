Делови преглед 
					03/01/2005
					Преглед на деловите и икономически новини от Балканите след 27 декември:
					(Различни източници – 27/12/04 - 03/01/05)
 
					 
						
Македонската електрическа компания ЕСМ регистрира нетна печалба от 2 млн. евро за тази година, каза управителя на ЕСМ Панде Лазаров. От този месец ЕСМ ще се преобразува в две отделни фирми - една за производство и разпределение на електричество, а другата - за пренос и управление на енергийната мрежа. [Архив]
						Кемал Козарич стана първият босненски управител на Централната банка на Босна и Херцеговина (ЦББиХ) на 1 януари, наследявайки на поста назначения от международната общност Питър Никъл след изтичане на седемгодишния му мандат. Никъл ще остане член на координационния съвет на ЦББиХ със съвещателни функции до края на 2005 г. 
						*** 
						12 чуждестранни компании депозираха индикативни оферти в приватизационните търгове за три големи ТЕЦ в България - Варна, Бобов дол и Русе - съобщи миналата седмица Агенцията по приватизацията. Списъкът на участниците в търга включва австрийската ЕВН, германската Е.ОН, италианската Енел and руската РАО. Кандидатите трябваше да депозират своите окончателни, обвързващи оферти до 30 декември. 
						*** 
						Четири компаниии - Телеком Сърбия, Телеком Словения, Матав (Унгария), and Мобиком (Aвстрия) - подадоха оферти за покупката на мажоритарния дял от 51,12 % на черногорския Телеком, заявиха официални източници в Подгорица миналата седмица. Местните медии съобщиха обаче, че един от участниците в търга не се е класирал за следващия етап от тръжната процедура. Очаква се официално изявление през следващите няколко седмици. 
						*** 
						Правителството на Гърция реши да финансира предпроектно проучване за ВЕЦ Суха в южна Албания. Парите ще бъдат осигурени в рамките на регионална програма за трансгранично сътрудничество. 
						*** 
						Промишленото производство в Македония спадна с 14,9 % през ноември 2004 г. в сравнение със същия период на предната година, съобщи държавната статистическа агенция на 28 декември. Промишленото производство спадна същевременно с 10,2 % от октомри до ноември 2004 г. 
						*** 
						Приходите от туризъм в България нараснаха с 21 % на 1,5 млрд. евро през месеците януари - септември в сравнение със същия период на предишната година, сочат официални данни. Броят на чуждестранните туристи в България е достигнал 3 794 029 души към края на ноември, като мнозинството от тях произхождат от Гърция, Германия и Великобритания. 
						*** 
						
Албанското министерство на земеделието събщи за по-нататъшно засилване на местната хранителна промишленост, която сега обхваща 28 % от местния пазар на храни. Останалите 72 % се покриват от внос, най-вече от ЕС. 
						 *** 
						Сливанията и поглъщанията в Румъния надхвърлиха 530, 7 млн. евро за периода януари-ноември 2004 г., сочи изследване на международната консултантска компания KPMG. Според проучването тази сума надхвърля значително цифрата 412,7 млн. евро, регистрирана за цялата 2003 г. 
						*** 
						Финансираният от Световната Банка проект за изграждане на пазар за плодове и зеленчуци в албанския град Шкодра е вече в ход, каза ръководителят на проекта Агим Шеху. Банката е отпуснала повече от 680 000 евро за този проект.
