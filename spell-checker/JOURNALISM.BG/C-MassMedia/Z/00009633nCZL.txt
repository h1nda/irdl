Румъния предлага промени в Програмата на НАТО "Партньорство за мир"
27/01/2004
 
БУКУРЕЩ, Румъния -- Външният министър Мирча Джоана предложи в понеделник (26 януари) името на Програмата на НАТО "Партньорство за мир" да се промени на "Партньорство за сигурност". Основната цел на програмата трябва да бъде създаването на "култура за сигурност", добави той по време на семинар под надслов "Румъния- НАТО, десет години Партньорство за мир". Румъния очаква да се присъедини към НАТО в края на май заедно с шест други държави-кандидати.
Други новини: в понеделник премиерът Адриан Настасе бе в Швеция, за да участва в международен форум, посветен на предотвратяване на геноцида. Според него страната му има моралното задължение да запознава бъдещите поколения с опасностите, пораждани от системните престъпления срещу хора. (Ромпрес , Nine O'Clock - 27/01/04)
