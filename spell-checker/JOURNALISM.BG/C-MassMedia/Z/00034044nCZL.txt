Наркотиците вредят на бъдещето на Албания
					05/04/2010
					 
						ТИРАНА, Албания -- Началникът на Държавната полиция Хисни Бургай призова за удвояване на усилията за борба срещу трафика на наркотици, като заяви, че проблемът може да блокира бъдещите перспективи на Албания. "Едно село или община не могат да държат цялата страна и либерализирането на визовия режим като заложник", заяви Бургай в неделя (4 април) в реч близо до едно от най-големите места за отглеждане на дрога в Албания, село Лазарат. Той призова шефовете на местната полиция да открият парцелите, където се отглежда дрога и да се намесят. През последния месец полицията залови стотици килограми дрога от Лазарат, предназначена очевидно за Гърция и Италия. (Шекули, Лаймифундит, Toп Ченъл - 04/04/10)
