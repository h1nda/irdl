Хиляди отдават последна почит на 610 жертви от Сребреница 
					10/07/2005
					 
						САРАЕВО, Босна и Херцеговина (БиХ) -- Хиляди граждани изпълниха улиците в Сараево в събота (9 юли), за да отдадат последната си почит на 610 босненски мюсюлмани, чиито тленни останки бяха откарани в Сребреница за погребение. Жертвите, на възраст между 14 и 75 години, ще бъдат положени в мемориално гробище в понеделник по време на церемония, отбелязваща 10-та годишнина от клането в Сребреница. 1300 от жертвите на това най-тежко насилие след Втората световна война вече са погребани на същото място. Около 50000 души се очаква да се съберат в Сребреница, в това число министърът на външните работи на Великобритания Джек Стро, комисарят на ЕС по разширяването Оли Рен и сръбският президент Борис Тадич - първият висш представител на Белград, посетил това място. (AП, Ройтерс, Дневни Аваз - 10/07/05, AП, АФП, Ройтерс, Би Би Си, Гласът на Америка, РТРС, ФЕНА - 09/07/05)
