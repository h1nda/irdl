Външният министър на Албания Мета каза, че опозицията трябва да даде своя принос в усилията за членство в ЕС
					22/12/2009
					 
						ТИРАНА, Албания -- В понеделник (21 декември) външният министър Илир Мета призова опозицията да даде своя принос в евроинтеграционния процес на Албания и настоя, че нейният парламентарен бойкот спъва реформите. „Надявам се, че това е временно”, добави той, тъй като подкрепата на опозицията е необходима в процеса на либерализиране на визите, при попълването на въпросника на ЕС и във всички други процеси, които представляват част от интеграцията в ЕС. Опозиционната Социалистическа партия бойкотира заседанията на парламента от септември с искания за разследване на юнските общи избори. (Газета Старт, Balkan Web, Шекули, Топ Нюз, Телеграфи - 21/12/09)
