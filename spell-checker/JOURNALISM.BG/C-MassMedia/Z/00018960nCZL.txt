Единадесет български министри декларираха имотното си състояние
					16/06/2006
					 
						СОФИЯ, България -- В четвъртък (15 юни) единадесет от членовете на българския кабинет пуснаха в Интернет декларации за имотното си състояние след инициативата за прозрачност на доходите, подета от президента Георги Първанов и премиера Сергей Станишев, които разкриха имотното си състояние през май. Първанов и Станишев призоваха всички министри и 72-мата заместник-министри да последват примера им. Седем министри все още не са публикували декларациите си, както и нито един от зам.-министрите. Съобщава се, че на онези висши държавни служители, които не представят имотните си декларации, ще бъдат наложени големи глоби. (24 часа, Сега - 16/06/06; бТВ - 15/06/06)
