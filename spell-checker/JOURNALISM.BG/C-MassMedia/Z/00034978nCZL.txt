Сърбия ще продължи издирването на Младич въпреки искането до съда на семейството му 
					17/06/2010
					 
						БЕЛГРАД, Сърбия -- Както се очакваше, в сряда (16 юни) адвокат, представляващ семейството на Ратко Младич, е внесъл искане бившият босненски сръбски военен командир да бъде обявен за мъртъв. Ръководителят на сръбския национален съвет за сътрудничество с Трибунала за военни престъпления в Хага, Расим Ляич, обаче заяви, че това няма да се отрази на издирването на Младич. Неговите роднини твърдят, че той е бил в лошо здравословно състояние и никой не го е виждал от седем години, заяви адвокат Милош Салич. Ако Младич бъде обявен за мъртъв, семейството може да предяви претенции за пенсията и наследството му. (РТС, Бета, Блиц, ФоНет, АП - 16/06/10)
