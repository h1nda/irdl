Румъния търси подкрепата на Гърция за присъединяването към ЕС
09/01/2003
 
АТИНА, Гърция -- Румънският министър по европейска интеграция Хилдегард Пувак посети Атина в сряда (8 януари), за да обсъди кандидатурата на страната за ЕС. Гърция, която наскоро пое председателството на съюза, обеща да осигури около 70 млн евро за подпомагане процеса на присъединяване за периода 2002-2006 г.
Също в сряда, гръцкото посолство в България публикува изявление, в което се казва, че като председател на ЕС, Атина ще приложи нова стратегия за подпомагане на България и Румъния в предприсъединителния период. (Ромпрес, Медиафакс - 09/01/03; БТА, бТВ, Медиапул - 08/01/03)
