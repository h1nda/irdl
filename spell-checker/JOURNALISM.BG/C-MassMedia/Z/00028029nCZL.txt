Хърватия ще приеме законодателство срещу мафията
					12/10/2008
					 
						ЗАГРЕБ, Хърватия -- Президентът Стипе Месич и премиерът Иво Санадер съобщиха в петък (10 октомври), че скоро ще бъде приет пакет със закони срещу мафията и че той ще укрепи сътрудничеството между властите, които отговарят за сигурността. Решението бе взето след убийството в мафиотски стил на 26-годишната Ивана Ходак, дъщеря на известен адвокат посред бял ден в Загреб на 6 октомври. След среща в Съвета за национална сигурност Санадер заяви, че пакетът предвижда събиране на проби за ДНК от всички осъждани в страната, което е обичайна практика в някои европейски страни. Според новите закони ще бъде създадена и национална полицейска служба. (Maкфакс - 11/10/08; Javno.com, ХРТ - 10/10/08)
