Турският премиер похвали носителя на Нобелова награда 
					17/10/2006
					 
						АНКАРА, Турция -- Премиерът Реджеп Тайип Ердоган призова обществеността да забрави миналите противоречия и да покаже признанието си към писателя Орхан Памук, носител на тазгодишната Нобелова награда за литература. Националистите неуспешно се опитаха да осъдят Памук по-рано тази година заради интервю, в което той е казал, че много арменци и кюрди са били избити в Турция през годините. "Това е първата такава награда за син на Турция и няма да е редно да я подценяваме," каза Ердоган.
						Други новини -- Турски изтребител Ф-16 се разби близо до югоизточния град Сиверек по време на учебен полет в понеделник (16 октомври), като пилотът е загинал. Причината за катастрофата се разследва.
						Също в понеделник турските авиолинии съобщиха, че са започнали да монтират камери за наблюдение на някои от самолетите си. Системата позволява на пилотите да наблюдават пътниците. 
						Междувременно Ватикана потвърди в понеделник, че папа Бенедикт XVI ще пристигне в Турция в края на ноември, като ще посети градовете Анкара, Истанбул, Ефес и Измир. За кратко време посещението беше под въпрос заради протестите по повод забележките на папата за исляма. (AП, AФП, ЮПИ - 16/10/06)
