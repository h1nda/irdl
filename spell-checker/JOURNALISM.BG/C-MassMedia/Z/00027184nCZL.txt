Рен заяви, че арестът на Караджич може да превърне Сърбия в страна, кандидат-член на ЕС, в началото на следващата година
					25/07/2008
					 
						БРЮКСЕЛ, Белгия -- В четвъртък (24 юли) еврокомисарят по разширяването Оли Рен каза, че Сърбия може да стане кандидатка за членство в ЕС през първата половина на 2009 г. заради ареста на бившия босненски сръбски лидер Радован Караджич. Това беше ключова стъпка в сътрудничеството на Сърбия с Трибунала за военни престъпления в Хага и тя трябва да бъде оценена по достойнство, отбеляза Рен в интервю за националната електронна медия РТС. 
						Холандският министър по европейските въпроси Франс Тимерманс също приветства арестуването на Караджич като важна стъпка по пътя към пълното сътрудничество, но заяви пред всекидневника "Дневник", че окончателното доказателство ще бъде арестуването на бившия командващ на босненските сръбски сили Ратко Младич. Държавният секретар на САЩ Кондолиза Райс също призова за арустуването на Младич в кулоарите на форум по сигурността в Сингапур.
						Междувременно прокуратурата на Трибунала за военни престъпления на ООН преглежда обвинението срещу Караджич от 2000 г., за да определи дали то се нуждае от осъвременяване или промени, заяви говорителката на прокуратурата Олга Кавран. Обвинението съдържа 11 точки, свързани с ролята на Караджич в конфликта от 1992-1995 г. в Босна и Херцеговина. (Индипендънт, АП - 25/07/08, Бета, Танюг, Б92, РТС, Дневник, ТВ БиХ, АФП - 24/07/08)
