Според борда на Съвета за претворяване на мира, сътрудничеството с МТВПБЮ няма да бъде достатъчно, докато Караджич и Младич не бъдат заловени
					26/06/2005
					 
						САРАЕВО, Босна и Херцеговина (БиХ) -- Завършвайки двудневното си посещение в Сараево в петък (24 юни) управителния борд на Съвета за претворяване на мира публикува заявление, в което повтаря, че сътрудничеството с МТВПБЮ няма да бъде достатъчно, докато Караджич и Младич остават на свобода. Бордът подчертава, че даването на правосъдието на всички извършители на геноцид е жизнено важно в навечерието на 10-та годишнина от клането в Сребреница на 11 юли. Организацията също така критикува ръководството на РС за неуспеха му да проведе полицейската реформа и призовава Баня Лука да не блокира процеса на реформи и кандидатурата на БиХ за подписване на споразумения за стабилизация и асоцииране с ЕС. (Източници на СВП, ПБС БиХ - 24/06/05)
