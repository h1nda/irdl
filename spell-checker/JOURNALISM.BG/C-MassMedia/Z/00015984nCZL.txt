При експлозия в британското посолство в Хърватия е ранен работник 
					19/09/2005
					 
						ЗАГРЕБ, Хърватия -- В понеделник (19 септември) служител е бил леко ранен при избухването на предполагаемо писмо бомба в пощенската служба на британското посолство в Загреб. Работникът -- местен жител -- е получил "съвсем леки наранявания" при експлозията рано сутринта, се казва в съобщение на британското външно министерство. Говорител заяви, че не му е известно да са били отправяни заплахи към посолството, но сигурността е засилена. 
						Други новини -- Местните медии съобщават, че политическите директори от "Тройката на ЕС" са се срещнали в Ню Йорк в неделя, за да обсъдят кандидатурата на Хърватия за присъединяване към ЕС. Сътрудничеството в областта на военните престъпления остава препъни-камъкът в преговорите за членство. "Тройката" включва представители на последното, настоящото и следващото председателство на ЕС. (Би Би Си, ХИНА, index.hr - 19/09/05)
