Пратеникът на ООН Нимец ще посети Атина и Скопие във връзка със спора за името
					04/05/2008
					 
						АТИНА, Скопие -- Пратеникът на ООН за спора с името между Македония и Гърция, Матю Нимец планира да посети както Атина, така и Скопие след консултации поотделно с техни представители в Ню Йорк миналата седмица. Той не направи нови предложения по време на разговорите с гръцкия пратеник Адамантиос Василакис и с македонския представител Никола Димитров, но призова и двамата да продължат диалога, за да решат проблема. Не бе съобщено колко ще продължи посещението му на Балканите. (Нюз Ин, Maкфакс, БТА, Канал 5 - 03/05/08)
