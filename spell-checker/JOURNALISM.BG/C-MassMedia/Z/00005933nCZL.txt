Турският Червен полумесец готов да посрещне 100 000 бежанци
10/02/2003
 
АНКАРА, Турция -- Турският Червен полумесец ще осигури оборудване и средства за около 100 000 бежанци, в случай на военна операция в съседен Ирак. В неделя (9 февруари) организаторите заявиха, че ще съсредоточат дейността си близо до границата, като предоставят палатки, лекарства и храна, за да помогнат при евентуална хуманитарна криза в северен Ирак. Червеният полумесец ще работи в тясно сътрудничество с турски въоръжени сили, които ще бъдат упълномощени да извършват хуманитарна дейност на иракска територия. Според предишни изявления на представители на правителството, на турска територия няма да се организират бежански лагери. (Анадолска агенция, БиБиСи, ТРТ - 09/02/03)
