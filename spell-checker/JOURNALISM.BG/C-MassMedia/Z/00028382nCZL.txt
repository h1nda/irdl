Засилени мерки за сигурност заради смъртни заплахи срещу политици на ФБиХ
					14/11/2008
					 
						САРАЕВО, Босна и Херцеговина (БиХ) - Полицията съобщи в четвъртък (13 ноември), че мерките за сигурност са били засилени заради двама високопоставени политици на Федерация БиХ (ФБиХ), които са получили "сериозни" смъртни заплахи. Медиите в Сараево съобщават, че Мирсад Кебо, вицепрезидент на ФБиХ е получил "устни заплахи" по-рано тази седмица. Всекидневникът "Ослободение" съобщава, че на Кебо е било съобщено, че някой предлага голяма сума пари за неговото убийство и за това на Сюлейман Тихич, лидер на главната мюсюлманска партия в БиХ, Партията на демократичното действие. 
						Други новини -- Загреб заклейми нападението срещу семейство етнически хървати, завърнали се в дома си в БиХ. Никой не е пострадал, след като граната е улучила къщата им в Градач, близо до град Дервента в северната част на страната в края на миналата седмица. (AФП, Независне Новине, Бета, Б92, Дневник, ХРТ, Дневни Аваз - 13/11/08)
