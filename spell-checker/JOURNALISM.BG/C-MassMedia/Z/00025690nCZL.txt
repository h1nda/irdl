Сърбия започна разследване на пожара в американското посолство, има арестуван заподозрян
					05/03/2008
					 
						БЕЛГРАД, Сърбия -- Говорителката на Окръжния съд в Белград Ивана Рамич каза във вторник (4 март), че прокуратурата е започнала разследване на пожара в посолството на САЩ по време на протестите срещу независимостта на Косово миналия месец. Един мъж е бил арестуван за палеж и кражба във връзка с нападението на 21 февруари. 21-годишният студент Зоран Вуйович загина при пожара. Миналия петък полицията отправи обвинения в престъпление срещу 80 души, заподозрени в участие в нападенията срещу посолствата на САЩ и други страни в Белград. (Б92, Танюг, ФоНет, РТС, АП, АФП - 04/03/08)
