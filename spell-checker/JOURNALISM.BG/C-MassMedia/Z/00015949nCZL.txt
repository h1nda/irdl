Висши съдии са арестувани в Сърбия, отново влезе в сила заповедта за арестуването на Маркович 
					16/09/2005
					 
						БЕЛГРАД, Сърбия и Черна гора -- Съдията от сръбския Върховен съд Любомир Вучкович и заместникът на специалния прокурор по организираната престъпност, Милан Радованович, са били арестувани, се казва в съобщение на полицията от четвъртък (15 септември). Радованович е бил задържан по подозрения за нарушаване на служебна тайна, а Вучкович по подозрения за приемане на подкуп във връзка със съдебно заседание по обжалване на присъда, което той е председателствал. Сръбският финансов министър Младжан Динкич каза, че в момента се разследват и други висши съдии.
						Други новини от четвъртък -- Миряна Маркович, съпругата на Слободан Милошевич, не се яви в Белградския окръжен съд на започналия срещу нея процес по обвинения в злоупотреби с власт. Международната заповед за ареста й бе оттеглена, след като адвокатът й гарантира, че тя ще се яви в съда. Тя бе обвинена, че е раздавала луксозни апартаменти на близки приятели на Милошевич по време на процеса за военни престъпления срещу него в Хага. Заповедта за ареста й бе издадена отново. (Данас, Вечерне новости - 16/09/05; Б92, РТС, Бета, Танюг - 15/09/05; AП - 14/09/05)
