ООН изпрати до МС досие за законността на независимостта на Косово
					24/04/2009
					 
						ПРИЩИНА, Косово -- Генералният секретар на ООН Бан Ки Мун предостави на Международния съд (МС) досие с документи и други материали относно декларацията за независимост на Косово, предадоха медиите в петък (24 април). Досието съдържа 2 900 страници документация, датираща от март 1998 г., времето на първата намеса на ООН в косовския въпрос. Докладите, протоколите, споразуменията и други коментари целят да хвърлят светлина върху процеса на оценка на законността на независимостта на Косово, която Сърбия оспорва пред МС. 
						Други новини -- Говорителят на ООН Брендън Варма потвърди, че Съветът за сигурност е получил искане от косовското правителство да закрие ЮНМИК и мисията да напусне страната. Варма отбеляза обаче, че Съветът е който трябва да реши. В сряда президентът Фатмир Сейдиу заяви, че присъствието на ЮНМИК вече не е необходимо. (Коха Диторе, Зери, Лайм, Експрес, Телеграфи, Косова Сот, Косова Прес - 24/04/09)
