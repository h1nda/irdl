Докладчикът за България на ЕП заяви, че до декември няма да има окончателно решение за влизането на страната в ЕС
					08/09/2006
					 
						СОФИЯ, България -- Докладчикът на Европейския парламент (ЕП) за България, Джефри ван Орден заяви, че Съветът на ЕС ще вземе окончателно решение за датата на влизане на страната в ЕС на 14 декември, а не с публикуването на следващия оценъчен доклад на Европейската комисия на 26 септември. В интервю в четвъртък (7 септември) за Българското национално радио, Ван Орден също заяви, че България и Румъния може да бъдат приети в Съюза с предпазни клаузи следващата година, но подчерта, че все още няма никакво решение по въпроса. (БНР, Медиапул - 07/09/06)
