ОССЕ и СЕ критикуват сръбската военносъдебна система
03/06/2004
 
БЕЛГРАД, Сърбия и Черна гора -- ОССЕ и СЕ изразяват загриженост относно начина на работа на военносъдебната система в Сърбия. Местният говорител на ОССЕ Матиас Ейк заяви в сряда (2 юни), че конституционната рамка на Сърбия и Черна гора изисква всички военни дела да бъдат прехвърлени в гражданските съдилища. Засегнат от най-близкото такова дело е Владан Влайкович, цивилен гражданин, обвинен в разкриване на военни тайни. Делото му, което се разглежда от Белградския военен съд, бе отложено до 22 юни поради появата на нови доказателства. "Сърбия и Черна гора ратифицира Европейската конвенция за човешките права и други международни документи, които изискват някои дела да не бъдат разглеждани от военни съдилища," каза Ейк. (Б92, Танюг - 02/06/04)
