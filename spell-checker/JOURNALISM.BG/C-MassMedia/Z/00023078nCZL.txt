Протестиращи косовски албанци настояват за незабавна независимост 
					01/07/2007
					 
						ПРИЩИНА, Косово, Сърбия -- Няколкостотин етнически албанци се събраха в центъра на Прищина в събота (30 юни), за да настояват за незабавно обявяване на независимост и за край на преговорите за бъдещия статут на провинцията. Събитието бе организирано от Движението за самоуправление,което критикува лидерите на Косово за това, че са направили твърде много отстъпки на Сърбия. За разлика от голямата демонстрация през февруари, която премина в насилие и завърши със смъртта на двама от демонстрантите, съботната демонстрация бе мирна. Според международната полиция броят на участниците е бил между 500 и 600. В края на демонстрацията протестиращите са хвърлили пакет, символизиращ плана за статута на бившия пратеник на ООН Марти Ахтисаари в двора на главната сграда на ЮНМИК, настоявайки ООН да напусне страната. (AП, Ройтерс - 30/06/07)
