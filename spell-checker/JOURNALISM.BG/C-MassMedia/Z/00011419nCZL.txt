ЕК прие пакет от мерки за подпомагане на кипърските турци
08/07/2004
 
БРЮКСЕЛ, Белгия -- Европейската комисия (ЕК) прие в сряда (7 юли) пакет от мерки, целящи засилването на икономическото развитие на "Севернокипърската турска република" (СКТР). Основната цел е да бъде сложен край на икономическата изолация на региона. Комисарят по разширяването на ЕС Гюнтер Ферхойген подчерта обаче, че това не означава признаване на СКТР от ЕС.
Други новини: НТВ съобщава, че парламентът на СКТР е взел решение в четвъртък да насрочи извънредни парламентарни избори. Ориентировъчната дата е 26 септември. Решението е предизвикано от оттеглянето на трима законодатели, с което управляващата коалиция загуби мнозинството си. (НТВ - 08/07/04; Анадолска агенция - 07/07/04)
