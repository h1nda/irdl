Румъния няма никакво намерение да признава независимостта на Косово
					11/05/2008
					 
						БУКУРЕЩ, Румъния -- Румъния няма никакво намерение да признава независимостта на Косово, заяви в събота (10 май) президентът Траян Бъсеску в писмо до посланиците на страните-членки на ЕС в Букурещ. Той е отрекъл съобщенията в медиите напоследък за възможна промяна в позицията на Румъния. "Абсолютно невъзможно е нашата страна да промени позицията си по този проблем", заяви Бъсеску и обеща, че Румъния никога няма да признае независимостта на Косово.
						Други новини - Австрийският парламент съобщи в петък (9 май), че ще изпрати 35 души в Косово, които да се присъединят към полицейската и съдебна мисия в Косово (ЮЛЕКС). Австрийската делегация, която трябва да пристигне в Косово на 30 юни, ще включва 25 полицейски служители и десет служители от Министерството на правосъдието на Австрия. (AФП, БТА, Синхуа - 10/05/08)
