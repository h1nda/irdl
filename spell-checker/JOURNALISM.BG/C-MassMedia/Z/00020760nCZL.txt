Единственият сърбин, министър в кабинета на Косово, подаде оставка
					26/11/2006
					 
						ПРИЩИНА, Косово, Сърбия -- Единственият сърбин, член на косовското временно правителство, Слависа Петкович, подаде оставка като министър за завръщащите се бежанци. Премиерът Агим Чеку направи изявление в петък (24 ноември), че приема оставката, направена с мотиви, свързани с работата в Министерството. Петкович обаче заяви пред местния всекидневник "Коха Диторе", че е решил да подаде оставка поради липса на сътрудничество с ЮНМИК и ПРООН. 
						Други новини - В петък, Санда Рашкович-Ивич, ръководител на Координационния център на сръбското правителство за Косово и Метохия, заяви, че високопоставени лица от Белград и ЮНМИК са се договорили в Прищина да решат бързо енергийната криза в провинцията. Най-неотложно е краткосрочното и дългосрочно решаване на проблемите, свързани с електроснабдяването в сръбските селища в Косово. (Б92, Коха Диторе - 25/11/06; Танюг - 24/11/06)
