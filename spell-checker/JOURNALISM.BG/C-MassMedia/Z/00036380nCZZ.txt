Бизнес: Aлбания ще насочи вниманието си към строежа на нови пътища
					15/10/2010
					Администрацията на Бериша отделя капиталови инвестиции за 2011 г. Още в деловите новини: Австрийският гигант "ОМВ" строи нова газова централа в Турция; Световната банка ще помогне на Хърватия.
					 
						
Министър-председателят Сали Бериша обеща близо 2 000 км нови пътища. [Ройтерс]
						
						Aлбанското правителство съобщи в сряда (13 октомври), че голям дял от капиталовите инвестиции, определени за 2011 г., ще бъдат изразходвани за строежа на нови пътища. Премиерът Сали Бериша обеща бърза връзка между Тирана и около 90 общини в страната, което означава строеж на 2000 км нови пътища. 
						*** 
						Чуждестранните преки инвестиции (ЧПИ) в Румъния спаднаха с 35,9% през първите осем месеца на 2010 г. в сравнение със същия период преди една година, съобщи Централната банка в сряда (13 октомври). Между януари и август ЧПИ в Румъния възлязоха на 1,955 милиарда евро, за разлика от 3,054 милиарада евро инвестирани за същия период на 2009 г. 
						*** 
						Данъчната администрация в Kосово постигна нов рекорд за пъвите девет месеца на 2010 г., като събра 159 милиона евро - увеличение от 14% в сравнение със същия период на миналата година. Администрацията съобщи във вторник (12 октомври), че успехът се дължи главно на мерките, предприети след като страната обяви независимост през 2008 г. 
						*** 
						Питър Харолд, директор на Световната банка за Централна Европа и балтийските страни, каза за агенция "ХИНА" в понеделник (11 октомври), че банката е готова да предложи финансова помощ на Хърватия и да й осигури техническа и експертна помощ. Помощта на институцията ще зависи от изпълнението на икономическата възстановителна програма на правителството, която то представи през април. 
						*** 
						
						Сръбската нефтена компания "НИС" започна реконструкция на своята рафинерия близо до град Панчево, която се очаква да струва 18,5 милиона евро. Работата ще продължи 45 дни, по време на която съоръжението ще бъде затворено. "НИС" осигури запаси в рафинерията си в Нови Сад, които ще бъдат достатъчни да задоволят вътрешното потребление, докато започне да функционира рафинерията в Панчево. 
						*** 
						Световната банка и МВФ обеща 600 милиона евро, за да подкрепи икономиката на Maкедония през следващите четири години, заяви в понеделник (11 октомври) министърът на финансите Зоран Ставрески. Министърът, който посети годишната среща на двете финансови институции във Вашингтон, също съобщи, че МВФ е предложил на страната открита кредитна линия, която е нов инструмент, целящ да помогне на страните със здравословна икономическа политика да се справят с финансовата криза. 
						*** 
						Австрийският енергиен гигант "ОМВ" започна строителството на нова газова централа в северната провинция Самсун в Tурция. На стойност 600 милиона евро, централата се очаква да бъде завършена през 2012 г. Тя ще има капацитет от 870 мегавата и ще може да задоволява 3% от вътрешното потребление на електричество. 
						
						(Различни източници -- 08/10/10-15/10/10)
