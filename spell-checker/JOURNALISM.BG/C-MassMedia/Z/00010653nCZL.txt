Съветът за сигурност потвърждава позицията си по въпроса за статута на Косово
02/05/2004
 
НЮ ЙОРК, САЩ -- Съветът за сигурност на ООН в петък (30 април) потвърди позицията си, че въпросът за окончателния статут на Косово ще бъде обсъждан, чак след като провинцията изпълни комплекса от международни стандарти. Косовските временни институции за самоуправление трябва първо да постигнат такива цели като провеждането на свободни, справедливи и редовни избори, установяването на свободни медии и стабилна безпристрастна правна система, се казва в заявление на Съвета за сигурност. В него се призовава правителството по-бързо да възстанови или да изплати компенсации за разрушеното от насилията в средата на март имущество. (AП, АФП - 01/05/04; Ройтерс, ЮПИ - 30/04/04)
