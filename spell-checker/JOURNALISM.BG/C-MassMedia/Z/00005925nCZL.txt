Гръцкото председателство на ЕС ще обсъжда иракския въпрос в понеделник
09/02/2003
 
АТИНА, Гърция -- Министър-председателят Костас Симитис ще се срещне в понеделник (10 февруари) с министъра на външните работи Георгиос Папандреу, за да обсъдят стъпките, които Гърция трябва да предприеме във връзка с Ирак като временен председател на ЕС. Говорител на правителството заяви, че Симитис е потърсил съдействието на колегите си от Германия, Великобритания, Италия, Люксембург, Португалия и Швеция. Целта му е постигането на обща позиция на ЕС, в резултат на доказателствата, представени пред Съвета за сигурност на ООН от държавния секретар на САЩ Колин Пауъл миналата седмица. Симитис е потърсил също така подкрепата на Сирия, Йордания, Египет, Ливан и Арабската лига. (Катимерини - 08/02/03)
