Турция разположи още войски по границите си, за да спре кюрдските бунтовници
					28/04/2006
					 
						АНКАРА, Турция -- Външният министър Абдула Гюл каза, че Турция е разположила още над 30 000 войници по границите си с Ирак и Иран, за да се бори с кюрдските бунтовници и да им попречи да преминават границата. Според съобщение на АП от четвъртък (27 април) броят на турските войници в региона надхвърля 250 000 души. По-рано тази седмица турските власти отхвърлиха съобщения в медиите, според които командоси преминават в Ирак, за да преследват терористи от Кюрдската работническа партия (ПКК). 
						Също в четвъртък турският Национален съвет за сигурност под председателството на президента Ахмет Недждет Сезер обсъди увеличаването на терористичните действия на територията на Турция, особено тези с участието на ПКК. (АФП, АП, Анадолска агенция, НТВ - 27/04/06)
