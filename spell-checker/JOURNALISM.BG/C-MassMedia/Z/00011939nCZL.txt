Шефът на УНМИК и македонският премиер Костов считат, че определянето на граничната линия е приоритет
					10/09/2004
					 
						 СКОПИЕ, Македония -- Премиерът Хари Костов и ръководителят на УНМИК Сьорен Йесен-Петерсен постигнаха съгласие в четвъртък ( 9 септември), че процесът на демаркация на границата е приоритет и трябва да приключи преди преговорите по окончателния статут на Косово. Йесен-Петерсен посети Скопие, за да обсъди инициативи за интензифициране на сътрудничеството между Македония и Косово. По време на съвместна пресконференция след разговорите той каза, че е предложил да се подпише временно двустранно споразумение и да се отвори бюро за свободна търговия, както и да се установи директна въздушна връзка между летищата на Скопие и Прищина. Според Костов македонското правителство подкрепя тези предложения. (Утрински вестник, Дневник - 10/09/04; Макфакс, KosovaLive - 09/09/04)
