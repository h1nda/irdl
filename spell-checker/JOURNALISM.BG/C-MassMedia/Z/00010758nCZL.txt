МОК е впечатлен от постигнатия напредък при изграждането на олимпийски съоръжения
11/05/2004
 
Служител от полицейското звено за специални операции стои на пост пред сградата на Специалния съд в Белград в понеделник по време на разпита на Милорад "Легия" Лукович, основният заподозрян в убийството на премиера на Сърбия Зоран Джинджич. Предполагаемият архитект на убийството от март 2003 г. се предаде на 2 май, след като се бе укривал в продължение на една година. [АФП]
АТИНА, Гърция -- Работещите по изграждането на Олимпийския стадион в Атина започнаха да монтират покрива на съоръжението - 9 000-тонна арка в понеделник (10 май), която трябва да бъде наместена чрез приплъзване. Ще са необходими около четири дни, за да може гигантската структура да се придвижи на разстояние от 60 м. Втората арка ще бъде наместена след десет дни. Междувременно технически експерти от Координационната комисия на Международния олимпийски комитет посетиха няколко обекта в понеделник и казаха, че са впечатлени от постигнатия до този момент напредък.
Други новини: Секретарят на Департамента за вътрешна сигурност Том Ридж заяви в понеделник (10 май), че трябва да се положат допълнителни усилия, за да се гарантира сигурността на Лятната олимпиада в Атина. Той даде висока оценка на организаторите за "огромния напредък", който са постигнали в тази насока, допълвайки, че неговият департамент ще откликне на всякакви искания за помощ от гръцка страна. (ЮПИ, Блумбърг, АП, АФП, АНА, МПА - 10/05/04)
