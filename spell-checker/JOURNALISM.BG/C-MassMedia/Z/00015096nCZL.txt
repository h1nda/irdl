Западни официални представители приветстват реорганизирания Координационен комитет за Южна Сърбия 
					30/06/2005
					 
						БУЯНОВАЦ, Сърбия и Черна гора -- Западни официални представители приветстваха в сряда (29 юни) първото заседание на новия Координационен комитет за Южна Сърбия в Буяновац, като изразиха надежда, че реорганизираната структура ще ускори политическата стабилизация в района. Пратениците, които присъстваха на събитието -- сред които посланикът на ОССЕ в Сърбия и Черна гора Маурицио Масари и посланикът на САЩ Майкъл С. Полт -- обещаха също икономическа и друга помощ за насърчаване на междуетническите отношения и икономическото развитие. Координационният комитет започна отново работа, след като към него решиха да се присъединят лидери на местните етнически албанци от Прешево, Буяновац и Медвежа. 
						Други новини: В сряда парламентът на Сърбия и Черна гора прие изменения в конституционната харта на федералния съюз. С промените, които неотдавна бяха одобрени от двете републики, се удължава мандатът на федералния законодателен орган до провеждането на нови избори. Този мандат изтече през март. 
						Също в сряда МВФ обяви, че е отпуснал на Сърбия заеми в размер на 182,9 млн. долара след усилията на Белград да обуздае инфлацията и да намали дефицита по текущата сметка. (Данас - 30/06/05; Танюг, Бета, АП - 29/06/05)
