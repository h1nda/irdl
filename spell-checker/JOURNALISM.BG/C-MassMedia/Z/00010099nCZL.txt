Захар, преопакована в Сърбия и продавана в ЕС
10/03/2004
Безотговорното използване на средства на ЕС за субсидиране на захарта и незаконната печалба могат да причинят нови загуби за сръбската икономика и да накърнят имиджа на страна, бореща се срещу корупцията.
От Давор Коникушич за Southeast European Times в Белград - 10/03/04
 
 
Разследването констатира, че предприятията са внасяли захар от ЕС в Сърбия на субсидирани цени, след което са я преопаковали и изнасяли обратно в ЕС с фалшиви декларации за произход. [Андрия Илич]
По време на съвместно разследване Европейската служба за борба с измамите (ОЛАФ) и сръбското МВР са установили, че захарните заводи в Печиничи, Ковачица и Сремска Митровица са били използвани за преопаковане на вносна захар.
Меморандумът за разбирателство, публикуван от следователския екип на ОЛАФ и дирекцията за борба с организираната престъпност към МВР заключи, че преопакованата захар е бил след това изнасяна към ЕС с фалшиви декларации за произход.
Подозренията в незаконни печалби накараха Европейската комисия да прекрати временно вноса на захар от Сърбия. Разследването потвърди, че заводите са внасяли захар от ЕС на субсидирани цени, след това са ги преопаковали и експортирали обратно към Съюза по безмитни ставки.
Съгласно документа връзката между операциите по преопаковането и сделките за краен експорт е била установена трудно.
Значителна част от общото количество внесена захар, която е преминала през митническа проверка през 2001 и 2002 г., не е била регистрирана нито в сръбското Министерство на финансите, нито в Инспектората по търговията. В ход са дела срещу всички захарни заводи и бизнес групировки, заподозрени в участие в тази дейност.
Правителството не е предприело действия по въпроса, докато не са се появили съобщения в пресата. Доклад на Информационното бюро относно нередности около операциите на Националната спестовна банка през 2003 г. е пропуснал изцяло захарния скандал.
Сега други продукти, които Сърбия изнася за ЕС при субсидирани условия, могат да бъдат застрашени, включително текстилни продукти и месо. Това ще причини нови загуби на сръбската икономика.
Бившият сръбски министър на търговията Слободан Милосавлевич омаловажава риска от такова развитие. Според него от Брюксел за Белград е дошло "общо предупреждение" относно нуждата от по-голям контрол върху стоките, които се изнасят за Съюза. Това не означава, че санкциите са вероятни, каза той.
"Понастоящем няма реална причина да се смята, че продукти извън захарта ще бъдат включени в списъка със забранени стоки или премахнати от списъците за преференциално третиране и аз не виждам причина нещо такова да се превърне в проблем," посочи Милосавлевич.
Меморандумът на ОЛАФ и МВР заключава, че "отсъствието на конкретни закони относно финансовите престъпления, корупцията и прането на пари, както и липсата на сътрудничество с разследващи органи от чужбина. не съдейства на съдебно-полицейските органи с необходимите инструменти за ефикасно действие срещу организираната финансова престъпност."
