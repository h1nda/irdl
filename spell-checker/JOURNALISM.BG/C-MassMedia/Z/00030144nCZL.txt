Турция пое командването на военноморски сили срещу пиратството в Аденския залив
					04/05/2009
					 
						АНКАРА, Турция -- Адмирал Джанер Бенер от турския военноморски флот пое командването на специални международни военноморски сили, създадени за борба с пиратството в Аденския залив и Индийския океан. Той смени на този пост американския контрадмирал Мишел Хауард. Турция е втората страна, която поема командването на ръководените от ООН специални военноморски сили 151, създадани през януари след вълната от нападения от сомалийски пирати.
						В събота пиратите са отвлекли гръцки кораб с 24-членен екипаж на борда. МТ Ариана бе отвлечен на север от Мадагаскар, докато е плавал от Бразилия към Близкия изток. Според съобщенията украинският екипаж е в безопасност. (Хюриет, Нешънъл - 04/05/09; Aнадолска информационна агенция, AФП - 03/05/09; AНА-МПА, Ройтерс, Би Би Си, AФП, Aл Джазира - 02/05/09)
