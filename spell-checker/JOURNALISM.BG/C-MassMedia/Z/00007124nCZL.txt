Хърватска блокира активите на Ал Каида
30/05/2003
 
ЗАГРЕБ, Хърватска -- Правителството съобщи в четвъртък (29 май), че е замразило две банкови сметки, които може би са били използвани за финансиране на мрежата на Осама бин Ладен Ал Каида. Правителството не съобщи подробности, но заяви, че решението е взето, след като имената на притежателите на сметките се появиха в списъка на ООН за лицата, заподозрени във финансиране на терористичната група.
В други новини, пет профсъюзни федерации се споразумяха в четвъртък да организират референдум във връзка с предложените от правителството поправки в кодекса на труда. Около 450000 членове на профсъюзите ще гласуват от 16 до 18 юни. Ако 75% от тях се обявят против поправките, профсъюзите ще организират национална стачка. Според съобщенията, референдумът на профсъюзите ще съвпадне с гласуване в парламента по реформите. (Вечерни Лист, Весник - 30/05/03; Ройтерс, ХИНА - 29/05/03)
