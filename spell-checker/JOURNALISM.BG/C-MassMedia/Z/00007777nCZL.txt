България и Италия обсъждат подобрения в транспорта
28/07/2003
 
СОФИЯ, България -- Министърът на транспорта Николай Василев каза, че България и Италия обмислят мерки за развитието на транспортните връзки между двете страни. В неделя 27 юли той изложи две възможности: увеличаване броя на полетите между Рим или Милано и София и удвояване на разрешителните за пътувания на български сухопътни превозвачи в Италия. Предложените мерки ще бъдат обсъдени в понеделник на среща между представители на транспортни организации от двете страни. (BТA, Медиапул - 27/07/03)
