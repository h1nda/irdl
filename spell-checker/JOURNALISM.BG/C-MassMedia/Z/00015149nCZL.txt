Международната общност призова за прозрачност в процеса на децентрализация в Македония
					05/07/2005
					 
						СКОПИЕ, Македония -- Международната общност в Македония приветства официалния старт на процеса на децентрализация на 1 юли, като подчерта неговото значение за демократизацията на страната и нейната евроатлантическа интеграция. В съвместното изявление на посланиците на ЕС, НАТО, ОССЕ и САЩ в Скопие се призовава за пълна прозрачност при прехвърлянето на отговорностите от държавните на местните власти. 
						В понеделник (4 юли) основната опозиционна партия ВМРО-ДПМНЕ поиска правителството да сформира специален щаб за децентрализацията. Партията иска в щаба да работят представители на политическите партии и кметовете, за да се решават произтичащите от процеса проблеми. 
						Други новини -- Вътрешният министър Любомир Михайловски нарече стабилна ситуацията на сигурност в страната. В отчет пред парламентарната комисия за отбрана и сигурност за първото полугодие Михайловски каза, че престъпността е намаляла с 30 до 40 % в сравнение със същия период миналата година. (Вечер - 05/07/05; Уеб-сайт на македонското правителство, Телма ТВ, A1 ТВ - 04/07/05)
