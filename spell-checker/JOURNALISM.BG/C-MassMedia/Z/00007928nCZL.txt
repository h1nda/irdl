Сърбия-Черна Гора проведе конференция по сигурността
10/08/2003
 
БЕЛГРАД, Сърбия-Черна Гора -- Високопоставени правителствени служители присъстваха на дискусионни кръгли маси по въпросите на националната сигурност в Белград в петък (8 август). Форумът бе посветен на реформите в армията, интеграцията в ЕС и НАТО и проблемите в Косово. Военният министър на Сърбия-Черна Гора Борис Тадич заяви, че евро-атлантическата интеграция ще бъде най-добрият и най-бързият път към намаляване на заплахите за националната сигурност. Началникът на ГЩ на армията ген. Бранко Кърга допълни, че главната задача на армията е борбата с тероризма. Той подчерта необходимостта от нова, преосмислена военна доктрина, базираща се на постепенния преход към напълно професионална армия. Във форума участваха също външният министър на Сърбия-Черна Гора Горан Свиланович, сръбският зам.-премиер Небойша Чович, представители на полицията и на религиозните общности. (Танюг, Бета, Б92, БКТВ - 08/08/03)
