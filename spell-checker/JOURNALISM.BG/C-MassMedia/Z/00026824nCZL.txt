СЕ заяви, че Албания няма структури за защитата на малцинствата
					19/06/2008
					 
						ТИРАНА, Албания -- Страната трябва да преодолее пропастта във връзка с човешките права от своето минало и да предложи по-добра защита на жените и децата, на етническите малцинства и на инвалидите, се казва в нов доклад на комисаря по правата на човека на Съвета на Европа (СЕ) Томас Хамарберг. В доклада, публикуван в сряда (18 юни), Хамарберг критикува съдебната система, заявявайки, че тя остава под политическо влияние. Той посочва също, че не съществуват държавни структури за защита на правата на малцинствата и по-специално на ромите. В допълнение в доклада се посочва високото ниво на домашното насилие и неотговарящите на стандартите условия в затворите. (Шекули -19/06/08; Гласът на Америка, Топ Ченъл, Алсат - 18/06/08)
