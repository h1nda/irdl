Според Бериша Гърция не може да спре евроинтеграцията на Албания
					17/09/2010
					 
						ТИРАНА, Албания -- Премиерът Сали Бериша отговори в четвъртък (16 септември) на коментар на гръцкия си колега Георгиос Папандреу относно закрилата на гръцкото малцинство в Албания. След някои инциденти, провокирани от националисти, Папандреу намекна, че подобни действия може да създадат сериозни проблеми в отношенията между двете страни и дори да костват подкрепата за евроинтеграцията на Албания. В отговор на това Бериша каза в четвъртък: "Не мисля, че Гърция може да заеме позиция да блокира интеграцията, тъй като е изразила подкрепа за всички интеграционни процеси в региона." Той бе в Брюксел за среща на върха на Европейската народна партия. (Лаймфундит, Алсат, Клан, Balkan Web - 16/09/10)
