Албанците подписаха петиция срещу преброяването
					28/03/2011
					 
						ТИРАНА, Албания -- Жителите на гр. Круя прекараха почивните дни в събиране на подписи под петиция срещу предстоящото преброяване на населението, предадоха медиите в неделя (27 март). Съюз от организации, обединили се под името "Червено и черно", се противопоставят на преброяването, в което гражданите ще са длъжни да обявяват своето вероизповедание и етническа принадлежност. Нараства безпокойството, че мнозина са готови да променят етническата си принадлежност срещу придобивките, предлагани от съседна Гърция. Около 20 000 подписа са необходими за внасяне на петицията в парламента. Съюзът твърди, че са събрани 50 000 подписа. Правителството вече е решило да отложи преброяването от април за есента, за да не съвпадне с предизборната кампания за местните избори на 8 май. (Клан, Топ Чанъл, Телеграфи, Balkan Web - 27/03/11)
