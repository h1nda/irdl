Турция ще работи за мира и сътрудничеството в Южен Кавказ
15/04/2004
 
АНКАРА, Турция -- Президентът Ахмет Неждет Сезер обеща във вторник (13 април), че Анкара ще направи всичко по силите си да превърне района на Южен Кавказ в зона на мир и сътрудничество. Сезер направи изявлението по време на среща с гостуващия му азербайджански колега Илхам Алиев. В коментар относно конфликта в Нагорни Карабах Сезер призова за мирно решение, основано на принципите за териториална цялост и международното право. Двамата президенти подписаха също така обща декларация за намерения, насочена към повишаване на политическото и икономическо сътрудничество. (Анадолска агенция, Търкиш дейли нюз - 14/04/04; Тюран - 13/04/04)
