Албания наложи вето на международно разследване за търговия с човешки органи
					09/08/2009
					 
						ТИРАНА, Албания -- Албания е готова да разследва твърденията за търговия с човешки органи по време на конфликта в Косово, но в същото време заяви, че всякакви разследвания на нейна територия трябва да бъдат извършени от местните власти. След среща със специалния докладчик на Съвета на Европа, който е на посещение в страната, министърът на правосъдието Енкейлед Алибеай заяви пред журналисти, че правителството е "отворено за всякакви искания" за разследване, основано на критериите на СЕ. Но той също каза, че само местните прокурори са упълномощени да извършват разследване на албанска територия и изключи възможността за международно разследване.
						Сърбия твърди, че членове на вече разформированата Армия за освобождение на Косово (АОК) са отвличали сръбски цивилни лица по време на конфликта в Косово, отвеждали са ги в лагери в Северна Албания, където са вземали органите им и са ги продавали на черния пазар. (AФП, Koсово Таймс - 07/08/09)
