ЕК одобри финансирането на първите хърватски проекти по предприсъединителните фондове
					15/12/2005
					 
						БРЮКСЕЛ, Белгия -- В сряда (14 декември) Европейската комисия (EК) съобщи, че е одобрила първите проекти в Хърватия, финансирани със средства от Предприсъединителния инструмент за структурна политика. В съобщението се казва, че ЕК е одобрила два финансови меморандума, според които Хърватия ще получи безвъзмездна помощ от 51 млн. евро за проекти в областта на околната среда и транспорта.
						Други новини -- Хърватският министър на външните работи и европейската интеграция Колинда Грабар-Китарович е на посещение в София, където в сряда се срещна с българския външен министър Ивайло Калфин и с премиера Сергей Станишев. Двамата предложиха да помогнат на Загреб в процеса на присъединяване към ЕС. (Нови лист - 15/12/05; Уеб-сайт на българското правителство, Уеб-сайт на ЕС, БНР - 14/12/05)
