Албанският министър на отбраната и пратеникът на ОССЕ обсъдиха въпроси на сигурността
					21/09/2005
					 
						ТИРАНА, Албания -- Във вторник (20 септември) министърът на отбраната Фатмир Медиу се срещна с председателя на мисията на ОССЕ в Албания, посланик Павел Вацек. Двамата обсъдиха сигурността в следизборния период, реформата във въоръжените сили и предстоящите задачи, свързани с кандидатурата на страната за евроатлантическа интеграция.
						Също във вторник парламентът избра Фатос Бея от Демократическата партия и Или Буфи от Социалистическата партия за заместник-председатели на парламента. Парламентът назначи и осемте си постоянни комисии, с което създаде необходимите условия за започване на законодателната дейност. (Албейниън нюз - 21/09/05)
