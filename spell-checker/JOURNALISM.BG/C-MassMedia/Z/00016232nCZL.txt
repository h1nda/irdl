Делото за злоупотреби срещу бившия член на председателството на БиХ продължава 
					12/10/2005
					 
						САРАЕВО, Босна и Херцеговина (БиХ) – Дело за присвояване и злоупотреба със служебно положение започна във вторник (11 октомври) в Държавния съд на БиХ срещу бившия хърватски член на председателството на БиХ Драган Чович, лидер на Хърватския демократичен съюз. Срещу Чович, председателя на Конституционния съд на БиХ Мато Тадич и пет други лица са повдигнати обвинения във връзка със сделка с участието на компанията от Федерация Босна и Херцеговина (ФБиХ) “Лияновичи”. По това време Чович е бил министър на финансите на ФБиХ. През март върховният представител Пади Ашдаун го отстрани от поста му в тристранното председателство. (pincom.info, РТРС - 11/10/05)
