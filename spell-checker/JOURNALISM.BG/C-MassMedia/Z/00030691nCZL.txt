Краишник посети свои роднини в Пале
					23/06/2009
					 
						САРАЕВО, Босна и Херцеговина (БиХ) -- Бившият босненски сръбски лидер Момчило Краишник пристигна в Пале в понеделник (22 юни), за да се види със семейството си. Трибуналът за военни престъпления в Хага му даде три дена отпуск да посети болната си майка. През март Краишник беше осъден на 20 години затвор за военни престъпления, извършени срещу хора от несръбски произход по време на конфликта в Босна през 1992-1995 г., когато той бе смятан за дясната ръка на бившия политически лидер Радован Караджич.
						Други новини от понеделник -- Бившият министър-председател на Федерация БиХ Едхем Бичакчич и бившият финансов министър Драган Чович не се признаха за виновни по обвиненията в злоупотреба с власт. Те са обвинени в присвояване на близо 4 милиона евро, докато са били на властови позиции в периода между 1999 и 2000 г. Бичакчич и Чович са сред 50-те държавни служители, заподозрени в незаконното закупуване на недвижима собственост. (БХРТ, Pincom. info, РТРС, СРНА, ДПА - 22/06/09)
