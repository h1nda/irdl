Пицула: Регионалното сътрудничество е важно за евроатлантическата интеграция
05/06/2003
 
МАДРИД, Испания -- Хърватският външен министър Тонино Пицула заяви в сряда (4 юни), че неговата страна напълно съзнава значението на регионалното сътрудничество за интеграцията в евроатлантическите структури и е решена да играе активна роля. Пицула направи това изявление по време на речта си на конференцията на Съвета за евроатлантическо партньорство в Мадрид. Той каза, че Хърватска е постигнала значителен напредък по пътя към членството в евроатлантическото семейство, но остава ще да се направи. Пицула също така отбеляза, че изпълнението на двустранните споразумения за граничния трафик, сътрудничеството и реадмисията са основни предпоставки за регионалната стабилизация и сигурност.
В други новини, хърватското правителство реши в сряда да преустанови визовия режим за гражданите на Сърбия-Черна Гора от 10 юни до края на годината. Както бе заявено от Загреб, пълното премахване на визовия режим ще зависи от връщането на хърватските граждански регистри от Белград. (ХИНА, Би Би Си - 04/06/03)
