Солана отново потвърди подкрепата на ЕС за БиХ
					11/07/2005
					 
						БРЮКСЕЛ, Белгия -- Избиването на над 7 000 босненци е най-мрачният епизод от всички войни в бивша Югославия от морална, човешка и политическа гледна точка, заяви върховният представител на ЕС по въпросите на сигурността Хавиер Солана в уводна статия, публикувана от местните медии в понеделник (11 юли). Според Солана престъплението е толкова по-голямо заради провала на ООН да защити от екзекутиране невинни граждани. С поглед към бъдещето Солана обеща, че ЕС е готов да подкрепи изграждането на стабилна и работеща държава в БиХ. Този ангажимент обаче, подчерта той, трябва да бъде посрещнат с готовност за осъществяване на реформи.
						В отделно интервю, публикувано в неделя, се цитират думите на британския посланик в БиХ Матю Рейкрофт, че преговорите по Споразумение за стабилизация и асоцииране могат да започнат, ако до средата на септември бъде постигнато споразумение за реформите в полицията. Република Сръбска наскоро даде знак за готовност за подновяване на преговорите по преструктурирането на полицията. (Дневни аваз, Независне новине - 11/07/05; НТВ Хаят, РТРС, Независне новине - 10/07/05)
