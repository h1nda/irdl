Турция е за мирно разрешаване на кризата с Ирак
07/11/2002
 
ВАШИНГТОН, САЩ -- След срещата в сряда (6 октомври) с държавния секретар на САЩ Колин Пауъл, влиятелният началник-щаб на турската армията Хилми Йозкьок каза, че неговата страна предпочита да види мирно разрешаване на иракската криза. В разговор с репортери, той отказа да съобщи подробности от срещата си с Пауъл, но загатна различия.
Междувременно, лидерът на Партията за справедливост и развитие (ПСР) Реджеп Тайип Ердоган каза пред АП "ние не искаме кръв, сълзи и смърт". ПСР спечели неотдавнашните парламентарни избори в страната. (Агенция Анадолу, ББС, АП - 06/11/02)
