Председателят на МНТБЮ Робинсън ще направи обиколка в Западните Балкани
					14/06/2009
					 
						ЗАГРЕБ, Хърватия -- Патрик Робинсън, председател на Хагския трибунал за военни престъпления (МНТБЮ), пристигна в Хърватия в петък (12 юни). Той е на обиколка в страни от Западните Балкани, като също планира да посети Босна и Херцеговина (БиХ) и Словения. Това е първото посещение на Робинсън в региона след назначаването му на този пост през ноември 2008 г.
						Ръководителят на МНТБЮ ще се срещне с официални представители на правителството, с представители на съдебната власт и на асоциации на жертвите в трите страни. В събота той направи обръщение на конференция в Дубровник за сътрудничеството между трибунала и страните от бивша Югославия. (ДПА - 13/06/09, ХИНА, СТА, AФП - 12/06/09)
