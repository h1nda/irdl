Австралийската полиция се опитва да открие „Капитан Драган” 
					01/04/2010
					 
						СИДНИ, Австралия -- Полицията издирва бившия командир на сръбските милиции Драган Василкович, който очаква екстрадирането си в Хърватия, за да се изправи пред съда по обвинения във военни престъпления, съобщиха властите в сряда (31 март). Във вторник австралийският върховен съд отмени решението на съда от по-долна инстанция, с което откри пътя за екстрадицията. Известният с прозвището „Капитан Драган” Василкович е обвинен от Загреб в участие през 1991 г. в изтезанията и убийствата на хърватски цивилни и военнопленници в разбунтувалата се сръбска твърдина Книн и в южното село Бруска през 1993 г. Той не се яви в съда във вторник, за да изслуша съдебното решение. (ХРТ, Танюг, Б92, АП, ДПА - 31/03/10)
