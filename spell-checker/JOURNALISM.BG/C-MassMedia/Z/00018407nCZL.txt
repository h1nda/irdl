Пациент със симптоми на птичи грип почина в Македония; изпратени са проби за анализ в лаборатория във Великобритания
					30/04/2006
					 
						СКОПИЕ, Македония -- Мъж на 52 години от Струмица в Югоизточна Македония почина в болница в Скопие със симптоми на птичи грип, се казва в съобщения в местните медии в петък (28 април). Мъжът, който е хранил гълъби, бил приет във вторник в тежко състояние и е починал в четвъртък. Ръководителят на държавната ветеринарна служба Слободен Сокревски заяви, че шест от гълъбите са носители на вируса на грипа от тип А. Изпратени са проби в лаборатория във Великобритания, за да се определи дали това е смъртоносният щам на вируса на птичи грип H5N1. В Струмица започна унищожаване на птици и дезинфекция. (A1 ТВ, Вечер, Дневник - 29/04/06)
