Турция бомбардира цели на ПКК в Северен Ирак
					08/06/2009
					 
						АНКАРА, Турция -- Военни самолети са бомбардирали скривалища на терористичната Кюрдска работническа партия (ПКК) в Северен Ирак, предадоха медиите в неделя (7 юни), позовавайки се на военни източници. Турските военни самолети са осъществили бомбардировките в събота вечерта, след като бойци на ПКК са били забелязани на иракска територия, докато сухопътните войски са обстрелвали цели на ПКК близо до турската граница.
						Други новини -- В неделя един селски пазач е бил убит, а други двама са били ранени при взрив в гр. Улудере в югоизточната провинция Шърнак. Противопехотна мина избухнала, докато тримата събирали дърва. (Милиет - 08/06/09; Хюриет, Ройтерс, Анадолска информационна агенция - 07/06/09)
