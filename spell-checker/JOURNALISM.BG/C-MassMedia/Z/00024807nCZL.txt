Румънската прокуратура свали обвиненията срещу Йон Илиеску
					09/12/2007
					 
						БУКУРЕЩ, Румъния -- Обвиненията срещу бившия президент Йон Илиеску за потушаване с насилие бунта на миньорите в центъра на Букурещ през 1990 г., бяха свалени поради неправилно изготвена наказателна процедура, съобщи в петък (7 декември) главният прокурор Лаура Кодрута Ковеси. Ковеси добави обаче, че разследването продължава и че Илиеску все още е част от делото за бунта на миньорите, което се очаква да бъде разгледано следващата седмица. Твърди се, че бившия президент е изпратил около 20 000 миньори да прекратят демонстрации срещу неговата партия. Неправителствени организации твърдят, че повече от 100 души са били убити и 1000 - ранени по време на трите дни насилие. (Ройтерс, Ромпрес, Медиафакс - 07/12/07)
