Министърът по човешките права на БиХ призова за създаването на фонд за подпомагане на завърналите се бежанци
					08/08/2005
					 
						САРАЕВО, Босна и Херцеговина (БиХ) -- Министърът по човешките права и бежанците Мирсад Кебо призова в петък (5 август) за създаването на специален фонд за подпомагане на завърналите се бежанци. Той подчерта нуждата от подобна структура, посочвайки, че държавата в момента не притежава икономически възможности да осигурява постоянна подкрепа на завърналите се и разселени лица. Скоро се очакват преговори между правителството на БиХ, Службата на върховния представител, ПРООН, Върховния комисариат на ООН за човешките права и други организации. 
						Също в петък община Илиджа във Федерация БиХ подписа споразумения с 26 семейства на завърнали се бежанци относно настаняването им във възстановени домове в областта през октовмри. Възстановителният проект бе реализиран в рамките на програмата КАРДС на ЕС за БиХ и с частично финансиране от сараевското кантонално правителство. (ПБС БиХ - 05/08/05)
