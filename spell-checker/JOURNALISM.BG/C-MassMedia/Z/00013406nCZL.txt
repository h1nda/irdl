Новини от последния час: Обвиняем сръбски генерал се предава
					28/01/2005
					 
						БЕЛГРАД, Сърбия и Черна гора -- Генералът от сръбската армия Владимир Лазаревич ще се яви следващата седмица пред Трибунала на ООН за военни престъпления в Хага, за да изслуша повдигнатите срещу него обвинения, предаде сръбското правителство в петък (28 януари). Лазаревич е един от четиримата генерали, обвинени преди 15 месеца във връзка с военни престъпления в Косово през 1999 г. Следователите по военни престъпления отдавна притискат Белград да предаде укриващите се обвиняеми. Правителството публикува изявление, в което се казва, че генералът е решил "да изпълни дълга си към родината". (Би Би Си, Ройтерс, Танюг, ФоНет, Б92 - 28/01/05)
