Буш разговаря със Симеон Сакскобургготски за Ирак
26/02/2003
 
ВАШИНГТОН, САЩ -- Президентът Джордж Буш се срещна с българския премиер Симеон Сакскобургготски във вторник (25 февруари), за да разговарят за ситуацията в Ирак. Симеон, който е на посещение в Белия дом за втори път за по-малко от година, съобщи пред репортери, че страната му е готова да подкрепи всички усилия за мирно разрешаване на кризата в Персийския залив. Той не отговори на въпроса дали неговото правителство ще застане зад новата проекторезолюция на САЩ, Великобритания и Испания. Сакскобургготски изрази увереност, че въпросът ще бъде уреден с помощта на ООН. Той призова към евроатлантическо единство и заяви, че Европа има нужда от "силна, много здрава връзка със САЩ". (бТВ, БНТ, БНР, АП, АФП, Ройтерс - 25/02/03)
