Либия може да преразгледа смъртните присъди на българските медицински сестри
					06/12/2004
					 
						ТРИПОЛИ, Либия -- Външният министър Абделрахам Шалгам заяви на пресконференция в неделя (5 декември), че Либия може да преразгледа смъртните присъди, произнесени срещу петте български медицински сестри и палестински лекар, ако България се съгласи да компенсира семействата на повече от 400-те деца, заразени със СПИН. Съд в Бенгази постанови, че медиците са виновни за заразяването на децата, което се представя като част от международен заговор. България отхвърля тези твърдения, а двама водещи специалисти по СПИН дадоха показания, че появата на инфекцията е предшествала каквито и да са действия на сестрите. ЕС и САЩ заклеймеха присъдата. (АФП - 05/12/04)
