Румънски шофьори протестират срещу утроения данък за внос на коли
					14/12/2008
					 
						БУКУРЕЩ, Румъния -- Шофьори протестираха в няколко румънски градове в събота (13 декември) срещу решението на правителството да утрои данъка върху вноса на употребявани коли. Стотици протестиращи се събраха в Орадеа в северозападната част на страната и се отправиха към граничнопропускателния пункт Борс, заплашвайки да го блокират. Протестиращите призоваха правителството да отмени данъка и нарекоха министрите "крадци". Демонстрации бяха също проведени в Бистрита и пред сградата на правителството в Букурещ.
						Румъния обяви за увеличаването на данъка по-рано този месец като част от усилията да се окаже подкрепа на местната автомобилна индустрия. Сега купувачите на вносни употребявани коли трябва да плащат хиляди евро за регистрационни такси, които често надвишават действителната цена на автомобила. В Румъния има бум на вноса на употребявани коли, което накърнява продажбите на местния автомобилен производител на Дачия. (Meдиафакс, ДПА - 13/11/08)
