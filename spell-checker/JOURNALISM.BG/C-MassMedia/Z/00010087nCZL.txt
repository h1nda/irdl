Шефът на ЮНМИК изключва дебат по "кантонизацията" на Косово
09/03/2004
 
БЕЛГРАД, Сърбия-Черна Гора -- Шефът на ЮНМИК Хари Холкери заяви пред репортери, че няма място за обсъждане на разделянето на Косово, идея, лансирана от сръбския премиер Воислав Кощуница. "В контекста на резолюцията 1244 на Съвета за сигурност на ООН тези предложения не са на масата, но ние сме склонни да изслушаме идеите и възгледите на сръбското правителство," заяви той след разговорите си в понеделник (8 март) с Кощуница в Белград. Холкери допълни, че е поискал разяснение от сръбското правителство на призива за "съществена автономия на сръбската общност в Косово". Според шефа на ЮНМИК Кощуница е предложил "кантонизация" по подобие на Швейцария или "разделяне на автономни области". (АФП, Б92, Би Би Си, Бета, Танюг - 08/03/04)
