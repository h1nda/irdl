Сръбският здравен министър подаде оставка
					28/01/2011
					 
						БЕЛГРАД, Сърбия -- Здравният министър Томица Милосавлевич обяви в петък (28 януари), че е решил да подаде оставка след девет години на поста. Милосавлевич каза, че причините за решението му са "дълбоко лични", добавяйки, че отсега нататък той ще посвети времето си на работата си като лекар и преподавател. Той отказа да отговори на репортерските въпроси, след като обяви решението си. Милосавлевич е високопоставен функционер в партията "Г17 плюс", партньор в правителствената коалиция, но не бе преизбран по време на партийните избори миналия май. Той е служил в пет правителства под ръководството на четирима премиери. (Б92, Бета, АФП - 28/01/11)
