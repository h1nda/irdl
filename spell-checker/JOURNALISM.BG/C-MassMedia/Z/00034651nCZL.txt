Турски частни детективи твърдят, че видеозаписът с Байкал е фалшив
					21/05/2010
					 
						АНКАРА, Турция -- В нов обрат на скандала около Дениз Байкал, който неотдавна подаде оставка като лидер на основната опозиционна Републиканска народна партия, частна детективска фирма обяви в четвъртък (20 май), че неотдавна появилото се сексвидео с Байкал е фалшиво. Откритието може да му помогне да се върне отново начело на партията по време на конгреса й в края на седмицата. Много от членовете обаче вече се обединиха зад друг висш партиен функционер, Кемал Кълъчдароглу, и го номинираха за нов лидер. Частните детективски фирми нямат правна тежест в Турция, а прокуратурата все още анализира видеозаписа. (Заман - 21/05/10; Хюриет - 20/05/10)
