Димареску: Членството в ЕС ще предизвика търговско-икономически промени в Румъния
12/08/2003
 
БУКУРЕЩ, Румъния -- Членството в ЕС ще предизвика значителни търговско-икономически промени в Румъния, заяви пред радио "Свободна Европа" делегираният министър на търговията Еужен Димареску в понеделник (11 август). Той каза, че като член на ЕС Румъния ще се превърне от бенефициент на преференциални търговски мита в страна, предоставяща такива облекчения на други държави. Отбелязвайки, че структурата на румънския износ ще се измени чувствително, Димареску призова фирмите да вземат мерки и да се подготвят за конкурентния натиск на ЕС. (Ромпрес - 11/08/03)
