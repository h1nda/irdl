Македония поиска демаркация на границите на Косово
					28/02/2008
					 
						СКОПИЕ, Македония -- Македонското правителство поиска от косовските власти да започнат демаркацията на общата граница възможно най-скоро, обяви в сряда (27 февруари) говорителят на правителството Ивица Боцевски. Въпросът трябва да се реши бързо, за да се избегне регионална нестабилност, каза президентът Бранко Цървенковски по време на среща с върховния представител на ЕС по въпросите на външната политика Хавиер Солана в Брюксел. Процесът на демаркация на границата между Македония и Косово трябва да се извърши в срок от 120 дни след обявяването на независимостта на Косово, което стана на 17 февруари.
						Междувременно американският помощник държавен секретар Даниел Фрийд каза в сряда в интервю за македонското радио "Канал 77", че Вашингтон няма да притиска Македония да признае Косово. "Това е голямо решение", каза Фрийд. (Вечер - 28/02/08; ИТАР-ТАСС, Макфакс, Канал 77 - 27/02/08)
