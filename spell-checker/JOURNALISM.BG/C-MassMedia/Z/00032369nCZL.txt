Maкедония е готова да преговаря за спора с името
					15/11/2009
					 
						НЮ ЙОРК, Съединени щати -- Maкедония е готова да води интензивен и конструктивен диалог, за да намери взаимноприемливо решение в спора с името с Гърция, заяви представителят на Македония в преговорите Зоран Йолевски на среща с пратеника на ООН Матю Нимец в Ню Йорк в петък (13 ноември). Йолевски изрази надежда, че Гърция ще спази временното споразумение от 1995 г. и няма да пречи на кандидатурата на Скопие за членство в ЕС. Той заяви, че спазването на това споразумение ще създаде добра атмосфера за решаване на спора. Нимец информира Йолевски за позицията на Гърция по въпроса и обеща да продължи контактите между двете страни. Представителят на Гърция в преговорите Адамантиос Василакис се срещна с Нимец в четвъртък и потвърди, че без решаването на спора с името Македония не може да започне преговори за присъединяване с ЕС. (MИА, Maкфакс, AНА-MПА - 13/11/09)
