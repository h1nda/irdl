Блеър ще посети Турция в понеделник, за да обсъди въпроси за ЕС, Кипър и срещата на високо равнище на НАТО
16/05/2004
 
Оливър Иванович (вляво), заместник-председател на парламента в Косово, се ръкува с командващия НАТО адмирал Грегъри Джонсън в неделя в сръбската част на етнически разделения град Митровица. В разговорите си с Джонсън Иванович каза, че "КейФОР имат не само военна, но и политическа роля в Косово". [AФП]
АНКАРА, Турция -- Министър-председателят на Великобритания Тони Блеър пристига в Анкара в понеделник (17 май) за разговори с турските ръководители, чиято централна тема се очаква да бъде кандидатурата на Турция за членство в ЕС. Предвидени са срещи с премиера Реджеп Тайип Ердоган и президента Ахмет Неждет Сезер по време на еднодневната му визита. Лондон твърдо е подкрепял усилията на Турция да влезе в ЕС. Блеър заяви по време на неотдавнашното си посещение в Париж, че присъединяването на Турция към ЕС трябва да следва същите правила, които бяха при всички останали кандидати. Според местните медии положението в Близкия изток, Ирак, Кипър и срещата на високо равнище на НАТО следващия месец в Истанбул са също теми в дневния ред на разговорите. Турските ръководители се очаква да помолят Великобритания да отмени санкциите срещу "Севернокипърската турска република".(AФП - 16/05/04)
