Високопоставен служител на НАТО заяви, че РС осигурява нова информация относно укриващите се от МНТБЮ 
					20/08/2006
					 
						САРАЕВО, Босна и Херцеговина (БиХ) -- НАТО получава нова информация от Република Сръбска по отношение на търсените от трибунала на ООН за военни престъпления, заяви говорителят на Алианса в БиХ Дерек Чапел. В събота (20 август) в интервю за "Дневни аваз", той заяви, че информацията идва както от властите в РС, така и от граждани. Той заяви, че за обществото, обвинените във военни престъпления са хора от миналото. 
						В петък, войници на НАТО и ЕУФОР нахлуха в дома на Томо Джурич в Баня Лука, както и в къщата на негови роднини в Стръпче. Според властите, Джурич, 25-годишен, е свързан с мрежа, която осигурява помощ на заподозрения във военни престъпления Стоян Зуплянин. Никой не е бил арестуван. 
						Също в петък, ЕУФОР съобщи, че негови служители са открили голямо скривалище на незаконно оръжие близо до село Николичи, до Пале. В четвъртък им е била подадена информация за оръжието. (Дневни аваз - 20/08/06; Независне новине - 19/08/06; ПБС БиХ - 18/08/06)
