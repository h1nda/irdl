Гръцки екстремисти поеха отговорността за бомбен атентат
					17/11/2009
					 
						АТИНА, Гърция -- Екстремистката група "Конспирация на огнените ядра" в понеделник (16 ноември) пое отговорността за бомба, избухнала пред атинския дом на депутат миналата седмица. В изявление, публикувано в интернет, групата нарича члена на ПАСОК Мимис Андрулакис "телевизионен лакей на властимащите". Групата заяви също така, че петимата заподозрени като членове на организацията, които бяха арестувани и обвинени в тероризъм, нямат каквито и да било връзки с групата. Бомбеният атентат причини леки щети и нямаше ранени. (АП, АФП - 16/11/09)
