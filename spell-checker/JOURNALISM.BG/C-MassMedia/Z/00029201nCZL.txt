МС се произнесе в полза на Румъния в териториалния й спор с Украйна
					04/02/2009
					 
						ХАГА, Холандия -- Във вторник (3 февруари) Международния съд (МС) се произнесе в полза на Румъния в спора й с Украйна за териториалните права в Черно море. Спорът се отнася до установяването на единна морска граница между двете страни, която да очертае техния континентален шелф и изключителни икономически зони. Съдът се произнесе, че собствеността на Украйна над малкия Змийски остров не дава право на страната на изключителни права върху подводна територия от 12 000 квадратни километра, която се смята за богата на природен газ и нефт. Решението определи морската граница на приблизително половината разстояние между териториалните води на двете страни, като по този начин предостави на Румъния юрисдикция върху приблизително 80 % от спорната зона. (Котидианул, Гъндул, Зиуа, Адевърул, Ромъния Либера, Журналул Национал - 04/02/09; Медиафакс, Агерпрес, Хотнюз, Зиаре, Ройтерс, АФП, Синхуа, Евронюз - 03/02/09)
