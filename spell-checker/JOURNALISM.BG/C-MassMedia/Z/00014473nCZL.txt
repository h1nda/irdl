Румънските министри публикуваха имуществени декларации 
					06/05/2005
					 
						БУКУРЕЩ, Румъния -- В съответствие с предизборното обещание на премиера Калин Попеску Търичану всички членове на кабинета публикуваха в четвъртък (5 май) декларации за притежаваното от тях имущество. Търичану заяви, че този акт е пример за коректно и прозрачно управление. Той призова членовете на парламента и други висши длъжностни лица да последват примера и да публикуват своите авоари. Според собствената му имуществена декларация Търичану е един от най-заможните членове на кабинета. (Найн о-клок - 06/05/05)
