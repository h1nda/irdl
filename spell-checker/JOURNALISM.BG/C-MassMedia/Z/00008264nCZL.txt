Черногорският премиер Джуканович отказа да даде показания срещу Милошевич
08/09/2003
 
ПОДГОРИЦА, Сърбия-Черна Гора -- Черногорският премиер Мило Джуканович заяви пред местен телевизионен канал в неделя (7 септември), че няма да даде показания на процеса срещу бившия югославски президент Слободан Милошевич. "Аз водих всички възможни битки срещу Милошевич и сега в Хага той има възможност да докаже това, което мисли, че трябва да докаже, но без моя принос." Премиерът заяви, че е отклонил молбата на Трибунала да се яви като свидетел по обвинението. Джуканович бе премиер на Черна Гора, а след това президент на републиката по време на конфликтите на Балканите през 90-те години на миналия век. Флорънс Хартман, говорител на прокуратурата към Трибунала, заяви, че ако е необходимо, може да му се изпрати съдебна призовка за явяване пред Трибунала. (АФП- 08/09/03; Б92, Танюг, Би Би Cи, Фонет - 06/09/03)
