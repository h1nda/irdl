Според Давинич конструктивният диалог е най-добрият подход към ситуацията в южна Сърбия 
					11/01/2005
					 
						БЕЛГРАД, Сърбия-Черна Гора -- Министърът на отбраната на Сърбия-Черна Гора Пръвослав Давинич каза в понеделник (10 януари), че най-добрият подход към преодоляване на напреженията в южна Сърбия е конструктивният диалог. Коментарите му последваха среща с представители на етническата албанска общност в Прешево. Срещата бе насрочена след като сръбски граничари застреляха младеж, който се е опитвал да премине нелегално границата от Сърбия в Македония в края на седмицата. Паралелно с това, министърът по човешките и малцинствени права на Сърбия-Черна Гора Расим Ляич и координаторът на сръбското правителство за южна Сърбия Небойша Чович посети Буяновац в понеделник, като призова за диалог. Основните албански партии в Прешевския общински съвет подновиха апелите си за демилитаризация на района след инцидента. (Данас - 11/01/05; Taнюг, Б92, Бета - 10/01/05)
