Прокурорите искат още време, за да завършат делото срещу Милошевич
09/05/2003
 
ХАГА, Холандия -- Прокурорите в процеса срещу Слободан Милошевич поискаха в четвъртък (8 май) от съдиите допълнително време от поне шест месеца, за да завършат делото. Те изложиха аргумента, че честите отсъствия на Милошевич и отказът му да назначи адвокат са предизвикали значителни закъснения. На сегашния етап обвинението се нуждае от няколко седмици, за да приключи своята фаза от процеса.
В други новини от четвъртък, белградски съд взе решение за екстрадицията на двама бивши старши служители в органите за сигурност, които трябва да бъдат съдени в Хага. Служителите от ерата на Милошевич Йовица Станишич и Франко Симатович бяха обвинени миналата седмица, че са ръководили военизираните отряди в Босна и Херцеговина и в Хърватска от 1991 до 1995 г. (АП, АФП, Б92, Би Би Си, Танюг - 08/05/03)
