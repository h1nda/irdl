Хърватия чества Деня на държавността
					26/06/2009
					 
						ЗАГРЕБ, Хърватия -- В четвъртък (25 юни) страната отпразнува 18-ата годишнина на независимостта си от Югославия. Президентът Стипе Месич, председателят на парламента Лука Бебич и министър-председателят Иво Санадер положиха цветя и запалиха свещи в гробището "Мирогой" в Загреб, за да почетат паметта на хърватите, загинали в Отечествената война. На официална церемония Санадер каза, че Хърватия е станала фактор за мира, стабилността и регионалното сътрудничество. Той отново подчерта, че стратегическата цел на страната е членството в ЕС. На свой ред Месич подчерта, че консенсусът между правителството и опозицията е необходим за постигането на главните приоритети, отбелязвайки, че с тази церемония Хърватия за първи път празнува Деня на държавността като членка на НАТО. (ХИНА, Весник, Нови Лист, Явно, Кроейшън Таймс - 25/06/09)
