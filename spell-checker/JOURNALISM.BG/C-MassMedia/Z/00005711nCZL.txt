Гърция допуска бивш монарх да посети Атина по време на олимпиадата
20/01/2003
 
АТИНА, Гърция -- В неделя (19 януари) правителството обяви, че бившият монарх Константин ще бъде допуснат да посети Атина по време на Летните Олимпийски игри през 2004 г. Константин има забрана да пътува с гръцки паспорт, докато не премахне титлата "крал" пред името си и не приеме фамилно име. Изгоненият гръцки монарх обаче е член на Международния олимпийски комитет (МОК) и следователно е упълномощен да присъства на игрите съгласно споразумение между комитета и Гърция. Президентът на МОК Жак Рог отбеляза, че игрите предоставят възможност за помирение между Константин и гръцките власти. (Атинска новинарска агенция - 19/01/03)
