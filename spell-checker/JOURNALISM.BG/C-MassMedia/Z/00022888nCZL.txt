Доклад на „Амнести Интърнешънъл” критикува гръцките власти за трафика на хора с цел сексуална експлоатация
					13/06/2007
					 
						ЛОНДОН, Великобритания -- Нов доклад на „Амнести Интърнешънъл” критикува Гърция за неуспеха й да се справи с проблема с трафика на хора с цел сексуална експлоатация, в който са замесени жени и деца. Документът, публикуван във вторник (12 юни), съобщава, че трафикът се е увеличил десетократно за периода от 1990 до 1997 г. и хиляди жертви са били докарани от Източна Европа и Африка в Гърция. Тогава властите не са успели да им предоставят защита и подкрепа, се казва в доклада. В него се призовава Гърция да засили механизмите за оказване на закрила и да премахне съществуващото изискване жертвите да свидетелстват срещу трафикантите, за да получават помощи. (Съобщение за печата на "Амнести Интърнешънъл", UN Observer - 12/06/07)
