Турските ръководители смятат да признаят гръцката част на Кипър
02/05/2004
 
АНКАРА, Турция -- Премиерът Реджеп Тайип Ердоган намекна в събота (1 май), че неговото правителство може официално да признае държавата на кипърските гърци. "Светът призна гръцкия Кипър, какво можеш да постигнеш, ако кажеш "аз не го признавам"", заяви Ердоган пред репортери преди да замине за празненствата в Дъблин. Външният министър Абдуллах Гюл каза, че не е взето решение по въпроса.
В други новини, премиерът на кипърските турци Мехмет Али Талат ще се срещне с държавния секретар на САЩ Колин Пауъл тази седмица. Вашингтон преразглежда политиката си спрямо северен Кипър, след като кипърските турци подкрепиха плана на ООН за обединяване на острова. Кипърските гърци отхвърлиха плана. (AФП, MПA, AНA - 30/04/04)
