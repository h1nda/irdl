Мъж се взриви в Белград
					11/04/2010
					 
						БЕЛГРАД, Сърбия -- Двайсет и пет годишен мъж почина в петък (9 април) в Белград, след като възпламени ръчна граната в такси. Йован Костич вероятно е отвлякъл таксито, като е заплашил шофьора с пистолет. След като е бил преследван от полицията, при което е имало и престрелка, мъжът е възпламенил гранатата. Шофьорът е успял да излезе от таксито точно преди експлозията. Костич е починал в болница в Белград. Макар че причината за отвличането на таксито остава неясна, полицията по-късно откри голямо количество пистолети и експлозиви в апартамента на Костич. (Б92, ФоНет, РТС -10/04/10)
