Петима бяха задържани във футболен скандал за даване на подкупи в Румъния
					09/05/2008
					 
						БУКУРЕЩ, Румъния -- Дирекция "Антикорупция" (ДАК) съобщи в четвъртък (8 май), че планира да започне разследване за корупция и уреждане на мачове в румънската футболна лига. Полицията е арестувала петима души в сряда по подозрения, че са замесени в скандала. Въпреки че ДАК отказа да назове петимата, според съобщения в местните медии те са били арестувани в ресторант малко след решителното местно дерби между "Университатеа" - Клуж и "ЧФР" - Клуж. Полицията е открила 1,4 милиона евро у петимата, които вероятно са били предназначени за уреждане на мача. "ЧФР" - Клуж победи "Университатеа" - Клуж с 1-0 и стана първият отбор, който не е от Букурещ, спечелил националния шампионат от 1989 г. насам. (Ромпрес, Медиафакс, Hotnews.ro, Ройтерс - 08/05/08)
