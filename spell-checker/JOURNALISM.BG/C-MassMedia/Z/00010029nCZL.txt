Според български вицепремиер страната ще стане член на НАТО в края на март
03/03/2004
 
СОФИЯ, България -- Българският вицепремиер Пламен Панайотов заяви във вторник (2 март), че страната му най-вероятно ще стане пълноправен член на НАТО на 28 или 29 март, когато депозира документите си за присъединяване пред американското правителство. Изявлението му дойде след съобщението на Генералния секретар на НАТО Яп де Хоп Схефер, че шестте присъединяващи се държави са получили официална покана да станат членове на Алианса.
Междувременно американският президент Джордж Буш е изпратил във вторник поздравителна телеграма до българския си колега Георги Първанов по повод националния празник на страната. Поздравителни телеграми са били получени от лидери от целия свят. (Дневник, БТА, бТВ - 03/03/04; Уеб-сайт на НАТО, БТА, бТВ - 02/03/04)
