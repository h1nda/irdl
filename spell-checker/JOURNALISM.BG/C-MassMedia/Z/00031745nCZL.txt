Сърбия ще представи доклад за напредъка по либерализацията на визовия режим с ЕС
					24/09/2009
					 
						БЕЛГРАД, Сърбия -- В петък (25 септември) вътрешното министерство планира да изпрати до заместник-председателя на Европейската комисия (ЕК) Жак Баро доклад за напредъка, в който ще бъдат посочени в детайли усилията за изпълнение на условията за либерализация на визовия режим, заяви в сряда за излизащия в Белград всекидневник "Вечерне Новости" представителят на министерството Дражен Маравич. Той добави, че Сърбия по същество е изпълнила всички критерии, включени в нейната пътна карта. Условията, поставени от ЕС, се отнасят до ефективно наблюдение на административната гранична линия с Косово, сътрудничество с ЮЛЕКС и контрол на документите на косовските граждани, подали молби за издаване на биометрични паспорти. (Вечерне Новости, ФоНет, Б92 - 23/09/09)
