Винарните в Херцеговина са завръщат
		08/11/2004
		През последните 2000 години херцеговинците - от древните илирианци, римляните до днешните славяни - са отглеждали грозде и са произвеждали вина. Винарните, които едно време бяха гръбнакът на икономиката в района, преживяха тежък период по време на конфликта през 1992-1995 г. Въпреки това, сега тази индустрия се съживява. В усилията си да намерят възможности за работа в стагниращата икономка на Босна и Херцеговина (БиХ) някои се обръщат към тази вековна традиция. Поради скалистите почви и средиземноморския климат, много хора в страната гледат на винопроизводството като на един от най-обещаващите отрасли за развитие на износа и намаляване на милиардния търговски дефицит на БиХ.
		От Бет Кампшрор за Southeast European Times от Сараево - 08/11/04
 
		 
			
Винарната в Читлук има 90 работника и произвежда 960 000 литра вина годишно. [Бет Кампшрор]
			В усилията си да намерят начин за изкарване на прехраната при стагниращата икономика в Босна и Херцеговина някои се обръщат към вековната винарска традиция на страната. 
			Тазгодишната реколта, която бе събрана между средата на септември и началото на октомври, бе най-добрата през последните десет години за една от най-големите винарни в региона - Читлук, разположена на 40 минути път от Мостар. 
			 "Тази година бе изключително добра - с 10% повече продукция от миналата годинина", каза изпълнителният директор на винарната в Читлук Споменка Бъркич. "Ние имахме много часове на слънце и добри климатични условия". 
			През последните 2000 години херцеговинците - от древнити илирианци, римляните до днешните славяни - са отглеждали грозде и са произвеждали вина и ракии. Скалистите хълмове на Херцеговина не са заснежените, покрити с гори планини, както повечето хора си представят Балканите. По-скоро Херцеговина, която е разположена между хърватския адриатически бряг и Босна, има по-средиземноморски климат, със средна годишна температура 14 градуса по Целзий, много слънце, а дъжд вали предимно през пролетта и началото на есента. 
			Гроздето, което се отглежда тук - бяло Жилавка и червено Блатина - вирее добре в сушата и от него стават хубави сухи вина, които са сравнително евтини. Качествени вина могат да се намерят в супермаркетити и магазините на БиХ за около 9,7 евро и повече за бутилка, а най-евтините безкоркови видове вървят за по 1,6 евро. 
			До 1992 г. цялото винопроизводство бе централизирано в селскостопанския конгломерат Хепок. По време на конфликта 1992-1995 обаче компанията, както и останалата промишленост във военновременна БиХ се разпадна на части. 
			Винарната в Читлук едно време бе част от Хепок. Създаването на бизнес извън някогашната компания-гигант бе трудно, каза Бъркич, но нейнине работници искаха да издържат до по-добри времена за разлика от близкия Мостар, където неполучилите заплати работници излязоха на стачка и фирмата банкрутира. 
			"Годините 1993 и 1994 бяха лоши", отбеляза тя. "В продължение на шест-седем месеца никой не получи заплата, но нашите работници бяха търпеливи и сега получават средна за БиХ заплата". 
			Винарната в Читлук в момента има 90 работници и произвежда 960 000 литра вина годишно. Според Бъркич конкуренцията се засилва. В района се намират още една подобната по мащаб винарна - Любушки, както и 35 по-малки семейни изби. 
			Въпреки конкуренцията много производители се присъединиха към Асоциацията на винопроизводителите в Херцеговина - организация с идеална цел, основа през 2001 г. и лобираща пред различните правителства на БиХ за подобряване на положението на винарите. 
			Секретарят на асоциацията Марин Сиврич каза, че следвоенните проблеми, пред които е изправена всяка винарна - загуба на външни пазари, по-силна конкуренция на вътрешния пазар и намалена покупателна способност на местното население - са общи за всички винарни. 
			"Идеята за асоциация дойде от винарите, които разбраха, че техните индивидуални проблеми, могат по лесно да бъдат представяни, когато те действат заедно, а не отделно", каза той и добави, че местните власти ще помогнат на БиХ като цяло, ако помагат на винопроизводителите. 
			"Търговският дефицит на БиХ е около 1,6 млрд. долара годишно и въпросът сега е кога страната ще може да продаде нещо навън. Ето защо ние мислим, че е време да отделим повече внимание на първичните селскостопански продукти", допълни той. 
			
Херцеговина, която е разположена между хърватския адриатически бряг и Босна, има средиземноморски климат, със средна годишна температура 14 градуса по Целзий, много слънце, а дъжд вали предимно през пролетта и началото на есента. [Архив]
	Асоциацията вече постигна една от основните си цели, като накара парламента да разгледа нов закон за вината. Виното в момента се счита за алкохол по досегашния държавен закон, което означава по-високи данъци и забрана на рекламата по телевизията. Повечето европейски страни класифицират виното като хранителен продукт. Ако бъде приет, новият закон ще прилага същата класификация. 
			Марио Леко, доцент по технология на винопроизводството в университета в Мостар, каза, че правителствата тук трябва да се събудят и да видят действителността, че не се оползотворяват възможностите на Херцеговина като страна на виното. Той отбеляза, че в момента обработваемата земя е само 4000 хектара, а тя трябва да бъде 12000 хектара, ако БиХ иска да достигне европейските нива на винопроизводство. 
			"БиХ притежава изключителни възможности", каза той. "Производстото на вина е едно от малкото неща, които този район може да използва, тъй като гроздето тук вирее без поливане. Това е традиция - ние я чувстваме в душите и сърцата си - и тя включва цялото семейство, от децата до най-възрастните." 
			Една от десетките семейни изби, които се появиха отново след конфликта в БиХ е винарната Андрия, близо до Читлук. Тя е била собственост на семейство Корич в продължение на 200 години. Двамата братя-собственици - Миро и Валентин, решиха да съчетаят съвременното с традиционното, като инвестираха в разширението й през 1995 г. 
			 Малката изба, произвеждаща между 200000 и 300000 литра годишно, има модерно 6 метрово бутилиращо нововъведение, на което работят няколко от 18-те работници. Но десетките огромни дъбови бъчви в избата, където червените вина отлежават две години, а белите - една година, са традиционни. 
			Уютната стая с висок таван, кухня и кръчмарски маси, където посетителите могат да пробват червено вино Блатина, бяло Жилавка и Андрия розе, е също в традицион стил. 
			Въпреки че износът в Хърватия, Сърбия, Германия, Швейцария и Полша съставлява 50% от бизнеса на Андрия, братята се надават да разширят производствово и да продават на повече пазари в бъдеще. 
			 "Голямата промяна в семейните винарни е построяването на нови изби. Това е един от начините, по който Херцеговина се завръща към винарството", каза Миро Корич. 
			Друга семейна винарна, Домановци, която се намира близо до Столац, построи бизнеса си именно по този начин. Главният управител Иван Задро инвестира 1,8 млн. евро в модернизацията на винарната преди пет години. Домановици сега произвежда няколко вида висококачествени вина, в това число единствения в БиХ вид шампанско. 
			Бъркич от винарната в Читлук каза, че досега винарните трябвало да се оправят сами. "Ние не получаваме никаква подкрепа от държавата, политиците или от когото и да е било друг. Всичко сме направили сами", отбеляза тя. "Всяка година ние си казваме, че ще бъде по-добре. За Херцеговина единственото бъдеще са винарните."
