Експулсираните от Франция роми имигранти пристигнаха в Букурещ
					19/08/2010
					 
						ПАРИЖ, Франция -- Първият чартърен полет, организиран от Франция в рамките на кампанията й за експулсиране на около 700 нелегални роми имигранти с криминално минало, пристигна в Букурещ в четвъртък (19 август) със 79 роми на борда. Говорителят на европейската комисия Амелия Торес каза в сряда, че официални лица наблюдават ситуацията "с огромно внимание", като отбеляза, че всяка държава членка има право да предприема мерки за сигурност по отношение на чужденци. В интервю за румънската секция на радио РФИ румънският министър на външните работи Теодор Баконски изрази загриженост във връзка с нарастващата ксенофобия във Франция заради експулсирането. "Загрижен съм заради рисковете от популистки провокации и създаването на ксенофобски настроения в момент на икономическа криза," каза той. (АФП, Euractiv - 19/08/10)
