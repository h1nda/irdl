Българският премиер Станишев изразява умерен оптимизъм относно влизането на страната в ЕС през 2007 г.
					30/08/2005
					 
						СОФИЯ, България -- Пемиерът Сергей Станишев се завърна в понеделеник (29 август) вечерта от еднодневно посещение в Брюксел и каза, че е умерен оптимист относно влизането на страната в ЕС през 2007 г. Той заяви пред репортери, че по време на срещите с българската делегация председателят на Европейската комисия (ЕК) Жозе Мануел Барозу и други членове на ЕК са дали като цяло положителни сигнали, че предпазната клауза, даваща възможност за отлагане с една година на членството при неизпълнение на ангажиментите по присъединяването, няма да бъде задействана. Според Станишев зам.-председателят на ЕК Гюнтер Ферхойген е посочил, че България е най-малко толкова добре подготвена за членство, колкото са били и десетте нови членки на ЕС 16 месеца преди влизането им в съюза. (Дневник - 30/08/05; Уеб-сайт на българското правителство, бТВ - 29/08/05)
