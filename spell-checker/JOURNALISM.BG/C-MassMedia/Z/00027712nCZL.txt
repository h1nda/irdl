Специалният пратеник Лайчак предупреди за използването на процеса срещу Караджич за подклаждане на национализъм в БиХ
					11/09/2008
					 
						САРАЕВО, Босна и Херцеговина (БиХ) -- В сряда (10 септември) върховният представител Мирослав Лайчак предупреди за използването на процеса в Хага срещу бившия босненски сръбски лидер Радован Караджич за разпалване на национализъм в БиХ. "Арестът на Караджич имаше потенциал да подпомогне помирението в страната. За съжаление поради начина, по който бе представен във Федерация Босна и Херцеговина и Република Сръбска, той беше отклонен в противоположна посока, към по-нататашно разделение, обвинения и надигащ се национализъм", каза Лайчак в интервю за всекидневника "Дневник". (Бета, Дневник, Б92, РТРС - 10/09/08)
