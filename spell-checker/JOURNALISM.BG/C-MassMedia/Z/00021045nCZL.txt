Затегнати са мерките за сигурност в Косово
					21/12/2006
					 
						ПРИЩИНА, Косово, Сърбия -- В сряда (20 декември) ЮНМИК съобщи, че полицията на ООН с помощта на КФОР и Косовската полицейска служба (КПС) е засилила мерките за сигурност в провинцията. Според съобщението усилията са насочени най-вече върху предотвратяването на етнически или политически мотивирани актове на насилие. 
						Други новини -- Според съобщенията в сряда вечерта КПС е конфискувала оръжие, експлозиви и боеприпаси от кола в село Сутица, община Глоговац. Трима души са арестувани, включително един правителствен служител. Води се разследване. (Танюг, РТС - 20/12/06)
