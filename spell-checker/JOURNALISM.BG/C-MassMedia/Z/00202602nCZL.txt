Гюнтер
			Ферхойген
		
		член на Европейската Комисия, направление Разширяване на ЕС
		(Oфициален уеб-сайт, Гардиън)
 
		 
			
			Гюнтер Ферхойген е назначен за комисар по разширяване на Европейския Съюз на 15 септември 1999, когато Европейският парламент избира Романо Проди и неговия екип от 19 комисари да ръководят Европейската комисия.
			Ферхойген е роден на 28 април 1944 в Бад Кройцнах , Германия. След двугодишна служба като стажант във вестник Нойе Рейн –Нойе Рур Цайтунг той изучава история, социология и политически науки в Кьолн и Бон от 1965 до 1969.
			В началото на своята кариера, от 1969 до 1974, Ферхойген е началник на управлението за връзки с обществеността във Вътрешно министерство на Федерална Република Германия. След това е назначен за ръководител на отдела за аналитични и информационни задачи във Външно министерство, където работи до 1976.
			От 1977 до 1978 Ферхойген е федерален партиен ръководител на Свободната демократическа партия (СДП), и от 1978 до 1982 е генерален секретар на СДП.
			През 1982 напуска СДП и постъпва в германската центристка Социалдемократическа партия (СПД). От1983 до 1999 е член на немския Бундестаг, където участва в много комисии: комисия по външна политика (от1983 до 1998); председател е на специалния комисия по въпросите на ЕС (1992)
			Като член на СПД Ферхойген изпълнява длъжността председател на националното изпълнително бюро на СПД (през1986-87г.); федерален партиен ръководител (от 1993 до 1995); заместник-председател на СПД, член на парламентарната група по външна политика, на безопасността и развитието на политиката (1994 - 1997); и член на изпълнителното бюро на СПД (1997).
			Ферхойген е също така главен редактор на вестника на СПД Форвертс от 1987 дo 1989, и председател на съвета на Радио Дойче Веле от 1990 до 1999
			През 1997 той е избран за председател на Съвета за мир, безопасност и разоръжаване при Социалистическия интернационал. През 1998 е назначен за министър на държавните дела при федералното министерство на Външните работи, длъжност, която изпълнява до септември 1999, когато е избран за член на Европейската комисия, отговарящ по разширяването на съюза.
			Според Ферхойген, разширяването на Европейския съюз е възможност за достигане на трайна стабилност и сигурност в Европа и е процес, който ще заздрави европейската интеграция. " Близкото сътрудничество в областта на политиката, отбраната и сигурността ще направи разрастналия се Европейски съюз по-подготвен за борбата с международния тероризъм и организираната престъпност. В този смисъл разширяването означава преди всичко нарастване на икономическата и политическа стабилност и повишаване на сигурността за Европа и нейните граждани", твърди Верхойген.
