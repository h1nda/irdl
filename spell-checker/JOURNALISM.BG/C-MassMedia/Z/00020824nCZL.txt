Косовският премиер посети Москва
					01/12/2006
					 
						МОСКВА, Русия -- Косовският премиер Агим Чеку бе в Москва в четвъртък (30 ноември) за разговори относно бъдещето на провинцията. Той се срещна със заместник външния министър Владимир Титов и с председателя на комисията по външна политика на руския парламент Константин Косачов. Чеку призова Русия да не използва правото си на вето в Съвета за сигурност на ООН, когато предложението за статута на Косово бъде представено за одобрение. Той обеща, че Прищина ще приеме пакет от мерки за гарантиране на правата на малцинствата. Същевременно той подчерта, че етническото албанско мнозинство в Косово е решено да постигне независимост от Сърбия.
						Титов обаче заяви, че Русия ще признае независимостта на Косово само след като Белград стори това. След срещата руският външен министър излезе с изявление, в което призова сърбите и етническите албанци да постигнат съгласувано решение. (Москоу Таймс - 01/12/06; Ройтерс, АП, ЮПИ, KosovaLive, РИА Новости, АКИ - 30/11/06)
