Съветът за сътрудничество между БиХ и Хърватия провежда среща в Загреб
08/06/2004
 
ЗАГРЕБ, Хърватия -- Деветата сесия на Междудържавния съвет за сътрудничество на Босна и Херцеговина (БиХ) и Хърватия се проведе в Загреб в понеделник (7 юни). След това хърватският президент Стипе Месич каза, че двете държави са потвърдили волята си за решаване на двустранните проблеми в духа на евро-атлантическата интеграция.
Други новини: Военният министър на БиХ Никола Радованович посети Великобритания в понеделник. Той и британският му колега Джефри Хун обсъдиха кандидатурата за членство на БиХ в програмата на НАТО "Партньорство за мир" и бъдещата роля на силите на ЕС в мироопазването на територията на БиХ.
Също в понеделник, Република Сръбска осигури сградата в Баня Лука, която ще бъде седалище на Администрацията на БиХ за непреки данъци. Изпълнители на проекта на стойност 6.9 млн. евро ще бъдат местната строителна компания Връбаш и Нова Банка Белина. (Дневни Аваз, уеб-сайт на правителството на Република Сръбска, ПБС БиХ - 07/06/04; ХИНА, ПБС БиХ, НТВ Хаят - 06/06/04)
