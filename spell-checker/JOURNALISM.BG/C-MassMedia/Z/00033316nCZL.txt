Гръцките фермери ограничават протестите, но продължават блокадата на границата
					07/02/2010
					 
						АТИНА, Гърция – Протестиращите фермери ограничиха блокадата на някои главни пътища в страната в събота (6 февруари), но оставиха тракторите си на главен граничнопропускателен пункт на границата с България. Общо 13 блокади на пътища в централната и северна част на страната бяха вдигнати, но тракторите останаха на граничнопропускателния пункт Промахон-Кулата, предизвиквайки дълги опашки от леки автомобили и тирове. Някои от протестиращите, които настояват да получат неизплатените им субсидии от ЕС и по-висок доход, заявиха, че съзнават, че правителството не е в състояние да ги субсидира заради тежкото финансово положение, в което се намира Гърция. Все пак те настояват за някаква подкрепа и споменават като възможност по-добри условия за отпускане на банкови кредити. (Kaтимерини, ЮПИ, AП, СКАИ - 06/02/10)
