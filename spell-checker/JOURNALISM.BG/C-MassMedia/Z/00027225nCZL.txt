ПКК отрича да е замесена в бомбените атентати в Истанбул
					29/07/2008
					 
						АНКАРА, Турция -- Терористичната Кюрдска работническа партия (ПКК) в понеделник (28 юли) отрече всякаква връзка с двата едноременни бомбени взрива в Истанбул в неделя, които убиха 17 души и раниха повече от 150. В изявление, публикувано на свързан с ПКК уебсайт, един от нейните лидери, Зубеир Айдар, осъди атаките. "Подобно нападение е провокация в момент, в който се гледат делата срещу "Ергенекон" и ПСР. ПКК няма връзка с това събитие", заявява Айдар. Министър-председателят Реджеп Тайип Ердоган обвини кюрдските бунтовници за нападенията, които според него са били отмъщение за турските военновъздушни удари срещу позиции на ПКК.
						Ердоган посети в понеделник местата на атентатите и призова хората да се обединят срещу тероризма. Президентът Абдула Гюл потвърди отново решимостта на страната да се бори с тероризма. "Тези инциденти ще засилят нашата национална солидарност", каза той. (Сабах, Заман, Дейли Телеграф - 29/07/08, Хюриет, Търкиш Прес - 28/07/08)
