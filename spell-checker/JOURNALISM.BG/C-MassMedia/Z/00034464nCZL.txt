ЮЛЕКС арестува бивш командир от АОК
					07/05/2010
					 
						ПРИЩИНА, Koсово -- ЮЛЕКС арестува в четвъртък (6 май) Сабит Гечи, бивш командир от Армията за освобождение на Косово (АОК), който е заподозрян в участие във военни престъпления в Косово и Албания през 1999 г. Според съобщения в медиите случаят е свързан с лагерите на АОК в Албания, където, както се твърди, са били изтезавани затворници. Косовската полиция потвърди, че е участвала в ареста. В изявление военни ветерани от АОК обвиниха ЮЛЕКС, че извършва показни акции, поискаха незабавното освобождаване на Гечи и настояха да спре "този натиск срещу военни ветерани от АОК". Това не е първият арест за Гечи. През 2001 г. съдии от ЮНМИК го осъдиха на повече от пет години затвор за рекет и заплахи. (Коха Диторе, Eкспрес - 07/05/10; Kлан Косова, РТК, Koхавижън, AП, Би Би Си - 06/05/10)
