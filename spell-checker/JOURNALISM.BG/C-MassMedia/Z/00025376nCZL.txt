Тачи призова сърбите да не бягат от Косово
					06/02/2008
					 
						ПРИЩИНА, Косово, Сърбия -- Министър-председателят Хашим Тачи отправи апел към сърбите, живеещи в Косово, да не напускат провинцията след обявяването на независимост от Сърбия. Той обеща, че правата на всички етнически малцинства ще бъдат гарантирани. Тачи, който посети едно сръбско семейство в Рубовц във вторник (5 февруари), подчерта, че сърбите трябва да останат, защото Косово ще стане държава за всички, където отмъщението няма да се допуска. Той обеща, че неговото правителство ще работи усилено, за да осигури просперитет за всички хора.
						Бъдещето на Косово беше също така централна тема на среща между словенския министър-председател Янез Янша и неговия гръцки колега Костас Караманлис във вторник в Любляна. Караманлис отново подчерта, че Гърция се противопоставя на на всякакви прибързани и едностранни действия във връзка със статута на Косово, и каза, че неговата страна ще настоява за активното участие на ЕС в запазването на стабилността и сигурността в региона. (Kosovalive, РТК, РСЕ, Balkanweb, Телеграфи, Ройтерс, Гласът на Америка, АФП, РИА Новости - 05/08/02)
