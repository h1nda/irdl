Турският и полският външни министри обсъждат интеграцията в НАТО и ЕС
10/02/2004
 
ВАРШАВА, Полша -- Турският външен министър Абдулах Гюл се срещна в понеделник (9 февруари) с полския си колега Влодимир Чимошевич. Двамата са обсъдили предстоящата среща на НАТО на високо равнище в Истанбул, процеса на интеграция в ЕС и ситуацията в Ирак. Гюл поздрави Полша във връзка с предстоящото й присъединяване към ЕС и потърси по-нататъшна подкрепа за кандидатурата на Турция.
Други новини: Турция и Гърция подписаха споразумение по програмата на ЕС ИНТЕРРЕГ за икономическо сътрудничество по общата им граница. ЕС ще осигури 35 млн. евро за финансиране на инфраструктурни проекти в региона. (Анадолска агенция, ПАП, НТВ, ТРТ - 09/02/04)
