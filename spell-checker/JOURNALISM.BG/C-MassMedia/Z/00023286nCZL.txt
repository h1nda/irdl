Анкара осъди атака на талибаните срещу турски конвой в Афганистан
					19/07/2007
					 
						АНКАРА, Турция -- В сряда (18 юли) правителството осъди самоубийствения бомбен атентат срещу турски военен конвой в Афганистан, за който талибаните поеха отговорност. Двама души бяха ранени, един от турската охрана и един цивилен. Турция повърди, че ще продължи своята подкрепа за Афганистан и ще продължи да дава своя принос за стабилизирането и сигурността в региона.
						Други новини от сряда -- Иракските власти обвиниха турските военни в изстрелването на около 100 снаряда по кюрдски села, разположени по границата със Северен Ирак. Багдад призова Турция да замени бомбардировките с диалог. Турската атака по всяка вероятност е в отговор на убийството в сряда на трима войници от бунтовници от Кюрдската работническа партия (ПКК). (Заман, Ватан, Хюриет, Джумхуриет, АП, АФП, Ройтерс - 19/07/07; Анадолска агенция, НТВ, АП, Джихан - 18/07/07)
