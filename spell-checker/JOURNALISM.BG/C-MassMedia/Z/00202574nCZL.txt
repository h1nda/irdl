Светозар
			Марович
		
		президент на Сърбия-Черна гора 
		(Уебсайт на парламента на Черна гора, БиБиСи- Информация за страните, SEE Online; Ройтерс, БиБиСи, БЕТА - 07/03/03)
 
		 
			
			Юристът от Черна гора Светозар Марович бе избран за първи президент на новия съюз Сърбия-Черна гора на 7 март 2003 г., по-малко от месец след като бившата Югославската федерация престана да съществува. Марович ще бъде и председател на петчленния съвет на министрите на съюза.
			Марович прие поста в момент, когато и Сърбия, и Черна гора не бяха избрали президенти, и по-малко от седмица преди въвеждането на извънредно положение в Сърбия след убийството на премиера Зоран Джинджич на 12 март.
			Марович е роден на 31 март 1955 г. в Котор. Завършил е Юридическия институт в Подгорица. Той е съосновател и заместник-председател на черногорската Демократическа партия на социалистите (ДПС), която е привърженичка на независимостта.
			За пръв път Марович е избран за член на черногорския парламент през 1990 г. В периода 1994-2001 г. е избиран три пъти за председател на парламента и е оглавявал парламентарната комисия по външни отношения. Изпълнявал е длъжностите генерален секретар и заместник-председател, а като депутат от ДПС е участвал в парламентите на Черна гора и федерацията.
			В речта си при встъпване в длъжност на 7 март 2003 г., Марович определи споразумението, довело до създаването на новия по-свободен съюз, като "първото демократично споразумение между Сърбия и Черна гора досега". Президентът заяви, че във фокуса на неговата работа през тригодишния период, след който двете републики биха могли да напуснат съюза, ще бъде повишаването на жизнения стандарт на народа на Сърбия-Черна гора. Марович обеща също така и сътрудничество с трибунала на ООН за военни престъпления в Хага.
			Освен действащ политик, президентът на Сърбия-Черна гора е публикувал материали в редица ежедневници, седмичници и списания, и е бил инициатор на различни културни събития в град Будва.
			Светозар Маровач е женен и има две деца.
