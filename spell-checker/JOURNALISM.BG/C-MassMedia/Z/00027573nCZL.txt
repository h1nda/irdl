Албания разкритикува Русия за признаването на Южна Осетия и Абхазия
					29/08/2008
					 
						ТИРАНА, Албания -- Външното министерство публикува в четвъртък (28 август) изявление, в което критикува Русия за решението й да признае Южна Осетия и Абхазия за независими държави. Изявлението също така отхвърля всякакви паралели с Косово. Решението на Москва се определя в него като „неоправдано, неприемливо и нарушение на международното право и резолюциите на ООН".
						В четвъртък в Ню Йорк говорителят на ООН Мишел Монтас каза, че Южна Осетия и Абхазия са напълно различни от Косово. „Смятам, че двата случая не би трябвало да се сравняват, тъй като историята им е различна,” каза Монтас. (Гласът на Америка , Би Би Си, Алсат, BalkanWeb - 28/08/08)
