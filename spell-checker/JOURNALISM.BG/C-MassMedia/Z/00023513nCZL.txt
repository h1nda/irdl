Хърватската полиция разби банда за трафик на наркотици 
					10/08/2007
					 
						ЗАГРЕБ, Хърватия -- Полицията арестува в четвъртък (9 август) шестима души в Сисак, Загреб и Задар. Смята се, че те са част от банда, замесена в контрабанда на кокаин в Гърция. Според съобщенията при операцията по залавянето им, проведена с помощта на австрийската полиция, са били открити хероин, кокаин, амфетамини, оръжия, фалшиви документи и чужда валута. 
						Други новини -- Албанският вестник "Шекули" писа в петък, че прокуратурата разследва 12 души, включително шестима полицаи, за които се смята, че са замесени в мрежа за незаконен трафик на хора. Според съобщенията десетки хора са заплащали по 500 евро на човек, за да бъдат вкарани незаконно в Гърция. (Шекули - 10/08/07; ХИНА, ХРТ -- 09/08/07)
