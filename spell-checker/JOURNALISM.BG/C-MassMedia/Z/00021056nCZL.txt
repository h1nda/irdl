Гюл: "Турция няма да се откаже от стремежите си за членство в ЕС" 
					22/12/2006
					 
						АНКАРА, Турция -- Турция никога няма да се откаже от стремежите си да се присъедини към ЕС, каза външният министър Абдула Гюл пред парламента в четвъртък (21 декември). Той обаче разкритикува решението на ЕС да замрази отварянето на осем глави от присъединителните преговори с Турция, посочвайки, че това е знак за "липса на далновидност от страна на ЕС", като се има предвид стабилизиращата роля на Турция. ЕС взе това решение в отговор на отказа на Анкара да отвори пристанищата и летищата си за транспортни средства от Кипър, както бе обещала по силата на митническия протокол. 
						Други новини -- В петък местната преса продължи да обсъжда въпроса дали премиерът Реджеп Тайип Ердоган може да се кандидатира за президент догодина. "Милиет" писа, че той е решил първо да проучи общественото мнение, преди да вземе окончателно решение. (Милиет, Сабах, Заман, Ню Анатолиън - 22/12/06; Синхуа - 21/12/06)
