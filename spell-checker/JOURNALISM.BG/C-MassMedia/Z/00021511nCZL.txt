Балтийските страни и страните от "Адриатическата харта" потвърдиха желанието си за сътрудничество
					07/02/2007
					 
						ТАЛИН, Естония -- Министрите на външните работи и отбраната на трите балтийски страни и трите страни от "Адриатическата харта" потвърдиха желанието си да продължат сътрудничеството в рамките на процеса на разширяване на НАТО след среща на върха в Талин, Естония, във вторник (6 февруари). Въпреки положителните послания за бъдещо членство, които бяха отправени на срещата на върха на НАТО в Рига миналия ноември, страните от "Адриатическата харта" - Албания, Хърватия и Македония - трябва да работят упорито и да осъществят реформите, смятат министрите. Съдебната и полицейската реформа, както и борбата с корупцията и организираната престъпност, бяха посочени като основни области, заслужаващи внимание. 
						Министрите на външните работи и отбраната на трите нови страни, членки на "Партньорство за мир" - Сърбия, Черна гора и Босна и Херцеговина - също участваха в срещата на върха, както и американският заместник помощник държавен секретар Розмари Дикарло. (Вечер, Вечерни Лист - 07/02/07; MИA, Макфакс, СРНА, МИНА - 06/02/07)
