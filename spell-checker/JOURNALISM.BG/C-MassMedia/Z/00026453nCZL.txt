Кипър забрани частните фериботи за Ливан
					15/05/2008
					 
						НИКОЗИЯ, Кипър -- Правителството обяви в сряда (14 май) забрана от съображения за сигурност върху частните морски превози на хора до и от Ливан. Кипърските пристанищни власти обясниха, че според международните споразумения превозът на хора по море трябва да се извършва от пасажерски кораби, а не от яхти, които нямат необходимата документация. Единственото изключение ще бъде превозването на медици от организацията "Лекари на света" до Ливан. Мярката идва на фона на многобройни публикации в местните медии, че собствениците на лодки и корабчета взимат огромни такси за превозване на хора в двете посоки, от и към Ливан, където смутовете и насилието през изминалата седмица се отразиха върху международните транспортни връзки. (Филелефтерос, Ройтерс, Middle East Online - 14/05/08)
