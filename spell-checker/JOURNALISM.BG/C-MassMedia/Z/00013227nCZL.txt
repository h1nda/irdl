Съобщава се, че укриващ се хърватски генерал иска да сключи сделка за предаването си 
					12/01/2005
					 
						ЗАГРЕБ, Хърватия -- Един от най-важните заподозрени, които се издирват от Трибунала на ООН за военни престъпления, генералът от запаса Анте Готовина вероятно прави опити за договориране на условията на своето предаване. Местната преса съобщава, че Лука Мишетич, адвокат на Готовина, е изпратил писмо до външния министър на Люксембург Жан Аселборн, чиято страна е понастоящем ротационен председател на ЕС. Мишетич е посочил, че клиентът му е готов да се предаде на Трибунала на ООН, но иска да бъде съден от хърватски съд. Неговата екстрадиция в Хага е предусловие за начало на преговорите за членство на Хърватия с ЕС. (Вечерни лист, Виесник - 12/01/05)
