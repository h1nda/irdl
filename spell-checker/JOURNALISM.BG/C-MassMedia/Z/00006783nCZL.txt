САЩ даде висока оценка на борбата на Гърция с тероризма
01/05/2003
 
ВАШИНГТОН, САЩ -- Държавният департамент на САЩ даде висока оценка на успешната борба на гръцкото правителство срещу тероризма през 2002 г. В своя годишен доклад "Методите на действие на глобалния тероризъм" американското правителство отбелязва разбиването на мрежата "17 ноември", която е виновна за убийствата на 23 гръцки и чуждестранни представители. Кофър Блек, координатор по въпросите на антитероризма в Държавния департамент, нарече успехите на Гърция в борбата с тероризма "исторически". Той също похвали Атина за дейността й по обезпечаване на сигурността на Олимпиадата през 2004 г. В същото време Държавният департамент посочва увеличаването на по-дребните случаи на насилие, извършвани от анархисти и други екстремисти в Гърция. Вашингтон също призова Атина да закрие офисите на няколко организации, които САЩ считат за терористични групи. (АП, АФП - 30/04/03)
