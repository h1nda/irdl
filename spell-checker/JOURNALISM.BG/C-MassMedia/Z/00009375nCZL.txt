Румъния изпраща благодарствена нота до Робъртсън
18/12/2003
 
БУКУРЕЩ, Румъния -- Външното министерство изпрати благодарствена нота на генералния секретар на НАТО лорд Джордж Робъртсън, чийто мандат изтича в края на тази година, в която се посочва положителната роля на алианса в Югоизточна Европа. Букурещ благодари на Робъртсън по повод на срещата на Северноатлантическия съвет в Брюксел в сряда (17 декември). Робъртсън председателства срещата за последен път и даде прощално видеоинтервю за четирите си години служба на този пост. (Ромпрес - 18/12/03)
