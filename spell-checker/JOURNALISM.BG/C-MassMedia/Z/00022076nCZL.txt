Правителството на РС взе решение за специален социално-икономически статут на Сребреница
					29/03/2007
					 
						БАНЯ ЛУКА, Босна и Херцеговина (БиХ) -- Правителството на Република Сръбска (РС) взе в сряда (28 март) решение да предостави специален социално-икономически статут на Община Сребреница като отговор на искането за статут извън юрисдикцията на РС. Министърът на администрацията и местното самоуправление на РС Зоран Липовац каза, че решението на кабинета задължава всички съответни институции и държавни компании да разработят проекти за икономическо развитие и да осигурят равни права на труд за всички членове на етническите общности в Сребреница. Решението изисква също Комисията по приватизация на РС да извърши незабавно преглед на всички приватизационни сделки, извършени там. 
						Босненските общински съветници от Сребреница започнаха да се стремят към специален статут на областта, след като Международният съд призна геноцида, проведан там през 1995 г. (Дневни аваз - 29/03/07; РТРС, СРНА, Уебсайт на правителството на РС, ПБС БиХ - 28/03/07)
