Снежни бури предизвикаха затруднения в Румъния и България
13/01/2003
 
КОНСТАНЦА, Румъния -- Силни снеговалежи станаха причина за затварянето на черноморските пристанища на Румъния и България в събота (11 януари). В някои райони скоростта на вятъра достигна 75 км/ч, а температурите паднаха до -10 градуса. И двете страни съобщиха за закъснения в движението на влаковете, а пристанищата по р. Дунав бяха затворени. Редица села са останали без електричество, два от язовирите в южна България са прелели, според информация в медиите. Късно в неделя властите съобщиха, че ситуацията се подобрява. (бТВ, БНТ, АФП- 12/01/03)
