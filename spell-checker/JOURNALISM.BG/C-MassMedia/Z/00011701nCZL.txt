Бъдещето на съюза остава предмет на дискусии между Сърбия и Черна гора 
					
				
					19/08/2004
				
				 
					
							БЕЛГРАД, Сърбия – Черна гора -- В сряда (18 август) Сърбия отрече коментарите на Черна гора за евентуални разговори през септември относно бъдещето на междудържавния съюз. По-рано през деня Предраг Секулич, говорител на управляващата в Черна гора Демократическа партия на социалистите, заяви, че Подгорица ще предложи два сценария. При единия от тях се запазва някаква форма на съюз между двете независими международно признати държави. При втория сценарий се запазва съществуващият съюз до 2005 г., след което се провеждат референдуми за независимостта на двете републики. В отговор началникът на информационната служба на сръбското правителство, Сърджан Джурич, заяви, че официално не са правени никакви предложения, като допълни, че федералната конституция забранява разговори на това ниво. (Taнюг, Мина - 18/08/04)
