Гръцки съд осъди корумпиран съдия на 25 години затвор
					06/08/2006
					 
						АТИНА, Гърция – Съд в Атина издаде в петък (4 август) присъда от 25 години затвор за бивш съдия, осъден за корупция. Леонидас Статис също бе осъден да плати глоба от 71 020 евро. Името му се появи в скандал за уреждане на процес миналата година, когато той бе обвинен във взимане на подкупи от адвокати срещу издаване на благоприятни присъди за техните клиенти. Седем адвокати получиха четиригодишни присъди. 
						Други новини – Министърът на правосъдието Анастасиос Папалигурас съобщи в събота, че Министерството подготвя нов законопроект, насочен срещу корупцията в частния сектор. Тази мярка е в съответствие със задълженията на Гърция като член на Съвета на Европа. (Kaтимерини, НЕТ-ТВ, AНА-МПА - 05/08/06)
