Турската полиция арестува активисти на ПКК
					08/05/2011
					
						АНКАРА, Tурция -- Полицията арестува 22 души в петък (6 май) по обвинения, че членуват в обявената извън закона Кюрдска работническа партия (ПКК). Арестите бяха част от продължаваща по-голяма операция, целяща да спре потенциалните терористични атаки срещу политически партии преди общите избори на 12 юни. В четвъртък властите съобщиха, че сепаратисти на ПКК стоят зад нападението срещу конвоя на премиера Реджеп Тайип Ердоган в сряда, при което бе убит един полицай. (Aнадолска информационна агенция, Доган - 06/05/11)
