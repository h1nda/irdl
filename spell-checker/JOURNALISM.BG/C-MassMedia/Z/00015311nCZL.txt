Великобритания защитава кандидатурата на Турция за членство в ЕС
					19/07/2005
					 
						БРЮКСЕЛ, Белгия -- Британският министър на външните работи Джак Стро, чиято страна в момента председателства ЕС, в понеделник (18 юли) защити решението на съюза да започне присъединителни преговори с Турция през октомври. По време на среща на външните министри на ЕС той отклони опитите на две от страните членки да започнат дебат по въпроса за признаването на Кипър от Турция и за заместването на пълноправното членство с "привилегировано партьорство". Срещата съвпадна с публикуването на редовното проучване на Европейската комисия, наречено "Евробарометър". То установи, че 52 % от населението в 25-членния блок се противопоставят на членството на Анкара, а 35 % го подкрепят.
						Други новини -- Турската полиция издирва мъж на около двадесет години, заподозрян, че в събота е поставил в микробус бомба, от която загинаха петима и бяха ранени 13 души. Според съобщения в местните медии, публикувани в понеделник, заподозреният се е качил три пъти в микробуса, който превозвал туристи до плажа. При последното си качване той е носил чанта и е слязъл от микробуса едва няколко минути преди взрива. (Ройтерс - 19/07/05; Файненшъл таймс - 18/07/05)
