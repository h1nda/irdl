Шестима ранени при пожар в Прищина
					17/03/2008
					 
						ПРИЩИНА, Косово -- Шест души бяха ранени по време на пожар, избухнал на газостанция за природен газ в централен квартал на Прищина в събота вечерта (15 март). Трима са сериозно ранени, включително един със силни изгаряния. Живеещите в близките сгради бяха евакуирани за кратко, но по-късно им бе разрешено да се завърнат по домовете си. Първоначалното разследване показва, че причина за пожара са неправилни мерки за безопасност от страна на компанията, доставяща газа до подстанцията. Президентът Фатмир Сейдиу призова отговорните власти да идентифицират всички опасни газо- и бензиностанции в Прищина и да предприемат необходимите мерки. (Телеграфи, КТВ, РТК -16/03/08)
