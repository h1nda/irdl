Македонски ръководители се срещнаха с роднините на изчезнали лица
21/12/2003
 
СКОПИЕ, Македония -- Президентът Борис Трайковски, премиерът Бранко Цървенковски, вътрешният министър Хари Костов и лидерът на Демократическия съюз за интеграция Али Ахмети се срещнаха в петък (19 декември) с роднините на 12 македонци и 6 етнически албанци, които са безследно изчезнали по време на военния конфликт през 2001 г. Семействата изразиха силно недоволство от хода на издирването на техните близки. Участниците в срещата се договориха да проведат нова среща в края на януари. Джефри Бинджер, ръководител на международната комисия за изчезналите лица в Македония, също присъства на срещата. По-рано той направи коментара, че правителството няма политическа воля да се справи с проблема. (Утрински Весник - 20/12/03; MИA, A1 TВ - 19/12/03)
