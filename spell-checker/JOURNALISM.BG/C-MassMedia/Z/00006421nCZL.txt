Външните министри на Турция и Испания обсъждат кризата в Ирак
28/03/2003
 
АНКАРА, Турция -- На среща в Анкара в четвъртък (27 март) външният министър Абдула Гюл и испанската му колежка Ана Паласио обсъдиха иракската криза и плановете за предотвратяване на бежанска криза. По-късно Гюл заяви за репортерите, че Турция очаква подкрепа от Испания за влизането на страната в ЕС.
Също в четвъртък започна повторното разглеждане на делото на носителката на наградата за човешки права Лейла Зана и още трима кюрди - бивши депутати. Техните присъди от 1994 г. за сътрудничество на забранената Кюрдистанска работническа партия по-късно бяха обжалвани. Това доведе до възбуждането на нов процес, на който присъстват двама представители на Европейския парламент. (ТРТ 2, Анадолска агенция, АФП, Търкиш дейли нюз - 27/03/03)
