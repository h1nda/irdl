Юноша загина при взрив в Атина
					29/03/2010
					 
						АТИНА, Гърция -- Юноша загина, а по-малката му сестра бе сериозно ранена късно в неделя (28 март) при взрив пред център за обучение на държавни служители в Атина. Майката на двете деца също е пострадала. Според съобщенията семейството - афганистански емигранти - ровело в контейнер за смет да търси храна пред сградата, когато момчето намерило и отворило торбата с взривното устройство, детонирайки го. Министърът на гражданската защита Михалис Хрисохоидис определи инцидента като "отвратителен терористичен акт" и обеща да предаде виновниците на правосъдието. Две други бомби бяха открити в Солун и обезвредени, преди да причинят щети. (AНA-MПA, AФП, AП - 28/03/10)
