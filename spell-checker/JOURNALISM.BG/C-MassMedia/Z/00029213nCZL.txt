Хърватия и Словения се договориха да проведат среща на върха за обмен на информация
					05/02/2009
					 
						ЗАГРЕБ, Хърватия -- Министър-председателят Иво Санадер се е съгласил да се срещне със словенския си колега Борут Пахор по-късно този месец за "обмен на информация" между двете страни, обяви Санадер в сряда (4 февруари) след телефонен разговор. Хърватия и Словения не могат да се договорят за общата си морска граница, което се отразява върху правата на риболов в Адриатическо море. Проблемът е в основата на обтегнатите от години двустранни отношения. Напрежението достигна такава точка, че някои словенски представители сега заплашват с провеждането на референдум по кандидатурата на Хърватия за присъединяване към ЕС. (Кроейшън Таймс - 05/02/09; СТА, Явно, ХРТ - 04/02/09)
