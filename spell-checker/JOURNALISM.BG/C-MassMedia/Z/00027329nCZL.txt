Взривове пред обществена сграда в Истанбул раниха един мъж
					07/08/2008
					 
						ИСТАНБУЛ, Турция -- Няколко взрива разтърсиха в четвъртък (7 август) обществена сграда в Истанбул. Един човек е бил ранен. Според репортажи в местните медии единият взрив е станал в паркинга на сграда в Юскюдар, в азиатската част на Истанбул. Други два са се чули от съседното гробище, заяви пред Анадолската информационна агенция кметът на Юскюдар Мехмет Чакър. Телевизия „Си Ен Ен Търк” съобщи, че предполагаема причина за взривовете са били ръчни гранати или малки бомби, предназначени по-скоро да сплашват, отколкото да убиват. Един мъж е получил незначително нараняване на крака, съобщи телевизия НТВ. Ако следователите потвърдят, че става дума за бомбен атентат, той ще бъде вторият в Истанбул за по-малко от две седмици. (Хюриет, Анадолска информационна агенция, Си Ен Ен Търк, Информационна агенция Доган, АФП - 07/08/08)
