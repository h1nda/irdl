Гърция може да ограничи достъпа на румънски работници до трудовия си пазар 
					09/11/2006
					 
						БУКУРЕЩ, Румъния -- Гърция може да ограничи достъпа на румънски работници до трудовия си пазар след присъединяването на Румъния към ЕС през януари, съобщи външният министър Михай-Разван Унгуряну по време на посещение в Атина в сряда (8 ноември). Официални представители са му казали, че могат да бъдат наложени ограничения заради безработицата от 9 % в Гърция и натиска, оказван върху правителството от местните профсъюзи. (Адевърул, Зиуа - 09/11/06; Ромпрес, Медиафакс - 08/11/06)
