Висш активист на кюрдите призовава към ново примирие с турското правителство
14/06/2004
 
АНКАРА, Турция -- Кюрдската активистка Лейла Зана заяви пред десетки хиляди свои привърженици в Диарбакир в неделя (13 юни), че кюрдските сепаратисти трябва да въведат отново примирието, към което се придържаха в продължение на пет години. Тя призова въоръжените сили на Кюрдския народен конгрес да се въздържат от насилие. Зана бе една от четиримата законодатели от кюрдски произход, освободени от затвора миналата седмица. Премиерът Реджеп Тайип Ердоган каза в неделя, че е готов да се срещне с нея.
Други новини от неделя: Германският посланик в Турция Волф Ретхарт Борн каза, че очаква предстоящият доклад на Европейската комисия за напредъка на Турция да бъде положителен. Борн прогнозира, че до края на тази година Турция ще получи дата за начало на преговорите си с ЕС. (Анадолска агенция - 14/06/04; Ройтърс, АФП, Анадолска агенция, ТРТ 2 - 13/06/04)
