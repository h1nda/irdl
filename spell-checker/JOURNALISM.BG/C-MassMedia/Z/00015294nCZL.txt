Сърбия осъди на затвор осем души за убийството на Стамболич
					18/07/2005
					 
						БЕЛГРАД, Сърбия и Черна гора -- Осем бивши служители на тайната полиция бяха осъдени за отвличането и убийството на бившия сръбски президент Иван Стамболич през август 2000 г. по поръчка на Слободан Милошевич. Те бяха обвинени и в опит за убийство на политика Вук Драшкович. Милорад Улемек-Легионера, за когото се смята, че по-късно е организирал и убийството на сръбския премиер Зоран Джинджич през 2003 г., получи присъда от 40 години затвор. Трима от останалите обвиняеми - Бранко Берчек, Душан Маричич и Ненад Буйошевич също получиха 40-годишни присъди, а останалите обвиняеми бяха осъдени на 15 години затвор. (Би Би Си - 18/07/05)
