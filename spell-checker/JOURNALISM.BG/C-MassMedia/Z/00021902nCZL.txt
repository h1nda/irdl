Председателят на ЕП призова Хърватия и Словения да решат граничния си спор без международен арбитраж 
					14/03/2007
					 
						ЛЮБЛЯНА, Словения -- Председателят на Европейския парламент Ханс-Герт Пьотеринг призова Хърватия и Словения да уредят помежду си спора за границите, вместо да прибягват до международен арбитраж. В интервю за словенското държавно радио във вторник (13 март) Потеринг заяви, че арбитражната процедура може да отнеме години. Двете страни са в спор за морските зони и правата на риболов от момента на разпадането на бивша Югославия. 
						Други новини -- Хърватското външно министерство съобщи, че съвместната комисия за гражданско общество ЕС-Хърватия е провела първото си заседание в Брюксел в понеделник. Дванадесетчленната комисия е разгледала напредъка на Хърватия в преговорите за присъединяване към ЕС и е обсъдила мерки за разширяване на институционалното сътрудничество. (Пословни дневник - 14/03/07; ХИНA - 13/03/07)
