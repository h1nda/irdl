България и Турция: Необходимо е сътрудничество в борбата срещу тероризма
19/12/2003
 
СОФИЯ, България -- България и Турция са единодушни относно необходимостта от сътрудничество в борбата срещу тероризма, заявиха председателят на парламента Огнян Герджиков и председателят на турската парламентарна комисия за международни отношения Мехмет Дюлгер, който посети София в четвъртък (18 декември). Те изтъкнаха, че терористичните нападения през ноември в Турция подчертават важността на обединените усилия и действия срещу международния тероризъм. Герджиков каза, че една от приоритетните цели на България като председател на ОССЕ догодина ще бъде борбата с тероризма. (БTA, БНT - 18/12/03)
