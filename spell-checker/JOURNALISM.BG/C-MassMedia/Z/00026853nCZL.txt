ВМРО-ДПМНЕ получи мандат за сформиране на правителство на Македония
					23/06/2008
					 
						СКОПИЕ, Македония - В понеделник (23 юни) лидерът на ВМРО-ДПМНЕ Никола Груевски, чиято партия спечели извънредните избори на 1 юни, получи от президента Бранко Цървенковски мандат за сформиране на ново правителство след учредителното заседание на новия парламент на страната в неделя. "Имам 20 дена за сформирането на правителство. Предстои ни много работа, трябва да вложим много енергия и да изпълним проектите, които обещахме на гражданите на страната", каза Груевски. В интервю в неделя за МИА той каза, че възнамерява да започне консултации, които ще определят коя от етническите албански партии - Демократичният съюз за интеграция или Демократичната партия на албанците - ще се присъедини към управляващата коалиция. В неделя парламентът избра члена на ВМРО-ДПМНЕ Трайко Веляновски за свой председател. (Утрински Весник, Канал 5, Вечер, Фокус - 23/06/08; МИА - 22/06/08)
