САЩ осигуряват обучение за албанската полиция 
					20/01/2011
					 
						ТИРАНА, Албания -- Посолството на САЩ в Тирана и Министерството на правосъдието на САЩ оказват помощ на албанската полиция чрез обучение за начините да се справя с подправени документи, съобщиха местните медии в сряда (19 януари). Около 60 служители от отделите „Граници” и „Миграция” на полицията са завършили курс на обучение в Дуръс, провеждан от представители на американската Агенция за прилагане на емигрантските и митническите закони. Инициативата ще помогне на Албания да укрепи сигурността по границите си. (Лаймифундит, Клан, Телеграфи - 19/01/11)
