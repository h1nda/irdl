Христофиас: "Кипър ще откаже посредничеството за обединяването на острова"
					02/10/2009
					 
						НИКОЗИЯ, Кипър -- Президентът Деметрис Христофиас каза в четвъртък (1 октомври), че няма да приеме никакво посредничество или твърди крайни срокове за обединяване на разделения остров. В слово по време на военен парад в Никозия по случай 49-ата годишнина от независимостта на страната Христофиас каза, че това послание "е предназначено за всички, включително за секретариата на ООН". Помолен за коментар относно изявлението на кипърския турски лидер Мехмет Али Талят, който заяви, че протакането на преговорите отваря място за посредничество, Христофиас каза, че Талят би могъл вместо това да избягва забавянията. (Фамагуста Газет - 02/10/09; Си Ен Ей - 01/10/09)
