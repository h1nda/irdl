Сърби блокираха пътя Митровица–Лепосавич в знак на протест срещу съвместните патрули 
					09/03/2011
					 
						ПРИЩИНА, Косово – Във вторник (8 март) сърби от Северно Косово блокираха главния път Митровица–Лепосавич в знак на протест срещу присъствието на албански полицейски служители в съвместните полицейски патрули. Блокадата продължи 30 минути. На мястото присъстваха косовски полицаи и служители на ЮЛЕКС и не се съобщава за инциденти. Полицията съобщи за медиите, че подобна демонстрация е била проведена близо до ГКПП "Ярине" на границата със Сърбия, където местни сърби са протестирали срещу така наречената от тях необявена визита на косовския президент Беджет Пацоли. (Косова Сот, Зъри, Епока е Ре, Коха Диторе - 09/03/11)
