Българският премиер Станишев е в Брюксел, за да обсъди присъединяването към ЕС
					08/06/2006
					 
						СОФИЯ, България -- Премиерът Сергей Станишев пристигна в Брюксел в сряда (7 юни), за да запознае ръководителите на ЕС с плана за действие на кабинета за справяне с проблемите в процеса на присъединяването. Първата му среща беше с еврокомисаря по разширяването Оли Рен, който потвърди, че следващият мониторингов доклад на ЕК ще бъде публикуван в края на септември. Рен още каза, че ако българското и румънското правителство работят упорито, те ще успеят да осъществят навреме всички необходими реформи и така ще могат да бъдат приети в блока на 1 януари 2007 г. (Медиапул, бТВ, Нова ТВ - 07/06/06)
