Прокуратурата в Сараево призовова за предаване на документацията за изчезнали сърби
					14/05/2006
					 
						САРАЕВО, Босна и Херцеговина (БиХ) -- Началникът на кантоналната прокуратура в Сараево Бранко Сливар, настоява асоциациите за изчезналите лица на Република Сръбска да предадат всички данни и цялата документация, свързана с изчезнали сърби от района на Сараево. Той направи това изявлание в събота (13 май) за "Дневни аваз". Вместо да си разменят критични забележки с правителството на Федерация БиХ и да спорят за броя на жертвите от войната, асоциациите за изчезналите лица биха постъпили по-правилно, ако предадат съответните документи на прокуратурата, за да може да се установи истината, заяви Сливар.
						Според началника на прокуратурата от 4 януари насам са предявени 13 нови обвинения, свързани с престъпления срещу етнически сърби и се очаква да бъде даден ход на официални процедури по тях. (Дневни аваз, ПБС БиХ, РТРС - 13/05/06)
