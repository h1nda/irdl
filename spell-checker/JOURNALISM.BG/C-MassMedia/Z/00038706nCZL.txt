Сръбски фермери протестират срещу намаляването на субсидиите 
					31/05/2011
					
						БЕЛГРАД, Сърбия -- В понеделник (30 май) фермерска асоциация започна протестни действия, след като правителството реши да съкрати селскостопанските субсидии. Фермери от Войводина се отправиха към Белград и блокираха няколко шосета около Панчево, но полицията им попречи да стигнат до столицата. Селскостопанските производители искат от правителството да запази нивата на субсидиите от 2010 г., когато те получиха по 144 евро на хектар за до 100 хектара обработваема земя. Кабинетът взе решение за запазване на размера на субсидиите от 14 000 динара, но въведе ограничение от едва десет хектара за земята, за която се получават субсидии, в опит да ограничи държавните разходи. (РТС, Б92 - 30/05/11)
