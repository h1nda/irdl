Бури бушуват в Румъния; съобщава се за смъртта на дете
15/06/2004
 
БУКУРЕЩ, Румъния -- Силни бури бушуват в Румъния от края на седмицата, нанасяйки значителни щети в някои райони и вероятно причинявайки смъртта на едно дете в северния град Долещи. Местни медии съобщиха в понеделник (14 юни), че двугодишно дете е било пометено от придошлите води и кални потоци. Няколко къщи и съоръжения за електроснабдяване са били повредени или унищожени задно с големи селскостопански площи. Според метеоролози лошото време може да продължи и през седмицата. (АФП, Медиафакс-14/06/04)
