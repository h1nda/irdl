Албанските демократи се стремят към общ подход относно конституционните промени
					18/04/2008
					 
						ТИРАНА, Албания – Лидерите на управляващата Демократическа партия (ДП) и нейната парламентарна група се срещнаха в четвъртък (17 април) в опит да намерят общ подход към евентуалните конституционни промени, особено за избирателната реформа. Някои в партията искат президентът да бъде избиран директно от гласоподавателите, докато премиерът Сали Бериша, който оглавява партията, поддържа идеята президентът да бъде избиран от парламента. Той обаче е готов да приеме някои дребни промени с цел улесняване на процеса. Преговорите с коалиционните съюзници по въпроса продължават. (Коха Йоне, Шекули - 18/04/08; Би Би Си, BallkanWeb, Топ Чанъл - 17/04/08)
