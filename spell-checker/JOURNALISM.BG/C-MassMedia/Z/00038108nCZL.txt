Предизборната кампания в Албания започна официално, опозицията се оплаква от бюлетините
					08/04/2011
					
						ТИРАНА, Албания -- Опозиционната Социалистическа партия (СП) заяви в четвъртък (7 април), че официалното начало на кампанията за местните избори на 8 май ги заварва в подчертано неизгодно положение. Тя се оплака на ОССЕ от бюлетините, които посочват единствено името на алианса, към който са се присъединили различни партии - Алианс за бъдещето - вместо отделните имена и символи на партиите. Нейните опоненти, оглавявани от Демократическата партия (ДП), също са се регистрирали като обща група, но символите на партиите им са видими върху бюлетините. СП заяви, че това решение на Централната избирателна комисия я е накарало да загуби вяра в комисията, която според опозицията се намира под контрола на правителството. Официалната предизборна кампания започва в петък. (Balkan Web, Клан, Алсат, Гласът на Америка, Топ Чанъл - 07/04/11)
