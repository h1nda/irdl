Членовете на албанската опозиция прекратиха гладната си стачка
					20/05/2010
					 
						ТИРАНА, Албания -- Депутатите и поддръжниците на главната опозиционна Социалистическа партия (СП) прекратиха своята 19-дневна главна стачка в сряда (19 май), след като политическите лидери се договориха да проведат разговори и да сложат край на кризата. Лидерът на СП Еди Рама каза, че неговата партия ще се срещне в четвъртък в Страсбург с представители на правителството за разговори с посредничеството на представители на ЕС, включително на еврокомисаря по разширяването Щефан Фюле. Той обаче предупреди, че прекратяването на гладната стачка не означава отказ от исканията на СП за прозрачност. СП настоява от месеци за разследване на парламентарните избори от юни 2009 г., които според партията са били белязани от многобройни нарушения. (Би Би Си, Топ Ченъл, Шекули, Balkan Web - 19/05/10)
