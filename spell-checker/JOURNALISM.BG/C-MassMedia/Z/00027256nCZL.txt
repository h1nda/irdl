Румънската Камара на депутатите ще заседава по случаи на корупция на високо ниво
					31/07/2008
					 
						БУКУРЕЩ, Румъния -- Камарата на депутатите планира извънредно заседание на 13 август, за да обсъди искането на президента Траян Бъсеску за разследване на корупция на високо равнище срещу бивши министри, обявиха депутати в сряда (30 юли). По закон Прокуратурата за борба с корупцията може да започне разследване само с одобрението на парламента. Обект на разследването са бившият премиер Адриан Нъстасе, бившият транспортен министър Мирон Митря, бившият министър на правосъдието Тудор Киуариу, бившият министър на съобщенията Жолт Над, бившият министър на отбраната Виктор Бабюк, бившият икономически министър Кодруц Шереш, бившият министър на земеделието Дечебал Траян Ремеш и настоящият министър на труда Паул Пакурару. Те са заподозрени в различни закононарушения, като приемане на подкупи, използване на влиянието си за облагодетелстване на роднини и сключване на сделки в ущърб на държавните интереси. Искането на президента последва доклада на Европейската комисия, публикуван миналата седмица, в който се критикуват слабите резултати на Румъния в борбата с корупцията, особено на високо ниво. (Найн О’клок - 31/07/08; Медиафакс, Агерпрес, Хотнюз, Реалитатя ТВ - 30/07/08)
