Историческият "Стари мост" се открива отново след десет години
23/07/2004
 
МОСТАР, Босна и Херцеговина (БиХ) - Една от най-известните забележителности на бивша Югославия ще бъде отново отворена в петък (23 юли), десет години след като беше разрушен от войната. Мостът, който датира от 16-и век, бе взривен по време на битките между мюсюлмани и хървати през 1993 г. За възстановяването на моста и на околните сгради са похарчени над 13 млн. щатски долара. Високопоставени лица от цяла Европа са поканени на церемонията по откриването. "Стари мост", който свързва двата бряга на р. Неретва, бе възстановен с помощта на същите методи и материали, използвани от първоначалните турски архитекти преди близо 500 години. (Би Би Си нюз - 23/07/04)
