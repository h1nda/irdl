Мандатът на ЮЛЕКС в Косово беше продължен 
					09/06/2010
					 
						БРЮКСЕЛ, Белгия -- Както се очакваше, Съветът на ЕС удължи във вторник (8 юни) мандата на ЮЛЕКС с две години, до юни 2012 г. Ръководителят на ЮЛЕКС Ив дьо Кермабон и специалният представител на ЕС Питер Фейт бяха в Брюксел, за да информират посланиците на страните, членки на ЕС, в Комитета по политика и сигурност за работата на мисията на ЕС и за сътрудничеството с косовските власти. Те заявиха, че изграждането на държавността и борбата с корупцията и организираната престъпност остават приоритети. Двамата официални представители похвалиха „конструктивния подход” на министър-председателя Хашим Тачи към разследванията на ЮЛЕКС, засягащи представители на правителството. Дьо Кермабон потвърди, че ще остане начело на мисията до края на годината, освен ако не му бъде намерен заместник преди това. Неговият официален мандат изтича на 14 юни. (Зери, Коха Диторе, Епока е Ре, Лайм - 09/06/10; Кохавижън, РТК - 08/06/10)
