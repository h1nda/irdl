Сърбия и РС проведоха съвещание на Cъвета за сътрудничество 
					09/06/2010
					 
						БАНЯ ЛУКА, Босна и Херцеговина (БиХ) -- Сръбският президент Борис Тадич каза във вторник (8 юни) в Баня Лука, че Белград уважава Дейтънското мирно споразумение и подкрепя териториалната цялост на БиХ. Той присъства на заседание на Съвета за сътрудничество Сърбия-Република Сръбска (РС) заедно със сръбския министър-председател Мирко Цветкович, президента на РС Райко Кузманович и министър-председателя на РС Милорад Додик. Тадич добави, че въпреки че няма алтернатива на членството в ЕС, признаването на независимостта на Косово не може да бъде условие за това. Додик отново подчерта, че БиХ никога няма да признае Косово, тъй като представителите на РС няма да се съгласят с това. Цветкович каза, че Белград планира да инвестира в инфраструктурни проекти, както и в секторите на енергетиката, транспорта и търговията в РС. (Бета, Танюг, Б92, РТС - 08/06/10)
