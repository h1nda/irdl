Посланикът на САЩ в Румъния определи като приоритет увеличаването на инвестициите
01/08/2003
 
ЗАЛАУ, Румъния -- Посланикът на САЩ в Румъния Майкъл Гест заяви в четвъртък (31 юли), че първоначално е работил за подобряване на перспективите на Румъния за членство в НАТО, а сега акцентът в дейността му в страната се е преместил на развитието на двустранното икономическо сътрудничество и привличането на повече американски инвеститори. Посочвайки факта, че американските инвестиции са се придвижили от пето на трето място по обем, Гест призова правителството да увеличи усилията си за решаване на проблемите, свързани с корупцията, недостатъчната законодателна ефективност и високите мита. (Ромпрес - 31/07/03)
