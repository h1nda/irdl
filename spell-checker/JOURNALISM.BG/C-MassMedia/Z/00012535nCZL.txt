Делегация на ЕП изказва задоволство от напредъка на БиХ и призовава за засилване на сътрудничеството с МНСБЮ 
					04/11/2004
					 
						САРАЕВО, Босна и Херцеговина (БиХ) -- При откриването на 6-ата интерпарламентарна среща на БиХ и ЕС в сряда (3 ноември) ръководителката на делегацията на Европейския парламент, Дорис Пак, заяви, че като цяло делегатите са доволни от постигнатия напредък в изпълнението на изискванията, изложени в предварителното проучване на ЕС. Тя каза, че страната е изпълнила реформите по 13 от 16-те зададени точки и е приела 30 от 40-те законопроекта, посочени като приоритетни в проучването. Г-жа Пак предупреди обаче, че трябва да се направи още за осъществяване на политическите реформи на държавно ниво. Тя добави, че главен проблем в БиХ остава липсата на сътрудничество от страна на Република Сръбска с трибунала на ООН за военни престъпления. (Независне новине - 04/11/04)
