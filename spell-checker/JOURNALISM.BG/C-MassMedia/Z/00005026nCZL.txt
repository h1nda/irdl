Съветът на Европа отказва да приеме Югославия
08/11/2002
 
СТРАСБУРГ, Франция -- Съветът на министрите към Съвета на Европа реши в четвъртък (7 ноември), че няма възможност да покани Югославия да се присъедини на този етап. Министрите "силно окуражават властите на Съюзна Република Югославия и на Сърбия и Черна гора да постигнат споразумение и да приемат по-скоро конституционната харта", посочвайки, че това е едно от условията за приемане. Те също настояха, Белград да изпълни международните си задължения и да подобри сътрудничеството си с трибунала на ООН за военни престъпления. (ФоНет - 08/11/02; АФП, Танюг - 07/11/02)
