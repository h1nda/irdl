Босненски сърби не се подчиниха на върховния представител Инцко
					10/06/2009
					 
						БАНЯ ЛУКА, Босна и Херцеговина (БиХ) -- Премиерът на Република Сръбска (РС) Милорад Додик пренебрегна във вторник (9 юни) призивите на върховния представител Валентин Инцко парламентът на РС да оттегли своето решение за отказ да се прехвърлят правомощия от автономната област към БиХ. Додик заяви, че дори ако Инцко анулира решението, босненските сърби ще продължат да го прилагат. Според Инцко действията на РС нарушават, както Дейтънското мирно споразумение, така и Конституцията на БиХ. Той призова парламента на автономната област да отмени своето решение до четвъртък. Решението задължава институциите и длъжностните лица в РС да се противопоставят на всяко бъдещо прехвърляне на правомощия към държавата. Босненските сърби се противопоставят решително на всички усилия за ограничаване на тяхната автономия и за централизиране на властта. (Фена, РТРС, Дневни Аваз, Пинком. Инфо, Независне Новине, Ройтерс - 09/06/09)
