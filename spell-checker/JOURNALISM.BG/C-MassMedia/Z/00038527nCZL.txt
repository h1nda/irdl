Сътрудник на наркобарона Сарич бе арестуван в Подгорица
					13/05/2011
					
						ПОДГОРИЦА, Черна гора -- Полицията съобщи в четвъртък (12 май) за ареста на един от най-близките сътрудници на укриващия се от правосъдието наркобарон Дарко Сарич. Йовица Лончар бе задържан в Подгорица по подозрения в пране на парите на Сарич, получени от трафик на кокаин. Сарич и групата му вече са изправени пред обвинения в Сърбия за контрабанда на 2,5 тона кокаин от Южна Америка. През март прокурорите предявиха нови обвинения срещу тях за пране на пари и инвестиране на пари от дрога в процеса на приватизация в Сърбия. (Блиц, Дан, Бета, РТЧГ - 12/05/11)
