Турция повдига обвинения срещу деветима във връзка с бомбено нападение по време на Срещата на върха на НАТО
04/05/2004
 
Джоди Уилямз (вдясно), съосновател на спечелилата Нобелова награда за мир Международна кампания за забрана на противопехотните мини и австрийският посланик в ООН Волфганг Петрич наблюдават демонстрация по прочистване на мини в босненското село Приеко в понеделник. Сараево е домакин на световна конференция по прочистване на мини през тази седмица. [АФП]
АНКАРА, Турция -- Съд в Бурса повдигна в понеделник (3 май) обвинения срещу девет лица за планиране на бомбено нападение по време на Срещата на върха на НАТО през следващия месец в Истанбул. Губернаторът на Бурса Огуз Каган Кокзал заяви, че деветимата заподозрени принадлежат към базираната в Ирак радикална ислямска група Ансар ал-Ислаам, за която се смята, че е съюзник на Ал-Кайда. Според него групата е планирала да нанесе удар и срещу синагога в Османгази и да извърши банков обир за финансиране на своите операции. Полицията е наблюдавала заподозрените в продължение на повече от година и накрая е арестувала 16 души. По-късно седем от тях са били освободени.
Други новини: турският премиер Реджеп Таийп Ердоган планира тридневно официално посещение в Гърция тази седмица, за да обсъди двустранните отношения, начините за насърчаване на сътрудничеството, както и важни международни въпроси. (Хюрриет - 04/05/04; Си Би Ес, АП, АФП, Си Ен Ен, Анадолска агенция, АНА - 03/05/04)
