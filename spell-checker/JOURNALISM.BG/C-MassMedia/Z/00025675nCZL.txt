Местните медии съобщиха, че има вероятност Буш да посети Косово през април
					04/03/2008
					 
						ПРИЩИНА, Косово -- Според съобщенията има вероятност американският президент Джордж Буш да посети Косово през следващия месец, което би го направило първия държавен глава, посетил официално Косово, след като то обяви независимост от Сърбия на 17 февруари. Местните медии съобщиха в понеделник (3 март), че Буш ще пристигне в Косово след срещата на върха на НАТО в началото на април в Букурещ и преди заплануваната му визита в Загреб. Хърватия, Македония и Албания се надяват да получат покани за присъединяване към НАТО на срещата на високо равнище. Службата на САЩ в Прищина отказа да потвърди съобщенията за визита на Буш. (Зери - 04/03/08; РТК, КТВ, ТВ21, Топ-Ченъл, Виести - 03/03/08)
