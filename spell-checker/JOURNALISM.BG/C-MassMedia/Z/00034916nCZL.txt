КФОР отлага плановете за съкращаване на числеността си
					11/06/2010
					 
						БРЮКСЕЛ, Белгия – НАТО няма да започне планираната втора фаза на намаляване на числеността на мироподдържащата си мисия след завършването на първата фаза, съобщи в четвъртък (10 юни) в Брюксел генералният секретар Андерс Фог Расмусен. Той заяви по време на среща на министрите на отбраната от НАТО, че Алиансът „няма да предприеме мерки, които биха изложили на риск сигурността на Косово”. През януари НАТО намали числеността на частите си в Косово от около 14 000 на 10 000 души.
						Други новини от четвъртък – Парламентът на Германия одобри удължаването на мандата на германските части в КФОР с още една година. Преди гласуването обаче се проведе широк дебат, по време на който депутатите отправиха критики към правителството на Косово, че не е успяло да привлече чуждестранни инвестиции заради слабото прилагане на принципите на правовата държава. В момента в обучението на персонала на Косовските сили за сигурност участват 1 500 германски войници, въпреки че около половината от тях трябва да напуснат Косово до края на годината. (Коха Диторе, Зери, Епока е Ре, Косова Сот - 11/06/10)
