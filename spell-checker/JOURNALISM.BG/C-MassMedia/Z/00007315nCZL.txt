Загреб представя приложение към писмото за намерения
16/06/2003
 
ЗАГРЕБ, Хърватия -- Хърватското правителство е представило приложение към Писмото за намерения в рамките на стендбай споразумението на стойност 149 млн. щ.д. с МВФ, което откроява основните насоки на финансовата и икономическата политика за подобряване параметрите на националната икономика. В писмото се декларира, че Централната банка, ХНБ, ще ограничи действията на търговските банки, свързани с прекомерна кредитна експанзия, чрез мерки, ориентирани към цената на кредитите, до края на годината. В приложението се казва, че растежът на БВП се очаква да достигне 4.2%, докато темпът на годишна инфлация ще бъде поддържан на нива под 3 %. (Медиа Скан - 16/06/03; Ютарни лист, Виесник - 14/06/03)
