Шрьодер отхвърля слуховете, че Германия подкрепя само условно кандидатурата на Турция за ЕС
22/07/2004
 
АНКАРА, Турция -- Германският канцлер Герхард Шрьодер опроверга неотдавнашните спекулации в медиите, че Германия ще поиска само условно одобрение на кандидатурата на Турция за откриване на присъединителни преговори. В интервю за Файненшъл таймс Дойчланд в сряда (21 юли) Шрьодер подчерта, че Германия напълно подкрепя усилията на Турция за интеграция в ЕС. Твърдейки, че е бил цитиран погрешно по-рано, той заяви, че Германия никога не е настоявала за допълнителни условия спрямо Турция. (НТВ - 21/07/04)
