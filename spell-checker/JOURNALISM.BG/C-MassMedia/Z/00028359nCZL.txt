Патриарх Павле остава начело на Сръбската православна църква
					12/11/2008
					 
						БЕЛГРАД, Сърбия -- Светият синод на Сръбската православна църква отказа да приеме във вторник (11 ноември) оставката на боледуващия Патриарх Павле и реши вместо това той да остане на този пост до края на живота си, съобщиха сръбските медии. След редовното есенно заседание на Синода, което продължи цял ден при закрити врати, нямаше официално изявление. Павле, който е 94-годишен, поиска да подаде оставка през уикенда поради здравословни проблеми. През последната година той е във Военномедицинската академия в Белград. Според съобщения в медиите, Светият синод ще предаде част от задълженията на Павле на черногорския митрополит Амфилохие, който е най-възрастният и влиятелен от 46-те епископи в Синода. (Вечерне Новости, Политика - 12/11/08; Бета, Maкфакс, Б92, ДПА - 11/11/08)
