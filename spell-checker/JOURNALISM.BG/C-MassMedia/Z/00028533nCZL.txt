Двама босненски сърби бяха осъдени за убийство на четирима мюсюлмани
					28/11/2008
					 
						БАНЯ ЛУКА, Босна и Херцеговина (БиХ) -- Двама босненски сърби бяха осъдени на затвор за убийството през 1992 г. на четирима мюсюлмани, съобщи окръжният съд в Баня Лука в четвъртък (27 ноември). Миле Згонянин бе осъден на четири години, а Никица Згонянин получи три години затвор. Жертвите, между които две жени, били съседи на двамата в северозападния град Нови Град. Според обвинителния акт двамата сърби завързали жертвите, залели ги с бензин и ги запалили, след което ги застреляли. (AФП - 27/11/08; Независне Новине, Глас Сръпске - 26/11/08)
