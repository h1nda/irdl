Единадесет души бяха ранени при взривове в Турция
					30/08/2004
					 
						АНКАРА, Турция -- Местни служители по сигурността съобщиха, че 11 души са били ранени в отделни бомбени нападения в неделя (29 август). При първия инцидент десетима войници са били ранени, когато техният автомобил се е натъкнал на мина на път в провинция Сирнак близо до турско-иракската граница. При второто произшествие товарен влак е дерайлирал в Югоизточна Турция, след като се е натъкнал на мина, поставена върху релсите. Машинистът на влака е бил ранен при експлозията. Турските власти обвиняват за експлозиите сепаратистката Кюрдска работническа партия, преименувана в КОНГРА-ГЕЛ. 
						Други новини: Турското МВнР обяви в неделя, че двама турски заложници са били освободени в Ирак. Двамата инженери бяха отвлечени от строителен обект. (НТВ – 30/08/04; Ройтърс, АФП – 29/08/04)
