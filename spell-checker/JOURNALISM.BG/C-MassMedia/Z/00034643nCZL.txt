Сърбия обещава щателно разследване на евентуален масов гроб
					21/05/2010
					 
						БЕЛГРАД, Сърбия -- Вътрешният министър Ивица Дачич обеща в четвъртък (20 май), че властите ще проведат щателно разследване на евентуален масов гроб близо до Рашка, Южна Сърбия. Той подчерта, че ако бъде доказано престъпление, виновниците ще бъдат наказани. Междувременно министърът на отбраната Драган Шутановац призова медиите да не спекулират относно броя на жертвите или виновниците и заяви, че изглежда, че Югославската армия не е била замесена. Смята се, че гробът в Рашка съдържа останките на 250 косовски албанци, за които се предполага, че са били убити по време на косовския конфликт от 1998-1999 г., а телата им са били преместени по-късно от Косово в Сърбия. 
						Други новини -- Прокуратурата обяви в четвъртък, че полицията е арестувала мъж по подозрения във военни престъпления в Косово. Той е заподозрян в членство във военизирана група, известна като "Чакалите", която е убила 41 души в село Чушка през 1999 г. (Танюг, РТС, Б92 - 20/05/10)
