Доклад твърди, че гръцките медии не са обективни
06/10/2003
 
АТИНА, Гърция -- Нов доклад на Държавния департамент на САЩ констатира, че гръцките медии не са обективни, съобщи Македонската информационна агенция (МПА) в петък (3 октомври). Много от медиите са притежание на големи бизнесмени, които използват своите вестници, списания, радио и телевизионни станции за лансиране на собствените им интереси, се заключава в доклада.
Също в петък МПА съобщи, че Държавният департамент на САЩ е включил "17 ноември" и " Революционни ядки" в списъка с 36 групи, които се считат за активни терористични организации.
Междувременно няколко синдиката от обществения сектор обявиха плановете си да проведат стачки през тази седмица с искания за по-голямо увеличение на заплатите от размера, предлаган от правителството. (Катимерини, Медиапул- 06/10/03; АФП - 05/10/03; МПА - 03/10/03)
