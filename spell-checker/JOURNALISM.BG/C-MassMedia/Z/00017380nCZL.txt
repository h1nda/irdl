България подписа "пътна карта" за включване в Програмата за безвизово пътуване до САЩ 
					26/01/2006
					 
						СОФИЯ, България -- В четвъртък (26 януари) външният министър Ивайло Калфин и посланикът на САЩ в София Джон Байърли подписаха "пътна карта" за включване на България в Програмата за безвизово пътуване до САЩ. Двамата казаха, че това е важна стъпка в постигането на безвизов режим за българите, пътуващи до САЩ. Реалното членство в програмата се очаква най-рано през 2008 г. 
						Други новини -- България и Холандия подписаха двустранно споразумение за сътрудничество в полицейската дейност. По време на посещението си в Хага българският министър на вътрешните работи Румен Петков обсъди с холандския външен министър Бернард Бот и напредъка на страната в процеса на присъединяване към ЕС. (БНР, БТА, Дневник - 26/01/06; БНР, Дарик - 25/01/06)
