Бизнес: Консорциумът "ИНА-Мол" инвестира в босненска компания за търговия с гориво
					04/05/2007
					Около 100 милиона евро бяха определени за модернизирането на газови станции в Босна и Херцеговина. Още от седмицата: Икономическите резултати в Македония са "окуражителни", смята МВФ. 
					
 
					 
						
Председателят на борда на "Мол" Золт Хернади. [Гети Имиджис]
						Консорциум между хърватската компания "ИНА" и унгарската "Мол" планира да инвестира около 100 милиона евро за модернизацията на газови станции, собственост на компанията за търговия с гориво "Енергопетрол" на Босна и Херцеговина (БиХ). Новината бе потвърдена от председателя на борда на "Мол" Золт Хернади след общо събрание на компанията в Будапеща. 
						*** 
						Изпълнителният борд на МВФ завърши втория преглед на икономическите резултати на Maкедония в рамките на тригодишното стендбай споразумение за 58,2 милиона евро. Икономическите резултати на Македония и осъществяването на програмата с помощта на Фонда, остават окуражителни", събщава Фондът. "Растежът е стабилен, инфлацията е ниска, а международните резерви стабилно се увеличават." 
						*** 
						"Петким", държавната нефтохимическа компания на Турция съобщи, че печалбите за първото тримесечие през тази година са възлезли на 2,68 милиона евро - увеличение от 17 пъти в сравнение със същия период на 2006 г. "Петким" е най-големият нефтохимически завод в Турция. В началото на март правителството започна приватизационна процедура за 51 % от компанията. 
						*** 
						Държавното енергийно предприятие на Aлбания "КЕШ" ще изразходва 6,95 милиона евро за закупуването на 150,24 мегавата електричество от пет чуждестранни компании, според съобщение за печата. В него се казва, че петте контрактори са били избрани между 29 фирми, участвали в търга за енергийни доставки преди няколко месеца. 
						*** 
						
Българската държавна Национална електрическа компания публикува официална покана до заинтересованите страни за финансиране на втората атомна централа на страната в Белене. Миналата година за главен предприемач на проекта бе избрана руската компания "Атомстройекспорт". Общите разходи бяха оценени на около 4 милиарда евро. 
						*** 
						Нетната заплата в Хърватия се е повишила с 4.3% в годишно изражение през февруари 2007 г. до около 631 евро в реално изражение според Централното бюро по статистика. Средната брутна заплата е 915 евро или увеличение от 5,3% в годишно изражение. За това увеличение е допринесло главно увеличението на заплатите в сектора на публичната администрация през февруари. Заплатите на държавните служители са се увеличили с 6% в реално изражение. 
						*** 
						Промишленият ръст на Сърбия се увеличи с 2.5% в годишно изражение през март 2007 г. според данни на Статистическия институт. Ръстът на производството на трайни стоки за широка употреба е нараснал с 67% а производството на преработвателната промишленост се е увеличило с 6,1%.. 
						
(Различни източници – 27/04/07-04/05/07)
