Турция арестува петима офицери във връзка с убийствата на християни през 2007 г. 
					22/03/2011
					 
						АНКАРА, Турция -- Петима турски офицери на действителна служба бяха арестувани в понеделник (21 март) в хода на разследването на убийството на трима християни през 2007 г. Те ще изчакат съдебния процес в ареста, въпреки че все още не е ясно какви обвинения ще бъдат повдигнати срещу тях. По-рано бяха арестувани петима цивилни граждани, които бяха обвинени в убийство във връзка с убийствата в централноанадолския град Малатия. Прокуратурата разшири обхвата на разследването си поради съмнения, че тези деяния са били част от предполагаем заговор за сваляне на правителството чрез създаване на хаос и дестабилизация. (Ватан - 22/03/11; Хюриет, НТВ - 21/03/11)
