Ръководителят на МОНК ще посети Скопие
27/11/2002
 
СКОПИЕ, Македония -- Ръководителят на мисията на ООН в Косово (МОНК), Михаел Щайнер, ще посети Скопие в сряда (27 ноември), за да се срещне с президента Борис Трайковски, министър-председателя Бранко Цървенковски и други официални лица. Според съветниците, разговорите ще се фокусират върху демаркирането на границата между Македония и Югославия, която е повод за спорове. По-рано през седмицата, македонското правителство реши да открие два нови контролно-пропускателни пункта на границата с Косово - в Стрезимир и Танюшевци - с цел намаляване на напреженията и спиране на нелегалното преминаване през границата. (МИА, A1 ТВ, Утрински вестник - 27/11/02; Макфакс - 26/11/02)
