Йон
			Илиеску
		
		Президент на Румъния
		(Официален уеб-сайт на президента, CNN, BBC, The Financial Times, Радио Свободна Европа)
 
		 
			
			Йон Илиеску е избран за президент на Румъния на 10 декември 2000г. Той е първият президент след комунизма от 1990 до 1996г., и отново печели поста след явна победа над ултра-националиста Корнелиу Вадим Тудор. Наследява поста от центриста Емил Константинеску.
			Роден на  3 март 1930г., Илиеску завършва политехническия институт в Букурещ и института по енергетика в Москва. През  1948г. става един от основателите на Съюза на асоциациите на румънските студенти, а през 1956г. -  на Съюза на асоциациите на румънските колежани. През  1955г. Илиеску постъпва на работа като инженер-конструктор в Института по енергийно инженерство в Букурещ. Между  1967 и 1971г. е Министър на младежта. 
			През 1971г. Илиеску е секретар на Централния комитет на Румънската комунистическа партия , но губи поста след критиките си към политиката на “културна революция” на Николае Чаушеску. Като вицепрезидент на окръжния съвет на Тимис и като президент на окръжния съвет на Яш между 1974 и 1979, той продължава с критиките си, и постепенно е изтласкан от политиката. 
			Между  1979 и 1984г. Илиеску оглавява Националния съвет по водни ресурси, а по-късно и техническото издателство, до румънската революция през декември 1989, когато става президент на Света на фронта за национално спасение. 
			През февруари 1990г. Илиеску оглавява Временния съвет за национално единство. През май 1990г. той е избран за президент на Румъния и печели първите президентски избори след приемането на новата румънска конституция през октомври 1992.
			След изтичане на неговия мандат, на изборите през ноември  1996г. той е избран за депутат от партията на социалдемократите, а през януари 1997г. и за председател на партията.
			Заклевайки се втори път като президент през декември 2000г., Илиеску обещава да работи за намаляване на бедността и да поведе Румъния към членство в ЕС.
