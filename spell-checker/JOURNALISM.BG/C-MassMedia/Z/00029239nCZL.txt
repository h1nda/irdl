Гърция задържа кораб, транспортиращ забранен товар за Иран
					08/02/2009
					 
						АТИНА, Гърция -- Митничари задържат ирански кораб, пренасящ материали за производството на ракети земя-земя, съобщиха гръцките медии в петък (6 февруари). Корабът "Сузана" е напуснал пристанище в Словения през ноември, но гръцките власти са го задържали на 10 декември, след като ООН ги е уведомил за товара. Товарът, състоящ се от 80 тона стомана СК22, подходяща за бойни глави или ударни ядра на ракети земя-земя, е бил предназначен за иранска национална ракетна програма. (Елефтеротипиа, Интерфакс, Хаарец, AП, ЮПИ - 06/02/09)
