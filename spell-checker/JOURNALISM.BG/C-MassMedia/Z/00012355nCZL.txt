Съдии на ООН могат да призоват официално свидетели 
					19/10/2004
					 
						ХАГА, Холандия -- Съдиите на процеса срещу Слободан Милошевич обявиха в понеделник (18 октомври), че могат да призоват официално свидетели, които откажат да дадат показания по искане на защитата. Съобщението бе направено след като адвокатът на Милошевич Стивън Кейс се оплака пред съда, че той не може да убеди никого да даде показания в понеделник. Той допълни, че някои свидетели все още очакват разрешение от своите правителства за явяване пред Трибунала. Според Кейс между 80 и 90 % от свидетелите са отказали да дадат показания. Председателят на съдебния състав Патрик Робинсън каза, че официалната призовка е последната възможна мярка. 
						Други новини от понеделник: Съд в Задар, Хърватия, постанови, че няма достатъчно доказателства за осъждане на етнически сърбин по обвиненията във военни престъпления. Миленко Радак бе обвинен, че е участвал в убийствата на хърватски цивилни в село Скабръне през ноември 1991 г. (АП, АФП, Ройтърс - 18/10/04)
