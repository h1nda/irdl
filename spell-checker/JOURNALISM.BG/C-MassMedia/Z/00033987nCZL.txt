Гръцкият посланик в Македония осъди скандиранията по време на парад
					30/03/2010
					 
						СКОПИЕ, Македония -- В понеделник (29 март) гръцкият посланик в Македония Александра Пападопулу осъди националистическите лозунги, скандирани по време на военен парад в Атина. Тя беше привикана в министерството на външните работи на Македония, където външният министър Зоран Петров поиска официално извинение. „Това трябва да бъде осъдено и се осъжда. То не представлява народа на Гърция, неговото мнение и манталитет”, каза пред репортери Пападопулу след срещата. Според твърденията по време на парад по случай националния празник на Гърция миналия четвъртък гръцките военнослужещи са скандирали: „Те са скопяни, те са албанци, ще си направим нови дрехи от кожите им”. (МИА, Макфакс, A1, Алсат - 29/03/10)
