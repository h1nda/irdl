Лек земетръс разлюля БиX и Хърватия
04/08/2003
 
ЗАГРЕБ, Хърватия -- Лек земетръс разлюля южна Босна и Херцеговина и Хърватия в ранните часове на неделя (3 август). Съобщава се за леки материални щети в Меткович, Дубровник и полуостров Пеляшац в Хърватия. Властите съобщиха за няколко по-слаби труса в събота, които не са причинили щети.
Други новини: съобщено бе за избухването на нов горски пожар близо до крайбрежния град Задар в момент, когато пожарникарите бяха овладели огъня на островите Хвар и Брач. Около 500 пожарникари, снабдени с 48 МПС и четири самолета, се бориха в продължение на 5 часа с раздухваната от вятъра огнена стихия. Последните пожари застрашават дъбовите гори в централна Далмация. (ХИНА, АФП - 03/08/03)
