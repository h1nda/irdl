Върховният съд на Сърбия потвърди присъдата по делото "Джинджич"
					28/12/2008
					 
						БЕЛГРАД, Сърбия -- Върховният съд потвърди присъдата от 40 години затвор за Милорад "Легия" Улемек и Звездан Йованович заради убийството през март 2003 г. на тогавашния премиер Зоран Джинджич, съобщиха местните медии в събота (27 декември). Съдът също потвърди присъдите на други десет обвиняеми по делото. Решението обаче още не е официално публикувано, тъй като се разглежда за последователност и съвместимост със съдебната практика и закони. Улемек и Йованович ще имат още един шанс да обжалват, тъй като са получили максимални присъди. Специалният съд за организирана престъпност ги осъди през май 2007 г. (ФоНет, Блиц, Б92, Макфакс - 27/12/08)
