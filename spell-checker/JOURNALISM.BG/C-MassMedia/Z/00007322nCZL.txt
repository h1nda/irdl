Румъния обявява правителствени промени
17/06/2003
 
БУКУРЕЩ, Румъния -- Премиерът Адриан Настасе обяви в понеделник (16 юни) план за смяна на няколко министри и за създаване на ново, голямо министерство на икономиката като част от усилията да се повиши подготвеността на страната за членство в ЕС. Някои от министерствата ще разширят своите правомощия и ще поемат задълженията на други ведомства, докато други министерства ще бъдат превърнати в отдели. Като цяло броят на министрите ще бъде намален от 26 на 15. Министрите на здравеопазването, образованието и труда ще бъдат сменени, докато министерствата на развитието, промишлеността и малките и средни предприятия, както и Агенцията за приватизация ще бъдат консолидирани в ново министерство на икономиката. Очаква се парламентът да разгледа предложенията в четвъртък. (Медиафакс, АП - 17/06/03; АП, АФП, Ромпрес, Найн Оклок - 16/06/03)
