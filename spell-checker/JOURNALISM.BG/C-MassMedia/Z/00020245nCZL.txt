Ракета бе изстреляна срещу джамия в Мостар
					11/10/2006
					 
						САРАЕВО, Босна и Херцеговина (БиХ) -- Рано сутринта във вторник (10 октомври) противотанкова ракета бе изстреляна по джамия в босненския град Мостар. Причинени са значителни разрушения, но няма човешки жертви. Полицията каза, че нападението с 60-милиметрова ракета "Золя" е станало около 4 ч. сутринта, малко преди богомолците да се съберат за молитва. Хърватският кмет на Мостар, Любо Бешлич, призова обществеността да запази спокойствие и да помогне на полицията в разследването. Имамът на града Салем Дедович каза, че нападението е разстроило мюсюлманите по време на свещения месец рамадан. Според съобщения в местните медии инцидентът вероятно е в отговор на оскверняването на римокатолическо гробище в понеделник. (Дневни Аваз, Независне Новине - 11/10/06; AФП, ЮПИ, РТРС, НТВ Хаят - 10/10/06)
