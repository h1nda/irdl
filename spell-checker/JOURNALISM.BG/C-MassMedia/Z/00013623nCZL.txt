Турция се стреми да засили търговския си обмен с Босна и Херцеговина
					17/02/2005
					 
						САРАЕВО, Босна и Херцеговина (БиХ) -- Турция има желание да увеличи значително обема на търговията си с БиХ, заяви в сряда (16 февруари) премиерът Реджеп Тайъп Ердоган. През първите 11 месеца на 2004 г. турският износ за БиХ е бил на обща стойност 90 млн. долара, но вносът е достигнал едва 11 млн. долара. Колегата му от БиХ Аднан Терзич заяви пред репортери след среща с Ердоган, че новото споразумение с Турция за избягване на двойното данъчно облагане би трябвало да насърчи инвестициите на турския бизнес в БиХ. Ердоган е на двудневно посещение в страната. В четвъртък той пътува за Мостар, за да разгледа неотдавна реставрирания "Стар мост". (Дневни аваз, Независне новине - 17/02/05; AФП, ПБС БиХ - 16/02/05)
