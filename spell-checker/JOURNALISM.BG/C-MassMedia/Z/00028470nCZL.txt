Хърватия разследва бивш министър на отбраната за корупция
					23/11/2008
					 
						ЗАГРЕБ, Хърватия -- Прокурорите разследват бившия министър на отбраната Берислав Рончевич и неговия тогавашен заместник Иво Бечич във връзка с незаконното купуване на 39 италиански камиона през 2004 г. съобщиха медиите в петък (21 ноември). Президентът Стипе Месич поиска разследването, което се провежда от Националната служба за борба срещу корупцията и организираната престъпност. Рончевич и Бечич са поръчали камионите от компанията "Ивеко", клон на италианската компания "Фиат" чрез хърватската фирма "Europakamion".
						Други новини - В петък в Загреб започна процесът срещу бившия генерал Владимир Загорец за незаконно присвояване и злоупотреба със служебното положение. Според прокурорите, когато той е напуснал поста заместник-министър на отбраната през 2000 г., той е присвоил диаманти на стойност 5 милиона долара, които са били оставени от германски търговец през 1993 г. като гаранция за оръжейна сделка. Загорец не се призна за виновен по всички обвинения. Неговият адвокат е Звонимир Ходак, чиято 26-годишна дъщеря бе застреляна в Загреб миналия месец, малко след екстрадирането на Загорец от Австрия. (Вечерни лист, ХРТ, АФП, AП - 21/11/08)
