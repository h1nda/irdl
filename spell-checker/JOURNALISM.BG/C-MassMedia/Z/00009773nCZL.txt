Турция ускорява свързаните с членството в ЕС реформи преди Срещата на върха през декември
09/02/2004
 
АНКАРА, Турция -- Турция е ускорила подготовката си в периода преди предстоящата в края на годината среща на върха на ЕС като част от усилията си да започне предприсъединителни преговори, съобщава Анадолската агенция. След като Турция получи дата за начало на преговорите, правителството ще определи главен преговарящ. Засега неговата първостепенна задача е да приключи проучванията по хармонизацията и да демонстрира напредък в прилагането на приетите в края на миналата година реформи, съвместими с изискванията на ЕС. Тези задачи трябва да се изпълнят преди ЕС да започне да подготвя следващия доклад за напредъка на Турция през лятото.
Други новини: премиерът Реджеп Тайип Ердоган увери южнокорейския президент Ро Муун Хюн в понеделник (9 февруари), че Турция подкрепя мирното решение на кризата, предизвикана от ядрените амбиции на Северна Корея. Ердоган е на тридневно официално посещение в Сеул. (Анадолска агенция, НТВ, АФП - 09/02/04; Анадолска агенция -08/02/04)
