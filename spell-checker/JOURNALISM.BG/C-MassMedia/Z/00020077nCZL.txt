Хърватия се стреми да засили ролята на омбудсмана 
					26/09/2006
					 
						ЗАГРЕБ, Хърватия -- Ролята на омбудсмана трябва да се засили, за да се защитават по-добре правата на гражданите, реши парламентарна конференция на тази тема, която се проведе в понеделник (25 септември). Участниците казаха, че омбудсманът трябва да разполага със собствени средства и че законът за дейността на омбудсмана трябва да се измени, за да може той да наблюдава и работата на съдилищата и държавните институции. 
						Също в понеделник хърватският Съвет за националните малцинства и британската неправителствена организация "ДабълюУайДжи Интърнешънъл" стартираха съвместен проект на стойност 700 000 евро в подкрепа на правата на малцинствата. Целта на 18-месечния проект е да се запознаят малцинствата с конституционните им права и да се изгради базата за създаване на съвети на малцинствата като част от местните администрации. (ХИНА - 25/09/06)
