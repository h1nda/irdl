Сърбия настоява за статут на страна кандидатка за членство в ЕС
					28/03/2010
					 
						БРЮКСЕЛ, Белгия -- Сръбският президент Борис Тадич заяви пред върховния представител по външната политика на ЕС Катрин Аштън в петък (26 март), че целта на Белград е да получи статут на кандидат за членство в ЕС до края на тази година или до началото на 2011 г. Той потвърди, че страната му ще продължи да си сътрудничи с Хагския трибунал за военни престъпления и да работи за задържането на двамата укриващи се от правосъдието военнопрестъпници - Ратко Младич и Горан Хаджич. 
						В събота Тадич се срещна с председателя на ЕС Херман ван Ромпой в рамките на срещата на върха на ЕС в Брюксел и поиска от Ван Ромпой да подкрепи интеграцията на всички страни от Западните Балкани в блока. 
						Други участници в балканската сесия в рамките на срещата на върха бяха единодушни в събота, че взаимното сътрудничество и подкрепата на лидерите на страните от Западните Балкани и гражданите са от съществено значение за интеграцията на региона в ЕС. Те подчертаха необходимостта от осъществяване на реформите и борбата срещу организираната престъпност и корупцията. Еврокомисарят по разширяването Щефан Фюле, който също участва в дискусиите, заяви, че тази година ще бъде решаваща за интеграцията на Западните Балкани в ЕС. (РТС, Б92, Taнюг, ФоНет, Фена - 27/03/10; РТС, Бета, Taнюг - 26/03/10)
