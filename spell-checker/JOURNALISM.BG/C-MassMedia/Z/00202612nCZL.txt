Деметрис 	
	
			Кристофиас			
		
		Президент, Република Кипър
		(Би Би Си, ДПА - 28/02/08; Гардиън, Индипендънт - 25/02/08; AФП, Си Ен Ен, Ройтерс, ДПА, Блумбърг, КНА - 24/02/08; Официален уебсайт на Президентството на Република Кипър)
 
		 
			
[Getty Images]
			Деметрис Кристофиас, лидер на комунистическата партия АКЕЛ положи клетва като президент на Република Кипър на 28 февруари, 2008 г., четири дни след като победи консервативния бивш министър на външните работи Йоанис Касулидес на балотажа за поста. Той смени Тасос Пападопулос от дясноцентристката партия ДИКО като шестия президент на средиземноморския остров, след като той получи независимост през 1960 г.
			Кристофиас е роден на 29 август, 1945 г. в село Дикомо в район Кирения в управляваната от турци северна част на Кипър. Син на строителен работник, той завършва история в Института за социални науки в Москва през 1974 г. и има докторат по история от Академията за социални науки на Съветския съюз.
			Кристофиас влиза в политиката на 14-годишна възраст, когато става член на младежката организация на АКЕЛ. През 1964 г. той става член на АКЕЛ, на Панкипърската федерация на труда (ПФТ) и на Обединената демократическа младежка организация (ОДМО), чийто лидер е от 1977 до 1987 г. 
			Кристофиас се издига постепенно от редиците на АКЕЛ, преди да бъде избран за Генерален секретар на партията на 22 април, 1988 г. след смъртта на Езекиас Папайоану в началото на същия месец. Той печели четири мандата за поста оттогава, последния през 2005 г. Поддържник на Че Гевара той е известен с това, че обича да носи тениски с образа на родения в Аржентина марксист-ленинист. 
			Кристофиас първо е избан за член на Камарата на представителите през 1991 г. и в последващите парламентарни избори през 1996, 2001 и 2006 г. отново е преизбран. През 2001 г. е избран за председател на Камарата на представителите и после отново през 2006 г. 
			Пападопулос, който е негов съперник за поста, отпада от изборната надпревара след първия кръг от изборите на 17 февруари, когато остава трети след Касулидес и Кристофиас, които и двамата обещаха да работят за възобновяване на преговорите за прекратяване на разделението на острова, което продължава вече 34 години. 
			Кристофиас поддържа Пападопулос при първата му кандидатура за президентския пост през 2003 г. и после в кампанията му срещу плана на ООН за обединение на острова през 2004 г. Предложеното решение бе отхвърлено с мнозинство от кипърските гърци в референдум през април същата година. Въпреки че мнозинството от кипърски турци гласуваха в полза на плана, в крайна сметка само признатата от международната общност част от острова на кипърските гърци се присъедини към ЕС на 1 май 2004 г., представлявайки цялата страна. 
			Със подкрепата на ДИКО и социалистическата партия ЕДЕК Кристофиас печели балотажа за президентския пост на 24 февруари с почти 7% преднина пред Касулидес, който имаше 0,2% преднина пред лидера на АКЕЛ на първия тур на изборите. В обръщение пред поддръжници избраният президент обещава да работи за подновяване на мирния процес. 
			Щом резултатите от изборите стават ясни, лидерът на кипърските турци Мехмет Али Талат поздрави лидера на АКЕЛ за победата и двамата се споразумяват да се срещнат в близко бъдеще, за да подновят усилията за обединение.
			"Протягам ръка за приятелство на кипърските турци и техните лидери", заяви Кристофиас в първото си обръщение след изборите пред хиляди ликуващи поддръжници на стадион Елефтерия в Никозия. Той също изрази надежда, че лидерите на кипърските турци ще окажат "съществено сътрудничество в полза на двете общности, и най-нече за справедливо, трайно и функционално решаване на кипърския проблем."
			Със започването на петгодишния му мандат на 28 февруари, 2008 г. Кристофиас изтъква, че решаването на кипърския проблем е главният приоритет на неговото управление. 
			"Главната грижа и задължение на нашето президенство е решението на кипърския проблем", заяви той на церемонията по полагането на клетва в парламента. "Решение, което ще обедини територията, хората, институциите и икономиката на нашата страна в рамките на една двузонна, двуобщностна федерация... Федералната, двузонна, двуобщностна Република Кипър трябва да има единна суверенна и международна личност и единно гражданство. Решението трябва да се основава на резолюциите на ООН за Кипър и да бъде в съответствие с международното право и законите на ЕС, както и с международните конвенции за човешките права."
			Кристофиас владее свободно руски и английски. 
			Той е женен и има две дъщери и син.
