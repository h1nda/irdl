БиХ се отдръпва от членство в ЦЕФТА поради "неизгодни" клаузи в ДСТ
					06/11/2006
					 
						САРАЕВО, Босна и Херцеговина (БиХ) -- Премиерът Аднан Терзич, чийто мандат изтича, заяви, че БиХ няма да влезе в Централноевропейското споразумение за свободна търговия (ЦЕФТА), освен ако Хърватия и Сърбия не се съгласят да променят някои клаузи в двустранните си Договори за свободна търговия (ДСТ) с БиХ. В интервю, публикувано в неделния брой (от 5 ноември) на "Дневни Аваз", Терзич заяви, че БиХ разглежда някои от разпоредбите в тях "и по-конкретно свързаните с безмитния внос на определени хранителни стоки" като неизгодни. Очаква се десет страни от Югоизточна Европа да подпишат договора за ЦЕФТА идния месец. (Пословни Дневник - 06/11/06; Дневни Аваз, ХИНА - 05/11/06)
