Наука и технологии: Хърватин беше назначен на висш пост в СМО
					28/09/2009
					Иван Чачич е новият регионален ръководител на Световната метеорологична организация. Още новини от областта на науката: археолози откриха царска гробница в Македония; първият турски кубичен сателит достигна орбита.
					 
						
Иван Чачич. [ХРТ]
						
						Хърватският метеоролог Иван Чачич беше избран за председател на Европейската регионална асоциация на Световната метеорологична организация. Чачич е директор на Службата по метеорология и хидрология на Хърватия. 
						*** 
						Масивна царска гробница от четвърти век пр.н.е. беше открита на 19 септември край Прилеп, Македония. Според археолозите тя вероятно е принадлежала на владетел от династията на Палеолозите. Обектът е изграден от монолитни каменни блокове, всеки с тегло от два тона. Участниците в разкопките са открили и върхове на железни копия, глава на глинена женска фигура, обеци и други предмети. 
						*** 
						Археолозите, работещи в древния град Троя в Турция, са открили останки от мъж и жена, за които се смята, че са починали през 1200 г. пр.н.е. Германският професор Ернст Перницка, който ръководи разкопките, съобщи новината във вторник (22 септември). Телата са намерени близо до отбранителна линия в града, изградена в края на бронзовата епоха. 
						*** 
						Първият кубичен сателит, изработен в Турция, беше изстрелян в орбита от база на Индийската организация за космически изследвания в сряда (23 септември). Сателитът ITUpSAT1 е произведен в Истанбулския технически университет и тежи 1 кг. Той кръжи около Земята на височина 720 км. 
						*** 
						Единадесет града в България се присъединиха в петък (25 септември) към Европейската нощ на учените през 2009 г. Тази година денят бе посветен на астрономията и технологиите. Той беше отбелязан с концерти, изложби, поетични четения, класове, астрономически наблюдения и кулинарен конкурс. 
						*** 
						
						България бе домакин на международен форум по въпросите на биологичното земеделие, който ще продължи от събота (26 септември) до 1 октомври. Проявата, организирана от холандската фондация за биологично земеделие „Авалон”, доведе в София експерти в областта от над 25 държави. 
						
						(Различни източници - 21/09/09-28/09/09)
