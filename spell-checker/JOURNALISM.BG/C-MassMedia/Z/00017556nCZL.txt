ОССЕ изразява готовността си да наблюдава референдума в Черна гора
					12/02/2006
					 
						ПОДГОРИЦА, Сърбия-Черна гора – ОССЕ е готова да наблюдава процеса на референдума в Черна гора, смята ръководителят на мисията на организацията в Сърбия-Черна гора. Ханс Ола Урстад заяви пред премиера на Черна гора Мило Джуканович в петък (10 февруари), че Службата на ОССЕ за демократични институции и човешки права ще изпрати екип от наблюдатели в републиката, ако правителството подаде официално искане за това. Действащият председател на ОССЕ, министърът на външните работи на Белгия Карел де Гухт ще посети Черна гора на 15 февруари, за да се запознае с подготовката за бъдещия референдум, в който глосоподавателите ще решат дали Черна гора да остане част от държавния съюз със Сърбия.
						Междувременно, Джуканович заяви в петък, че ЕС има законното право да предложи правило, определящо печелившия вот в референдума за независимост, в случай, че управляващата коалиция на Черна гора и опозицията не успеят да се споразумеят по този въпрос. (Танюг, Мина, РТС - 10/02/06)
