Нов петролопровод ще преняся руски петрол до Средиземноморието
					19/03/2007
					Гърция и България подписаха историческо споразумение с Москва миналата седмица за спорния петролопровод, свързващ Бургас и Александруполис. Въпреки че той ще увеличи петролните доставки за Европа, според някои проектът също се осигури контрол на Русия върху по-голямата част от енергийната инфраструктура на континента. 
					От Габриела Преда за Southeast European Times – 19/03/07 
 
					 
						
Руският министър на енергетиката Виктор Кристенко (вляво), гръцкият министър на развитието Димитрис Сиуфас ( в средата) и българският министър на регионалното развитие Асен Гагаузов се ръкуват в четвъртък (15 март) след подписването на споразумението за петролопровода. [Гети Имиджис]
						Две страни от Югоизточна Европа станаха официални посредници на Москва на европейския пазар за транспорт на нефт. В четвъртък (15 март) България и Гърция подписаха споразумение с Русия за построяването на нов петролопровод за транспортиране на руски нефт до Средиземноморието. 
						Той ще свързва българското черноморско пристанище Бургас с гръцкото средиземноморско пристанище Александрополис, което ще даде възможност руските петролни доставки за Запада да избегнат претоварения турски проток Босфора. 
						Руският президент Владимир Путин, българският премиер Сергей Станишев и гръцкият премиер Костас Караманлис присъстваха на церемонията по приключването в Атина на почти 15-годишните преговори за 279-километровия петролопровод. Според регионалните медии и експерти, сделката ще даде тласък на икономиките на страните от региона. 
						В същото време обаче тя ще увеличи енергийната зависимост на Европа от Русия, която вече доставя една трета от петрола и 40% от природния газ за Европа. Предизвикани бяха неколкократни прекъсвания на доставките от Русия в резултат на спорове за цените между Москва и бившите съветски републики, които осигуряват транзитния маршрут. 
						Строежът на петролопровода Бургас-Александрополис ще започне през 2008 г. и ще струва около 709 милиона евро. Консорциум от контролирани от държавата руски енергийни компании "Транснефт", "Роснефт" и "Газпром" ще имат 51% дял в петролопровода, а гръци и български компании ще си разделят остатъка. 
						Путин заяви, че петролопроводът с капацитет от 600 000 барела дневно, ще пренася петрол от нови обекти в Русия и Централна Азия, без да отклонява доставки от други канали за износ. Доставките на суров петрол, вероятно също от Казахстан, ще се транспортират от руското пристанище Новоросийск до Бургас и оттам отново от Александрополис до световните пазари. 
						Петролопроводът, който ще ускори транспортирането на суров петрол, се очаква също и да облекчи трафика на петролни танкери в Босфора и Дарданелите. "На фона на нарастващия морски трафик в Черно море и допълнителните количества петрол, изнасяни от региона, от първостепенна важност е да се даде приоритет на алтернативата на транспортиране на петрол чрез петролопроводи", заяви комисарят на ЕС, отоворящ за енергийната политика Андрис Пиебалгс, изразявяйки международната загриженост за заплахата от морски инциденти. 
						Според съобщения в местните медии, Гърция смята, че споразумението е поставило нея и България на световната енергийна карта. "То също ще помогне за подобряване на достъпа на международните пазари до петрол по време, когато енергията е фундаментален световен проблем", заяви гръцкият премиер Костас Караманлис. 
						Разработват се различни варианти за петролопроводи от години, паралелно с разрастването на нефтодобива в Каспийския басейн. Представителите на ЕС обсъждат и възможности за разнообразяване на енергийните източници на континента.
