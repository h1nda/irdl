Румъния налага нови изисквания за издаване на визи
08/01/2003
 
БУКУРЕЩ, Румъния -- Външното министерство ще затегне режима за издаване на входни визи за няколко страни от Африка, Южна Америка и Азия, съобщиха местните медии във вторник (7 януари). Желаещите да пътуват за Румъния трябва да представят медицинска застраховка и резервация за нощувки, а студентите - да докажат, че разполагат с поне 250 евро на месец за целия си престой. Мярката се налага като част от усилията на Румъния за присъединяване към ЕС през 2007 г. От страната се очаква да ограничи притока на нелегални имигранти. (AП, Ромпрес, Nine o'Clock - 07/01/03)
