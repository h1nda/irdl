Хърватия обявява спорната защитена риболовна зона
					02/01/2008
					 
						ЗАГРЕБ, Хърватия -- Правителствено решение, въвеждащо спорната защитена екологична риболовна зона (ZERP) влезе в сила във вторник (1 януари) въпреки силната опозиция от страна на ЕС. Хърватия настоява, че рибните запаси в Адриатическо море са изчерпани от Италия, лишавайки я от 300 милиона евро годишно. Всяка година Италия има улов на риба десет пъти по-голям от Хърватия, според Загреб. Европейската комисия обаче предупреди, че предотвратяването на достъпа за страни-членки на ЕС може да повлияе на кандидатурата на Хърватия за членство в ЕС. Съседна Словения, която пое ротационното председателство на ЕС във вторник, също не одобри въвеждането на зоната от Хърватия. 
						В други новини от вторник се съобщава, че Хърватия официално се е отказала от традиционната задължителна военна служба с надеждата, че тази мярка, целяща създаването на по-добре обучена доброволна армия, ще доведе до покана за присъединяване към НАТО тази пролет. 
						Също във вторник Хърватия пое двегодишния си мандат на непостоянен член на Съвета за сигурност на ООН. Към нея се присъединиха и Либия, Виетнам, Коста Рика и Буркина Фасо на мястото на Словакия, Конго, Гана, Перу и Кипър. (K2Kaпитал - 02/01/08; Javno.com, ЮПИ, Вечерни Лист, ХИНА, Б92, FoNet, ФРТ - 01/01/08; Би Би Си - 31/12/07)
