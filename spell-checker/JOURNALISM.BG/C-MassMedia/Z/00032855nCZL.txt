Черногорски съд намали присъдата на убиеца на журналист
					24/12/2009
					 
						ПОДГОРИЦА, Черна гора -- В сряда (23 декември) Апелативният съд намали присъдата на Дамир Мандич, който беше осъден през април за съучастничество в убийството на черногорския журналист Душко Йованович. Присъдата беше намалена от 30 на 19 години, но не бяха посочени причините за това решение. Йованович, редактор и издател на всекидневника „Дан”, беше застрелян през май 2004 г. Мандич беше единственият обвинен в убийството и твърдеше, че е невинен. (РТЧГ, Радио Антена M, РТС, Бета, АП, АФП - 23/12/09)
