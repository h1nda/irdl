Сърбия протестира пред НАТО и ООН срещу Косовските сили за сигурност
					25/01/2009
					 
						БЕЛГРАД, Сърбия -- Сърбия протестира пред ООН и НАТО в петък (23 януари) срещу новосформираните Косовски сили за сигурност (КСС), съобщиха медиите. В протестни писма, изпратени до Генералния секретар на ООН Бан Ки Мун и до Генералния секрертар на НАТО Яп де Хоп Схефер, сръбският президент Борис Тадич е нарекъл косовските сили "незаконна паравоенна формация" и е настоял за тяхното разформироване. "Съществуването на [КСС] и дейността им представляват пряка заплаха за мира и стабилността на Западните Балкани", пише Тадич. КСС, добавя той, са сформирани на основата на плана на Ахтисаари за Косово, който никога не бе приет от Съвета за сигурност на ООН. (Радио Сърбия - 24/01/09, Б92, Бета, Taнюг, AП - 23/01/09)
