Основна тема на срещата на Американо-адриатическата харта бяха резултатите от срещата на високо равнище на НАТО
					04/12/2006
					 
						БРЮКСЕЛ, Белгия -- Представители на страните от Американо-адриатическата харта - Албания, Хърватия и Македония - се събраха в Брюксел в неделя (3 декември), за да обсъдят резултатите от срещата на върха на НАТО в Рига миналата седмица. Даниел Фрийд, американски помощник държавен секретар, призова колегите си дипломати да работят за реформите и да изпълнят установените стандарти, така че перспективата за тяхното поканване да се присъединят към НАТО през 2008 г. да се превърне в реалност. Присъстваха и представители на Босна и Херцеговина, Черна гора и Сърбия. 
						Фрийд окачестви решението на Алианса да ги покани за членове на програмата "Партньорство за мир" като знак за убедеността на Алианса, че демократичните сили в тези страни могат да направят необходимото за пълна интеграция в НАТО и ЕС. Той призова Сърбия да намери смелост и да арестува Ратко Младич и другите обвиняеми във военни престъпления бегълци от правосъдието. (Албейниън Нюз, Блиц, Победа, Виести, АП - 04/12/06; Б92, ХИНА, Макфакс, РТРС - 03/12/06)
