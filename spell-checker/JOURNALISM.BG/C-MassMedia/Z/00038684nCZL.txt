Полицията разби мрежа за наркотрафик в Албания
					27/05/2011
					
						ТИРАНА, Албания -- Полицията в Кавая завърши шестмесечното си разследване на международна мрежа за наркотрафик и арестува в четвъртък (26 май) шестима души. Около 26 кг марихуана, автомобили, оръжия и боеприпаси са били конфискувани при внезапна проверка на частен имот. Според следователите заподозрените са получавали доставки на марихуана от южното село Лазарат и са я подготвяли за международните пазари. Срещу групата ще бъдат повдигнати обвинения в наркотрафик и незаконно притежание на оръжие. (Balkan Web, Лаймфундит, Топ Нюз, Ора Нюз - 26/05/11)
