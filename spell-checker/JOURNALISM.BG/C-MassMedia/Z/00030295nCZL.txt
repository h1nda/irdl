Косовското правителство ще подготви план за партньорство с ЕС
					18/05/2009
					 
						ПРИЩИНА, Косово -- Правителство ще представи план за партньорство с ЕС за гарантиране на по-гладка интеграция, каза на заседание на кабинета в петък (15 май) премиерът Хашим Тачи. Той добави, че правителството, местните институции и обществеността трябва да споделят ангажимента към интеграцията в ЕС и да я разглеждат като приоритет. Тачи каза също, че институциите подготвят информация за тазгодишния доклад на ЕК за напредъка на Косово. (Коха Диторе, Зери - 16/05/09; РТК, Клан, Кохавижън - 15/05/09)
