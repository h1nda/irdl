Гръцките пожарникари надделяха в борбата с пламъците
					29/08/2007
					 
						АТИНА, Гърция -- В сряда (28 август) пожарникарите успяха да надделеят в борбата с пожарите, които опустошиха обширни райони на полуостров Пелопонес и остров Евбея. Хиляди войници и пожарникари - подпомагани от самолети, изпратени от десетки страни - успяха да овладеят много от страшните пожари, които причиниха смъртта на най-малко 62-ма души от петък насам. Правителството на министър-председателя Костас Караманлис бе подложено на ожесточена критика от страна на жителите на засегнатите райони и от опозицията във връзка с действията му по време на кризата. (АП, Ройтерс, АФП, Дойче Веле - 29/08/07)
