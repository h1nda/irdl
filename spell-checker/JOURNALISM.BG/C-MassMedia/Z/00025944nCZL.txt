Конституционният съд на Турция ще гледа в понеделник делото срещу управляващата ПСР 
					28/03/2008
					 
						АНКАРА, Турция – Председателят на турския Конституционен съд, Хашим Кълъч, каза на пресконференция в четвъртък (27 март), че съдът вероятно ще проведе в понеделник предварително разглеждане на искането за закриване на управляващата Партия на справедливостта и развитието (ПСР). По-рано този месец главният прокурор на Върховния апелативен съд Абдуррахман Ялчънкая внесе искане за забраната, в което се посочва, че партията подронва светския характер на държавата. Ако Конституционният съд реши да поеме делото, ПСР, водена от премиера Реджеп Тайип Ердоган, ще разполага с един месец, за да внесе предварителна защита.
						В четвъртък Ердоган и заместник-председателят на ПСР Нихат Ергюн повториха отново, че ще продължат да лобират за промени в конституцията, които ще направят по-трудни подобни закривания на партии. (Радикал, Заман - 28/03/08; Анадолска Агенция, Ен Ти Ви, Джихан - 27/03/08)
