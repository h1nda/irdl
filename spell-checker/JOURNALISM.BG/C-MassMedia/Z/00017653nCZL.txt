Хиляди протестират в Истанбул срещу карикатурите на пророка
					20/02/2006
					 
						ИСТАНБУЛ, Турция -- Десетки хиляди се събраха в Истанбул в неделя (19 февруари) на протестна демонстрация срещу публикуването на карикатури на пророка Мохамед в Дания и други европейски страни. Митингът, организиран от ислямистката Партия на благоденствието, според репортажите е бил най-мащабният в Турция по повод на предизвикалите спорове карикатури. Не се съобщава за прояви на насилие.
						Други новини -- Турски чартърен самолет със 144 пътници на борда направи принудително кацане в Будапеща в неделя. Самолетът "Еърбъс А-320" е извършвал полет от Анталия за Дрезден, когато един от двигателите му отказал. Пострадали няма. (AП, Ройтерс, НТВ - 20/02/06)
