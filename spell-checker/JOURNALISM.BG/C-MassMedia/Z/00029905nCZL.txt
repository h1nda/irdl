Русия поднови претенциите си към българската компания „Булгартабак”
					10/04/2009
					 
						МОСКВА, Русия -- Русия възнамерява да си върне обратно редица компании в чужбина, които някога са били собственост на бившия Съветски съюз, включително българския цигарен производител „Булгартабак”, каза в четвъртък (9 април) Владимир Кожин, ръководител на Президентския отдел за управление на собствеността в Русия. „Ние правим проучване ... и ако установим, че компанията е била наша по-рано и е попаднала в чужди ръце по неособено законен път, ще започнем процедура за връщането й,” каза Кожин. Русия многократно е повдигала въпроса за собствеността върху „Булгартабак”. Съветският съюз я е придобил като част от репарациите след Втората световна война. (РИА Новости, Агенция София Нюз, Стандарт, News.bg, Фокус - 09/04/09)
