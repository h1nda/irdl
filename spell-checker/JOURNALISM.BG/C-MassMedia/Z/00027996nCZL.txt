Румънският премиер Търичану смени министъра на образованието
					08/10/2008
					 
						БУКУРЕЩ, Румъния -- Във вторник (7 октомври) министър-председателят Калин Търичану освободи от длъжност министъра на образованието Кристиан Адомнитей и го замени с Антон Антон, директор на Националната служба за научни изследвания. Адомнитей гласува за решение да се даде 50 % увеличение на заплатите на учителите, което от своя страна предизвика искания за равностойни увеличения от страна на други държавни служители, които заплашиха с ефективна стачка, ако исканията им не бъдат изпълнени.
						Също във вторник Търичану покани представители на четирите профсъюза в страната за обсъждане на въпроса за увеличението на заплатите. Повече от 10 000 работници и членове на профсъюзите демонстрираха около парламента във вторник с искания за по-високи заплати и по-добри условия на труд. (Евениментул Зилеи, Адевърул, Гъндул, Котидианул, Зиуа - 08/10/08; Медиафакс, Агерпрес, ТВ Реалитатя, АП, Зиаре - 07/10/08)
