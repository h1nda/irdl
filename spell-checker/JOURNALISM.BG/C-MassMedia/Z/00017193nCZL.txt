Чолак каза, че преразглеждането на решенията за предоставяне на босненско гражданство е приоритет
					10/01/2006
					 
						САРАЕВО, Босна и Херцеговина (БиХ) -- В интервю, публикувано в загребския ежедневник "Вечерни лист" във вторник (10 януари), министърът на сигурността на БиХ Бариша Чолак каза, че преразглеждането на някои минали решения за предоставяне на гражданство в БиХ на чужденци ще бъде приоритет през тази година. Той отбеляза, че по силата на наскоро изменения закон за босненското гражданство ще бъде създадена специална комисия, включваща специалисти от БиХ и от чужбина, която да провери всички случаи на натурализирани граждани през последните 13 години. Той добави, че комисията ще се опита също да установи и кои са длъжностните лица, които са взели съмнителните решения. (Вечерни лист - 10/01/06)
