Македония избра посланика си в Косово
					12/11/2009
					 
						ПРИЩИНА, Косово -- Македонското правителство реши да издигне службата си в Прищина в ранг посолство и определи за посланик настоящия ръководител на Координационната служба, Стоян Караянов. "Смятам, че това е положителна стъпка след признаването на независимостта на Косово и установяването на дипломатически отношения ... и се надявам, че Косово скоро ще определи свой посланик", заяви в сряда (11 ноември) вицепремиерът Абдилаким Адеми. Решението беше взето две седмици след като Косово и Македония установиха дипломатически отношения. Очаква се Прищина и Скопие да засилят отношенията помежду си с подписването на пакет от споразумения в областта на енергетиката, полицията, икономиката, инфраструктурата и социалната политика. (Коха Диторе, Лайм - 12/11/09; Телеграфи, Журнал, РТК - 11/11/09)
