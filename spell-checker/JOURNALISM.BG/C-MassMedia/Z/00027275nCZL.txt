Докладът на ООН критикува ЮНМИК заради нахлуването в съда в Митровица
					03/08/2008
					 
						НЮ ЙОРК, Съединени щати -- Войници от международния контингент в Косово не е трябвало да използват сила, за да нахлуят в съда в Митровица през март, се казва в международен доклад на ООН, цитиран от медиите в събота (2 август). На 17 март, войски на КФОР и ЮНМИК са нахлули в сградата на съда, за да арестуват сръбски съдебни служители, организирали протест вътре. Нахлуването е предизвикало протести на местни сърби. При сблъсъци между тях и войници от международния контингент е бил убит един полицай на ЮНМИК и са били ранени 200 души. Според Ройтерс помощник-генералният секретар на ООН за мироопазващите операции Едмон Мюле е представил доклада на закрит брифинг. Сръбският външен министър Вук Йеремич е заявил, че е удовлетворен от разкритията, които според него са резултат от "постоянния натиск", оказван от Белград. (Б92, ФоНет, Taнюг, Ройтерс, Радио Свободна Европа - 02/08/08)
