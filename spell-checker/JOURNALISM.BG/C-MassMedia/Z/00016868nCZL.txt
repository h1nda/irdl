Допитване показва преобладаваща обществена подкрепа за членството на Македония в ЕС
		07/12/2005
		 
			СКОПИЕ, Македония -- Допитване, проведено миналия месец показа, че преобладаващата част от обществото подкрепя евентуално членство на страната в ЕС, съобщи А1 ТВ във вторник (6 декември). Проучването, проведено от Института за демокрация, солидарност и гражданско общество, установи, че 92 процента от анкетираните са заявили, че ще гласуват утвърдително, ако сега бъде проведен референдум за членството на Македония в ЕС. 57,2 процента са заявили, че според тях интеграцията в ЕС е от изключителна важност. В допитването, проведено от 18 до 20 ноември, участваха 1040 души. (A1 ТВ - 06/12/05)
