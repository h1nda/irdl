Авария предизвика дълги опашки от албански туристи на гръцкия граничен контролно-пропусквателен пункт
					03/01/2007
					 
						АТИНА, Гърция -- Хиляди албански туристи, връщащи се от Гърция след коледните и новогодишните празници, прекараха часове на граничния контролно-пропусквателен пункт Какавия на границата с Албания след като проблем, възникнал в гръцката телекомуникационна мрежа ОТЕ, принуди властите да прекратят обработката на паспорти за повече от девет часа. Според съобщения в медиите, опашките от автомобили и автобуси са били дълги няколко километра.
						Други новини - Гърция съобщи във вторник (2 януари) , че временно затваря Коринтския канал, който свързва Йонийско и Егейско море. Водният път ще бъде затворен най-малко една седмица поради свлачище. (Катимерини, Фокус - 03/01/07; AФП - 02/01/07)
