ЕК заяви, че корупцията е широко разпространена в Косово
					09/12/2009
					 
						ПРИЩИНА, Косово -- Корупцията съществува в много форми и се е разпространила във всички институции в Косово, се заключава в проучване на Европейската комисия (ЕК), проведено в Прищина и публикувано в сряда (9 декември), Международния ден за борба с корупцията. В доклада се очертава общата липса на желание и политическа воля за борба с това явление, което се е отразило на доверието на обществеността в съдебната власт. Кяртан Бьорнсон, ръководител на Службата за връзки на ЕК, каза във вторник, че заключенията в проучването трябва да бъдат използвани по конструктивен и ефективен начин за борба с подкупите. Директорът на Агенцията за борба с корупцията Хасан Претени каза, че броят на съдебните дела за корупция е по-голям тази година в сравнение с миналата и че от над 500 докладвани случая от февруари 2007 г. насам практически нито един не е бил разследван напълно. (Коха Диторе, Експрес, Зери, Косова Сот - 09/12/09; Кохавижън, РТК - 08/12/09)
