Свидетели оспорват доклада на следствието за убийството на Джинджич
22/04/2004
 
БЕЛГРАД, Сърбия и Черна гора -- Двама свидетели отхвърлиха в сряда (21 април) версията на полицията за убийството на премиера Зоран Джинджич, като заявиха, че са чули три изстрела от две различни посоки. Явявайки се пред специалния съд в Белград, шофьорът Александър Биелич и телохранителят Дражен Настич оспориха твърденията на следствието само за два изстрела, дошли от една посока. Във втория ден за свидетелски показания Милан Веруович, шеф на охраната на Джинджич, подкрепи тяхната версия за стрелбата. Той бе първият свидетел, изказал твърдение за участието на двама снайперисти в атентата през март 2003 г. (Острелиън - 21/04/04)
