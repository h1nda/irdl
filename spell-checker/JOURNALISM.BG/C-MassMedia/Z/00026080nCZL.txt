Албанската опозиция е разединена по въпроса за реформата на избирателната система
					09/04/2008
					 
						ТИРАНА, Албания -- Главната опозиционна Социалистическа партия (СП) настоя във вторник (8 април), че реформата на избирателната система трябва да се съсредоточи върху установяването на регионална пропорционална система. "Чрез тази система всеки избирателен район ще има представител от големите и малките партии в парламента", каза лидерът на СП Еди Рама. Опозиционните партии с по-малък брой представители в парламента се противопоставиха на предложението, но се борят за постигане на компромис. Рама говори на среща на Националното събрание на СП във Вльора. (Шкип, Шекули - 09/04/08; Топ-Ченъл, Вижънплюс - 08/04/08)
