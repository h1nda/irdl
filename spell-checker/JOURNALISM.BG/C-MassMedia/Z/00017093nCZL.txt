В Румъния и България - бури и сняг
					29/12/2005
					 
						БУКУРЕЩ, Румъния -- Силни бури и сняг създадоха проблеми в няколко балкански страни, според съобщения в медиите от сряда (28 декември). Румъния е един от най-тежко засегнатите райони, като в няколко южни области е било обявено бедствено положение. Метеоролозите предвиждат нови наводнения там. 
						Наводненията са проблем и в Южна България. Властите съзнателно прекъснаха подаването на ток в 15 селища около Кърджали, за да предотвратят повреди от бурята в системата на електроснабдяването. (Дневник, Фокус - 29/12/05; Ромпрес, Медиапул - 28/12/05)
