Според Ашдаун преструктурирането на полицейските ограни е най-важната реформа, пред която се изправя БиХ
					14/02/2005
					 
						ДОБОЙ, Босна и Херцеговина (БиХ) -- Полицейската реформа е последният и най-важен етап от реформата, която БиХ трябва да осъществи, за да укрепи шансовете си да стане кандидат за членство в ЕС, заяви Върховният представител Пади Ашдаун по време на посещение в Добой в края на седмицата. Визитата отбеляза началото на общонационална кампания, фокусирана върху създаването на единна полицейска структура, която е освободена от политически натиск.
						Междувременно в неделя (13 ноември) президентът на Република Сръбска (РС) Драган Чавич каза, че кандидат-премиерът Перо Букейлович е подготвил списък с новите членове на кабинета. Чавич подсказа, че повечето от новите избраници са непознати за обществеността, с изключение на сегашния вътрешен министър Дарко Матияшевич и министъра на отбраната Милован Станкович. Събранието на РС се очаква да се произнесе за правителството във вторник. 
						Други новини: БиХ подписа Международната конвенция за компютърните престъпления заедно с допълнителен протокол, който криминализира критиките и ксенофобските актове, извършени чрез компютърни системи. Подписването на документа е част от изпълнението на националните задължения на страната като член на Съвета на Европа. (Независне новине, Дневни аваз,- 14/02/05; РТРС, ПБС БиХ - 13/02/05; Фена - 11/02/05; Уеб сайт на СЕ - - 09/02/05)
