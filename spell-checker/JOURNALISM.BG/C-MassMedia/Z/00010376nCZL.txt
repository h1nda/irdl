Доклад призовава България да гарантира повече прозрачност при експорта на оръжие
05/04/2004
 
СОФИЯ, България -- Доклад, посветен на българския износ на оръжие и разработен съвместно от Центъра за изследване на демокрацията и британската организация "Safe World", призовава към повече прозрачност с цел подобряване на механизмите за контрол върху този рискован износ. Документът ще бъде официално представен на кръгла маса, която ще се проведе в понеделник. В него се отбелязва, че няма регистрирани случаи на мащабни незаконни сделки с малки и леки оръжия през последните две години. Той обаче предупреждава че модернизацията и съкращаването на българската армия ще доведе до натрупването на големи резерви от оръжие и боеприпаси, които на свой ред ще увеличат вероятността от възможни нелегални доставки. (Труд, 24 часа, Монитор - 05/04/04)
