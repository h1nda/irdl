Албания отговаря на допълнителни въпроси за придобиването на статут на кандидатка за ЕС 
					08/06/2010
					 
						ТИРАНА, Албания -- Администрацията е дала отговори на допълнителните въпроси, зададени от Европейската комисия (ЕК) като част от процеса на получаване на статут на страна, кандидатка за членство в ЕС. Правителствени източници съобщиха в понеделник (7 юни), че се очаква министърът на интеграцията Майлинда Брегу да замине скоро за Брюксел, за да предаде отговорите на допълнителните 180 въпроса, изпратени през май. Крайният срок е четвъртък. След това експерти ще посетят Албания, за да проверят информацията. Въпреки че ЕК не е обявила срокове, Албания се надява кандидатски статут да й бъде предоставен до края на годината. (Шкип, Шекули, Лаймифундит - 08/06/10)
