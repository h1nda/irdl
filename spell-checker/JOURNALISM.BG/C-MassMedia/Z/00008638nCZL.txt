Полицията организира протести в Гърция
09/10/2003
 
АТИНА, Гърция -- Полицейски служители, пожарникари и служещи от бреговата охрана излязоха на протести късно в сряда (8 октомври) с искане за по-добро заплащане и придобивки. При опит за влизане в министерството на финансите за връчване на исканията си демонстрантите се сблъскаха със свои колеги. Други държавни служители също стачкуваха с искане за по-високи заплати. Протестите започнаха след публикуването на бюджета за 2004 г. Правителството твърди, че допълнителни средства не могат да се отпуснат заради разходите, свързани с Летните олимпийски игри през 2004 г.
Други новини: Гръцките хотелиери обвиняват правителството, че не е направило необходимото за популяризирането на страната като туристическо направление в очакване на олимпиадата. Началникът на Асоциацията на хотелиерите в Атика заяви, че според едно проучване резервациите са спаднали с 12,5 % в сравнение със същия период миналата година. Правителството сочи като причина за резкия спад фактори от международен характер.
Също в сряда министърът на печата и масмедиите Христос Протопапас заяви, че Гърция е успяла да си създаде в чуждестранната преса имидж на съвременна европейска държава. Той добави, че очаква олимпиадата допълнително да подсили този имидж. (АП, АНА - 08/10/03)
