Бивш хърватски министър бе оправдан след обвинения в корупция
11/05/2004
 
ЗАГРЕБ, Хърватия -- Бившият външен министър Мате Гранич бе оправдан след повдигнатите обвинения в корупция и освободен от затвора в понеделник (10 май), тъй като съдията-следовател не откри достатъчно доказателства за издаване на обвинителен акт. Гранич е играл ролята на посредник при продажбата на държавната фирма Кончар, чийто директор е бил зет му Даринко Баго. Двамата бяха арестувани в петък по подозрения за подкуп. Баго бе също така оневинен. Гранич беше външен министър в периода 1993-2000 г.
Други новини: Хърватия подписа договори за възстановяване до края на октомври на 2 250 къщи, разрушени по време на войната. Миналия месец правителството подписа договори за възстановяване на 1 750 дома като част от своята програма за завръщане на бежанците, важна стъпка в процеса на интеграция към ЕС. (Вечерни лист, Виесник - 11/05/04; АФП, ХИНА - 10/05/04)
