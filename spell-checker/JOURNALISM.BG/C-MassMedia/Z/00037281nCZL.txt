Генералният секретар на ООН Бан каза, че ЮНМИК е готова да подкрепи разследване на трафика на човешки органи 
					02/02/2011
					 
						НЮ ЙОРК, Съединени щати -- Генералният секретар на ООН Бан Ки Мун заяви, че мисията на ООН в Косово е готова да окаже съдействие на евентуално разследване на обвиненията в трафик на човешки органи, отправени в доклада на Дик Марти. В своя редовен тримесечен доклад за Косово Бан заявява, че през 2003 г. ЮНМИК е предоставила всички документи на Трибунала за военни престъпления в Хага и пълен набор от тях е бил предоставен на ЮЛЕКС през 2009 г. Бан пише в доклада, че документът, съставен от Марти, е бил приветстван от Белград, докато Прищина и Тирана са го нарекли антиалбански и неверен. Според излизащия в Прищина всекидневник „Коха Диторе” Бан е посветил огромна част от своя доклад на работата на ЮНМИК, особено в Северно Косово, заявявайки, че присъствието на ЮНМИК остава важно за връзките между общностите в страната. (Коха Диторе, Зъри, Косова Сот, Телеграфи, Танюг - 02/02/11)
