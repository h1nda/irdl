Инициативата за отстраняване на кмета на Подгорица от поста му беше отхвърлена
					15/09/2009
					 
						ПОДГОРИЦА, Черна гора -- В понеделник (14 септември) градският съвет отхвърли инициатива на опозицията за сваляне от поста на кмета Миомир Мугоша. Искането за гласуване на недоверие беше внесено, след като двама журналисти от излизащия в Подгорица всекидневник "Виести" заявиха, че са били нападнати от кмета, неговия син и техен телохранител през август. В понеделник Мугоша отново подчерта, че самият той е бил нападнат, и заяви, че ще реагира по същия начин, ако това се случи отново. (РТЧГ, Б92, Бета, РТС - 14/09/09)
