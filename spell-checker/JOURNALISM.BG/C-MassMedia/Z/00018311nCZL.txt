Полша изрази подкрепата си за присъединяването на България към ЕС по график през 2007 г.
					20/04/2006
					 
						СОФИЯ, България -- Полският премиер Кажимеж Марчинкевич изрази подкрепата си за присъединяването на България към ЕС по график през 2007 г. по време на посещението си в София в сряда (19 април). Той се срещна поотделно с българския си колега Сергей Станишев, с президента Георги Първанов и с председателя на парламента Георги Пирински. Марчинкевич изрази увереност, че София ще изпълни всички критерии за членство, като добави, че членството в ЕС на България и съседна Румъния ще изпрати ясно послание към другите страни в региона. (БНР, БТА - 19/04/06)
