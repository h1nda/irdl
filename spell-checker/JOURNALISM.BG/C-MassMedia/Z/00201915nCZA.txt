Турция реагира на смъртта на Аулаки
					01/10/2011
					Политици и анализатори на тероризма се питат дали светът трябва да се чувстват в по-голяма безопасност след смъртта на Ануар Ал Аулаки.
					От Алакбар Рауфоглу за Southeast European Times - 01/10/11
 
					 
						
Ал Кайда взе на мушка синагогата Неве Шалом през 2003 г. [Ройтерс]
						Когато новината за смъртта на терориста Ануар Ал Аулаки стигна до Турция, мнозина изразиха оптимизъм, че това може да е началото на сериозен срив за Ал Кайда и други терористични организации. 
						Макар че САЩ успяха да предотвратят повечето големи терористични атаки на своя територия през последното десетилетие, Турция нямаше този късмет. Ал Кайда е отговорна за няколко атентата в Истанбул. 
						Елиминирането на терористични лидери е голям удар за най-активните оперативни сподвижници - и ще се отрази на духа на терористите. "Но това не е краят на войната. Международната общност трябва да изкорени причините на тероризма", заяви за SETimes бившият турски външен министър Хикмет Четин. 
						"Ние се надяваме, че онези, които организират терористични атаки в Турция и по света, ще си вземат поука от съдбата на Аулаки", добави той. 
						Депутатът от Партията на справедливостта и развитието Бурхан Каятюрк твърди, че като страна, която е изгубила десетки хиляди жертви на тероризма, Турция е доволна, че един от най-опасните публични лидери на Ал Кайда е мъртъв. 
						"Ние винаги ще бъдем срещу тероризма, но и другите правителства трябва да поемат своята отговорност", каза той и отбеляза, че близкоизточните конфликти мога да създадат по-голяма опасност за региона. 
						Западът обаче, добави той, особено САЩ могат да си осигурят по-голяма подкрепа от мюсюлманския свят срещу тероризма, "ако между тях нямаше разногласия по отношение на политиката им към Израел". 
						Сердар Ердурмаз, анализатор по въпросите на сигурността в Анкара от турския Център за стратегически анализ твърди, че турските политици са предпазливи, тъй като смъртта на предишни лидери на Ал Кайда са засилили терористичните заплахи вътре в страната. 
						"Фактът, че броят на атаките на ПКК се увеличава, доказва, че Турция е по-чувствителна към подобни въпроси", каза той за SETimes. 
						Таяр Ари, ръководител на Департамента за международни отношения в Университета "Улудаг" е съгласен, че почти всички в Турция се радват на успехите на международната война срещу тероризма. 
						"Всички вестници и телевизионни канали съобщават новината като номер едно", каза той за SETimes. Той отбелязва, че смъртта на Аулаки идва непосредствено след новата съвместна инициатива на САЩ и Турция срещу тероризма, наречена "Глобален форум за борба срещутероризма". 
						"По време на последната среща между [президента на САЩ Барак Обама] и [турския премиер Реджеп Тайип Ердоган], двамата са се споразумели за съвместно сътрудничество в тази област. Тероризмът все още е заплаха и за Турция," каза той.
