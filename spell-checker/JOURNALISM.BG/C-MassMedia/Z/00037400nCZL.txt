Слуховете за оставката на Цветкович бяха отречени
					11/02/2011
					 
						БЕЛГРАД, Сърбия -- Кабинетът отхвърли в четвъртък (10 февруари) медийните спекулации, че премиерът Мирко Цветкович е подал оставката си. Изявлението дойде, след като всекидневникът "Блиц" писа, че неотдавнашният митинг на опозиционната Сръбска прогресивна партия (СПП) е накарал всички да се съгласят, че "е необходимо преструктуриране на правителството". Според "Блиц" Цветкович е предложил своята оставка на президента Борис Тадич заради липсата на сътрудничество и съгласуваност между министерствата. (Б92, Блиц, Танюг, Вечерне Новости - 10/02/11)
