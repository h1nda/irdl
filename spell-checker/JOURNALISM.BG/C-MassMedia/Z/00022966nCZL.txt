САЩ призовават за повече тристранни действия в борбата с ПКК
					20/06/2007
					 
						ВАШИНГТОН, Съединени щати -- Държавният секретар Кондолиза Райс каза, че тристранните действия на Ирак, Турция и Съединените щати в борбата срещу терористичната организация Кюрдска работническа партия (ПКК) трябва да се засилят. Тя се срещна в понеделник (18 юни) във Вашингтон с иракския външен министър Хошиар Зебари, за да обсъди възможните мерки за премахване на базите на ПКК в Северен Ирак, които според Анкара се използват за подготовка на атаки срещу турски цели. Райс каза пред репортери, че е получила уверения от иракските власти, че те "изобщо не искат тяхната територия да бъде използвана за терористични действия срещу тяхната съседка”. (НТВ, РСЕ - 19/06/07)
