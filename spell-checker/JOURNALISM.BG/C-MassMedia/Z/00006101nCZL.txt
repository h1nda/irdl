Албанската общност във Великобритания ще издава свой вестник
26/02/2003
 
ТИРАНА, Албания -- Албанската общност във Великобритания ще започне да издава седмичен вестник, съобщи албанското външно министерство във вторник (25 февруари). Вестникът ще излиза в 12 страници и ще отразява социални и културни събития от живота на албанците, живеещи и работещи във Великобритания. В първия брой ще бъдат публикувани изказвания на албанския премиер Фатос Нано, вицепремиера и външен министър Илир Мета и албанския посланик във Великобритания Кастриот Робо.
Според други новини, премиерът Фатос Нано продължава да получава благодарствени писма от американски граждани, заяви неговият говорител Алдрин Далипи. Писмата изразяват признателност за подкрепата, оказвана от албанското правителство на американските власти в борбата срещу международния тероризъм. (ATA - 25/02/03)
