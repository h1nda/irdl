Полицията на ЮНМИК започна да се връща в Северна Митровица
					20/03/2008
					 
						ПРИЩИНА, Косово -- Полицията на ЮНМИК започна да се връща в Северна Митровица, населена преимуществено със сърби, в сряда (19 март). след като лидерите на косовсите сърби обещаха, че войниците няма да бъдат нападани. Около 40 полицейски служители на ООН отново ще поемат задълженията си заедно с 80 членове на местните полицейски сили. Полицията на ЮНМИК напусна района в понеделник след сблъсъци със сърбите, които се оказаха най-тежкити изблици на насилие след като Косово обяви независимост миналия месец. В тях загина един служител от Украйна и около 60 други полицаи на ООН и войници от КФОР бяха ранени, заедно със 70 протестиращи сърби. 
						Командващият регионалната полиция за Митровица Дейвид Маклийн заяви, че той очаква мисията да бъде възстановена "колкото се може по-скоро". Междувременно Украйна попита дали полицията на ЮНМИК и КФОР са имали необходимата подготовка и комуникации по време на сблъсъците в понеделник. (Коха Диторе, Зери, Експрес - 20/03/08; Танюг, Синхуа, Б92, Бета, Ройтерс, AП, Гардиън - 19/03/08)
