ЕС даде окончателно съгласие за мисията в Македония
28/01/2003
 
БРЮКСЕЛ, Белгия -- В понеделник (27 януари) министрите на външните работи на страните-членки на ЕС дадоха окончателно съгласие за бъдещата мисия на съюза в Македония. Новите сили за бързо реагиране ще поемат наблюдателската мисия на НАТО, която е в страната от 2001 г. Въпреки че министрите не определиха точна дата за започване на мисията, очаква се 450 военнослужещи да пристигнат в Македония през март. Първоначалният мандат ще бъде шест месеца.
Също в понеделник, министърът на външните работи Илинка Митрева и вицепремиерът Радмила Шекеринска обсъдиха в Скопие осъществяването на Охридския мирен договор с членове на делегация на Европейския парламент, водена от Дорис Пак. Кабинетът отложи планираното приемане на план за действие за изпълнение на Охридския договор, като си остави повече време за разглеждането му. Планът за действие включва равностойно участие на всички етнически общности в държавната администрация. (Дневник - 28/01/03; АП,
