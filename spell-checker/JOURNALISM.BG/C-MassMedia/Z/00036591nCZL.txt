Премиерите на Сърбия и Словения оцениха високо нивото на двустранните отношения 
					03/11/2010
					 
						БЕЛГРАД, Сърбия -- Министър-председателят Мирко Цветкович и намиращият се на посещение негов словенски колега Борут Пахор във вторник (2 ноември) се обединиха около мнението, че двустранните политически и икономически отношения се подобряват. Цветкович благодари на Словения за подкрепата й за кандидатурата на Сърбия за членство в ЕС, а Пахор съобщи, че по силата на споразумение, постигнато с Белград в рамките на преговорите за отделянето, сградата, в която се е помещавало посолството на бивша Югославия в Рим, ще бъде предадена на Словения, считано от следващата есен. В Белград Пахор се срещна още с президента Борис Тадич и с председателя на парламента Славица Джукич-Деянович. (Танюг, РТС, Бета - 02/11/10)
