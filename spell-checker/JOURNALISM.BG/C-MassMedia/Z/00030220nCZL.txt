Гръцки депутат подаде оставка заради разследване
					11/05/2009
					 
						АТИНА, Гърция -- Бившият министър на транспорта Христос Варелис подаде в петък (8 май) оставка като депутат, представляващ основната опозиционна партия ПАСОК, предадоха медиите. За катализатор послужи започването на разследване за корупция във връзка със закупуването на 140 тролейбуса през 2001 г., когато той е бил министър на транспорта. „Електробусната компания на Атина-Пирея” (ИЛПАП) е закупила превозните средства от немския производител на камиони МАН АГ, фирма, която е разследвана от властите в Германия за корупция. Варелис обясни, че е подал оставка, за да улесни разследването. (AНA-MПA, Катимерини, АП - 08/05/09)
