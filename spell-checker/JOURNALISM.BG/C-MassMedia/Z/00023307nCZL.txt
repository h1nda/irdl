Синът на Кадафи смята, че българските медици може да се завърнат у дома тази седмица
					22/07/2007
					 
						СОФИЯ, България -- Петте български медицински сестри и палестинският лекар, които от години са в затвора в Либия, може да бъдат освободени тази седмица, заяви Сейф ал Ислам, син на либийския лидер Муамар Кадафи и ръководител на фондация "Кадафи", която преговаряше по споразумението, свързано с медиците. В интервю за арабският всекидневник "Ал-Хайят", цитиран от агенция ДПА в петък (20 юли), Ал Ислам е заявил, че медиците може би ще могат да заминат щом бъдат изяснени всички подробности от споразумението между Либия и България. Медиците бяха осъдени на смърт по обвинения, че са заразили повече от 400 либийски деца с вируса на СПИН, но миналата седмица смъртните им присъди бяха заменени с доживотен затвор. Ал Ислам предположи, че прехвърлянето на петте медицински сестри и палестинския лекар в България ще съвпадне с посещението в сряда на френския президент Никола Саркози в Триполи. (Сега, Стандарт, Дарик - 21/07/07; БТА, Мадиапул, БТВ - 20/07/07)
