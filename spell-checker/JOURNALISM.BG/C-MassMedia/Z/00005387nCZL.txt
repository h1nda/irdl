Премиерите на Албания и Македония ще засилят сътрудничеството
15/12/2002
 
ПУСТЕЦ, Албания -- Министър-председателят Фатос Нано и неговият македонски колега Бранко Цървенковски се срещнаха в събота (14 декември) в албанското гранично село Пустец. След разговорите те заявиха, че започва нов етап на сътрудничество между двете страни. Нано уточни, че целта е осъществяването на двустранното споразумение, подписано преди четири години, както и взаимната помощ за постигане на общия стремеж за интеграция в ЕС. Цървенковски подчерта, че сигурността на границата и борбата с организираната престъпност ще бъдат общи приоритети. Той съобщи също, че през май НАТО планира да организира конференция в Охрид, която ще се фокусира върху сигурността на границите. (ATA, МИА, A1 ТВ - 14/12/02)
