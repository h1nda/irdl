Сръбски апелативен съд разпореди нов процес за Юрисич
					11/10/2010
					 
						БЕЛГРАД, Сърбия -- Апелативен съд в Белград отхвърли в понеделник (11 октомври) 12-годишната присъда на босненския гражданин Илия Юрисич, обвинен миналата година във военни престъпления, извършени по време на босненския конфликт през 1992-1995 г. Съдът нареди да бъде проведен нов процес, а той междувременно да бъде освободен. През септември 2009 г . той бе признат за виновен в това, че е наредил да бъде извършено нападение срещу бивш конвой на Югославската народна армия, който се е изтеглял от Тузла през май 1992 г. Според обвинителния акт най-малко 51 войници са били убити и 50 са били ранени при нападението. Юрисич бе арестуван в Белград през 2007 г. и оттогава е в ареста. Той отхвърля всички обвинения. (Бета, Б92, Taнюг, Фена, sarajevo-x.com - 11/10/10)
