В Сърбия бяха арестувани бивши директори на предприятие
					25/11/2009
					 
						БЕЛГРАД, Сърбия -- Трима бивши висши директори на Сръбската фабрика за стъкло са били арестувани по подозрения в злоупотреба с власт и причиняване на щети от 1 милион евро на компанията, съобщиха местните медии във вторник (24 ноември). Александър Джукич, Миряна Джорджевич и Ясмина Манич са били задържани късно вечерта в понеделник в източния град Парачин, където се намира седалището на компанията. Разследващите съобщиха, че те са нареждали плащания за консултантски услуги чрез чуждестранни контрагенти от Кипър от 2007 г. до началото на тази година, въпреки че такива услуги никога не са били извършвани. (Б92, Бета, РТС, Танюг, АП - 24/11/09)
