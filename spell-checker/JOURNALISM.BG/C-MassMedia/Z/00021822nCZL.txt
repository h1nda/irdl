ЕС настоява Хърватия да предприеме конкретни стъпки във връзка с реформата на съдебната система и борбата с корупцията 
					07/03/2007
					 
						БРЮКСЕЛ, Белгия -- Хърватия отбелязва добър напредък в своите преговори с ЕС за присъединяване и в изпълнението на политическите критерии за членство в ЕС, но е необходимо да предприеме конкретни стъпки за реформиране на съдебната и публичната администрация, както и в борбата с корупцията. Това бяха заключенията, приети на срещата ЕС-Хърватия, посветена на стабилизацията и асоциирането, която се проведе в Брюксел във вторник (6 март) с цел да се направи преглед на изпълнението на Споразумението за стабилизация и асоцииране между Хърватия и Съюза. След срещата еврокомисарят по разширяването Оли Рен подчерта, че това е решаваща година за процеса, повтаряйки че предстоящите избори в Хърватия не бива да окажат влияние върху реформите. (Вечерни лист - 07/03/07; ХИНА, ХРТ - 06/03/07)
