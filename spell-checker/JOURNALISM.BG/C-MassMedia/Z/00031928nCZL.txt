Трима души бяха обвинени за смъртните случаи сред новородени в Кипър
					09/10/2009
					 
						НИКОЗИЯ, Кипър -- Властите повдигнаха в четвъртък (8 октомври) обвинения срещу трима души, заподозрени във връзка със смъртта на три новородени, настъпила в резултат на легионерска болест в клиника в Никозия. Тримата служители на клиниката са обвинени, че не са взели допълнителни мерки за поддържане на добра хигиена и предпазване на пациентите в здравното заведение. Общо 11 бебета са били заразени през януари с легионерска болест в болницата "Ипократион". Осем са оцелели. Клиниката бе затворена, след като резултатите от лабораторен анализ показаха наличие на опасната бактерия в течащата вода и в родилното отделение. (Фамагуста Газет, БТА - 09/10/09)
