Албания, Македония и Косово отбелязват 10-тата годишнина от смъртта на Майка Тереза
					06/09/2007
					 
						ТИРАНА, Албания -- На официални церемонии в Тирана, Скопие и Прищина в сряда (5 септември) властите отбелязаха 10-тата годишнина от смъртта на Майка Тереза. В Тирана бе отслужена меса в католическата катедрала, докато стотици хора положиха цветя на паметника на Майка Тереза пред университета в Тирана. 
						В Скопие, нейното родно място, премиерът Никола Груевски бе сред присъстващите на възспоменателната церемония в Академията на науките на Македония. В Прищина президентът Фатмир Сейдиу и други лидери отбелязаха началото на строежа на католическа катедрала, която ще носи името на известната монахиня. Носителката на Нобеловата награда за мир почина в Калкута през 1997 г. Животът й бе посветен на грижи за бедните и болните. (Утрински Весник - 06/09/07; РТК, AФП, ДПА, Синхуа - 05/09/07)
