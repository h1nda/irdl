Белградски съд прие съдебната сделка с Ковачевич 
					30/09/2010
					 
						БЕЛГРАД, Сърбия -- В сряда (29 септември) съд в Белград прие съдебната сделка с признаване на вината, по силата на която студентът Миладин Ковачевич ще излежи две години и три месеца затвор за нанасянето на побой над свой състудент от университет в Съединените щати. Ковачевич се призна за виновен по обвиненията по-рано този месец. Бившият сръбски баскетболист беше обвинен в нанасяне на „тежка телесна повреда с възможен смъртен изход” във връзка с нападението срещу Брайън Стайнхауър, на 22 г., от Бруклин, Ню Йорк. Съдът заяви, че Брайън Стайнхауър, който получи мозъчни увреждания, има на разположение осем дена, за да обжалва решението. (РТС, Б92, Бета, АП - 29/09/10)
