В Румъния се подготвя стачка 
					02/02/2010
					 
						БУКУРЕЩ, Румъния -- Около 45 000 държавни служители планират да проведат двучасова предупредителна стачка във вторник (2 февруари) с искания за по-високи заплати и сигурност на работните места. По-голям, общонационален протест е планиран за 12 февруари. Правителството заяви, че като се има предвид световната финансова криза, то не е в състояние да изпълни исканията. В опит за съкращаване на разходите румънското правителство заяви, че ще трябва да направи съкращения на държавните служители. Министърът на финансите Себастиан Владеску каза, че повече от 100 000 работни места ще бъдат съкратени през следващите четири години. (Евениментул Зилеи, Реалитатя, Котидианул - 02/02/10; Медиафакс, Ромейниън Таймс, МИА - 01/02/10)
