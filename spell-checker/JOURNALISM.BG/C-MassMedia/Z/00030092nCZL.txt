България и Русия постигнаха договореност по проекта "Южен поток"
					29/04/2009
					 
						МОСКВА, Русия -- Българският министър-председател Сергей Станишев приключи визитата си в Москва във вторник (28 април), като разпространената новина бе, че двете правителства са постигнали договореност по отдавна отлагания проект "Южен поток". "Газпром" и "Булгаргаз", българската държавна компания за природен газ, ще подпишат официално споразумение до две седмици. Русия се е съгласила да изостави исканията си за използване на част от сега съществуващата газопреносна мрежа в България поради отказа на София да преотстъпи какъвто и да било дял от собствеността върху нейните тръбопроводи. Газпром ще притежава 50 % дял от новия тръбопровод, който ще бъде изграден по дъното на Черно море и ще заобиколи Украйна. Русия е поела също така ангажимент да поддържа обемите на транзитирания природен газ през българска територия, като е гарантирала транзитните такси.
						Други новини -- Българският президент Георги Първанов реши във вторник да насрочи парламентарните избори за 5 юли. Той се обяви против последните промени в избирателната система, които в частност увеличиха избирателните прагове за коалициите и отделните партии. България ще проведе избори за Европейски парламент на 7 юни. (Сега, Труд, Дневник, 24 часа - 29/04/09; БТА, Фокус, Дарик, Медиапул - 28/04/09)
