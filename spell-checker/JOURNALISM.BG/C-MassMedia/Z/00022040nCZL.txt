Местен мюсюлмански религиозен лидер каза, че в Санджак няма място за фанатизъм
					26/03/2007
					 
						НОВИ ПАЗАР, Сърбия -- Местен мюсюлмански религиозен лидер, мюфтията на Санджак Муамер Зукорлич, каза в неделя (25 март), че в региона няма място за фанатизъм и екстремизъм. Този коментар бе направен след среща с делегация на Държавния департамент на САЩ, ръководена от заместник-ръководителя на мисията в Белград Родерик У. Мур. Зукорлич каза, че в центъра на разговорите е бил откритият неотдавна от сръбската полиция тренировъчен лагер за уахабитски екстремисти в района на Нови Пазар. Мюфтията подчерта, че местната мюсюлманска общност трябва да се обедини срещу всеки, който използва религията като претекст за екстремистки цели.
						Също в неделя лидерът на Демократичната партия на Санджак Расим Ляич призова властите да разследват основно случая с уахабитите и да арестуват организаторите и доставчиците на оръжие. (Данас - 26/03/07; РТС, Танюг, Бета - 25/03/07)
