Пратеник на ЕС в Сърбия коментира бъдещия доклад на ЕК
					07/11/2010
					 
						БЕЛГРАД, Сърбия -- Ръководителят на Делегацията на Европейската комисия (ЕК) в Сърбия Винсънт Дегерт, заяви в събота (6 ноември), че властите трябва да използват бъдещия доклад на ЕК за напредъка на Сърбия като пътна карта. Той каза, че докладът, който трябва да бъде публикуван във вторник, ще приветства напредъка на страната в няколко области, но също така и ще посочи недостатъци. В интервю за всекидневника "Вечерне Новости" Дегерт също каза, че въпросникът на Европейската комисия, който ще бъде предаден на Белград на 24 ноември, ще съдържа около 2400 въпроса. Колкото до бъдещия диалог между Белград и Прищина Дегерт заяви, че разговорите трябва да започнат колкото се може по-скоро и че те трябва да намерят решения на практически ежедневни въпроси. (Вечерне Новости, Taнюг, Б92 - 06/11/10)
