Министър Ляич от Сърбия и Черна гора казва, че процедурата по екстрадиране на заподозрения в участие в мадридските атенати може да отнеме седмици
					22/08/2005
					 
						БЕЛГРАД, Сърбия и Черна гора -- Министърът по човешките права на Сърбия и Черна гора Расим Ляич каза в петък (19 август), че процедурата по екстрадиране в Испания на Абделмаджид Бушар, заподозрян за участие в мадридските атенати, може да отнеме няколко седмици. В изказване по местната телевизия "БK телевижън" Ляич каза, че поддържа връзка с испанските власти за родения в Мароко Бушар, който се издирва във връзка с бомбените атентати в Мадрид през март 2004 г. След като Испания изпрати необходимата информация, се очаква Белградският окръжен съд да одобри екстрадирането, но процедурите, включително възможното обжалване от страна на Бушар, могат да удължат процеса, каза министърът.
						Междувременно белградският вестник "Политика" съобщи в неделния си брой, че Бушар е бил арестуван в Сърбия на 23 юни, след като влязъл нелегално в страната от съседна България на 2 юни. (Бета, Политика - 21/08/05)
