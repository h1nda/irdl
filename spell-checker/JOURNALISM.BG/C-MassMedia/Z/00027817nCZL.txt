Тринайсет новородени починаха в турска болница
					22/09/2008
					 
						AНКАРА, Турция -- Тринайсет новородени починаха в рамките на 24 часа през уикенда в болница в град Измир в западната част на страната, съобщи ръководителят на местната здравна дирекция Мехмет Озкан. Той съобщи в понеделник (22 септември), че се води разследване и добави, че досега няма доказателства за проявена небрежност. Според съобщения в местните медии всичките 13 новородени са били родени преждевременно. През юли 27 преждевременно родени бебета починаха в рамките на две седмици в болница в Анкара. (AФП, Aнадолска информационна агенция - 22/09/08)
