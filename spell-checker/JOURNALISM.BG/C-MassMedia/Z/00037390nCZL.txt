Прокурор разпита членове на албанската Национална гвардия
					10/02/2011
					 
						ТИРАНА, Албания -- Шестима членове на Националната гвардия бяха разпитани в сряда (9 февруари) от главния прокурор във връзка с прерасналата в насилие демонстрация на опозицията срещу правителството миналия месец. Четвърти човек почина миналата седмица от раните си, а десетки бяха ранени по време на стълкновенията на 21 януари. Малко след размириците бяха издадени заповеди за арест на гвардейци, но държавната полиция не приведе в изпълнение задържанията поради силния натиск от страна на правителството. (Шекули, Топ Ченъл - 09/02/11)
