Бордът на СПМ проведе заседание в Сараево, за да обсъди застоя в реформите
					19/06/2007
					 
						САРАЕВО, Босна и Херцеговина (БиХ) -- Във вторник (19 юни) бордът на Съвета за прилагане на мира (СПМ) в БиХ завърши двудневното си заседание в Сараево. Крис Бенет, директор за връзките с обществеността в Службата на върховния представител, каза, че членовете на борда са искали да отправят „сериозно послание” към политиците в страната във връзка със застоя, който спъва процеса на интеграция на БиХ в ЕС. Сред основните проблеми са блокиралите полицейски и конституционни реформи, сътрудничеството в областта на военните престъпления, последствията от неотдавнашното решение на Международния съд по делото за геноцид, заведено от БиХ срещу Сърбия, и клането в Сребреница. 
						На заседанието на СПМ присъства и новият върховен представител Мирослав Лайчак, който ще замести на поста Кристиан Шварц-Шилинг идния месец. Във вторник в специално интервю за "Независне Новине" Лайчак каза, че реформите са от изключително значение за бъдещето на БиХ. (Независне Новине - 19/06/07; ПБС БиХ, Уебсайт на ЕС, РТРС - 18/06/07)
