Натовски експерти по сигурността пристигат в България
06/01/2003
 
СОФИЯ, България -- Експерти от специалните служби на страните-членки на НАТО ще пристигнат в България тази седмица, за да подпомогнат въвеждането на критериите на алианса по отношение на сигурността. Според заместник-министъра на МВР Бойко Коцев тяхното посещение не е свързано с разразилия се неотдавна скандал с подслушване, в който е замесена Националната служба за сигурност. В интервю за Българското Национално Радио в неделя (5 януари) обаче той призна, че изтичането на секретна информация е сериозен проблем, на който трябва да се потърси разрешение.
По-късно през седмицата българска делегация ще пътува за Брюксел, за да присъства на първия кръг официални разговори за започване на преговори за присъединяване на България към алианса. Вторият кръг ще се проведе след месец.
Междувременно България започна разследване на оръжейната фирма "Кинтекс", след като американски вестник свърза компанията с незаконен внос на оръжия в САЩ. Високопоставени служители обаче твърдят, че сделката за 2000 единици оръжия, в това число автомати AK-47, е законна. (Пари - 06/01/03; БТА, Дневник, Медиапул - 05/01/03)
