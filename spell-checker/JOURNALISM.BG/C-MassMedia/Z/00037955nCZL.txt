Очакват се заключителните пледоарии в процеса срещу Перишич в Хага
					28/03/2011
					 
						ХАГА, Холандия -- Процесът срещу бившия началник на генералния щаб на Югославската армия, Момчило Перишич, навлезе в крайната си фаза в понеделник (28 март) в Трибунала за военни престъпления в Хага, където се очаква обвинението и защитата да представят заключителните си пледоарии. Перишич е обвинен в престъпления срещу човечеството и военни престъпления, извършени между 1993 и 1995 г. по време на конфликтите в Босна и Херцеговина и Хърватия. Той се предаде на властите през 2005 г. Процесът срещу него започна през октомври 2008 г. (Б92, Танюг, Фена - 28/03/11)
