Румъния приветства по-активното присъствие на ЕС на Балканите
11/02/2003
 
БУКУРЕЩ, Румъния -- По време на речта си към чуждестранните политици и репортери в Букурещ в понеделник (10 февруари), външният министър Мирча Джоана приветства инициативата на ЕС да разшири ролята си за опазването на мира в Западните Балкани. Конференцията се фокусира върху темите за регионалната сигурност и разширяването на ЕС. Джоана изтъкна необходимостта България да започне съвместна кампания с Румъния за присъединяване към ЕС и призова другите страни от региона да участват в общи проекти за сигурността по границите. (Ромпрес, Девет часа - 11/02/03)
