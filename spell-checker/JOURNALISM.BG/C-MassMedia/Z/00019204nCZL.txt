Румънската опозиция настоява за оставка на министъра на отбраната
					10/07/2006
					 
						БУКУРЕЩ, Румъния -- Основната опозиционна Социалдемократическа партия (СДП) настоява за оставката или смяната на министъра на отбраната Теодор Атанасиу, обвинявайки го за т. нар. от СДП критична ситуация в министерството. По време на пресконференция в края на седмицата говорителят Кристиян Дяконеску заяви, че партията смята Атанасиу за отговорен за използването на агенти на армейското контраразузнаване за шпиониране на политици и журналисти. Тя обвинява също Атанасиу и неговата Националлиберална партия за неотдавнашния скандал във връзка с предложението за изтегляне на румънските военни части от Ирак. Според СДП предложението е застрашило интересите на Румъния зад граница. (Бюкарест Дейли Нюз - 10/07/06; Адевърул, Зиуа - 09/07/06)
