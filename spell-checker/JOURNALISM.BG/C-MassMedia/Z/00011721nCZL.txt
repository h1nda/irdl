Състезатели от Югоизточна Европа трупат медали в Атина
					
				
					22/08/2004
				
				 
					
							АТИНА, Гърция – Румънките Костанца Бурчика и Анжела Алупеи спечелиха олимпийски златни медали в неделя (22 август) в състезанието по гребане в дисциплината двоен скул-жени. Това е третият златен медал за Бурчика, 33-годишна, която спечели същите състезания с друг партньор в Атланта и Сидней. Сънародничките им Виорица Сусану и Жоржета Андрунахе спечелиха златни медали в двойки-скул жени.
						
					
							Гърция междувременно прибави бронзови медали в своята колекция, когато Василеос Полимерос и Николаос Скиатитис заеха трето място в състезанието двоен скул мъже в събота. Хърватите Никса и Синиса Скелин спечелиха сребърни медали в дисциплината двойки-скул мъже. Българката Румяна Нейкова спечели бронзов медал в дисциплината скиф-жени, а нейният сънародник Иво Янакиев – бронзов медал в същото състезание за мъже.
						
					
							Хърватите Марио Анчич и Иван Любич завоюваха бронзови медали в състезанието по тенис двойки мъже. Във ветроходството Гърция спечели златото в събота в състезанието на 470 жени. Друга гръцка атлетка – Анастасия Келесидоу взе среброто в дисциплината хвърляне на диск, а гръцкият състезател по вдигане на тежести – великият Пирос Димас приключи кариерата си с бронзов медал в категорията 85 кг мъже.
						
					
							Гръцките любители на спорта обаче преживяха голямо разочарование в неделя, когато състезателят по вдигане на тежести Леонидас Сампанис бе лишен от сребърния му медал, след като не мина допинговия тест. Той спечели първия медал за Гърция в Олимпиада 2004.
						
					
							Междувременно председателят на футболната асоциация на Сърбия-Черна гора Драган Стойкович и главният треньор на националния отбор Илия Петкович подадоха оставка, след загубите на отбора от Аржентина, Австралия и Тунис. (Ен Би Си, AП, АФП, Ройтерс - 22/08/04, 21/08/04)
