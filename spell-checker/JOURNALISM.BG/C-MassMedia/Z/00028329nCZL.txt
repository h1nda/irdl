Сърбия започна операция за откриването на Младич и мрежата от негови поддръжници
					10/11/2008
					 
						БЕЛГРАД, Сърбия -- Въоръжени служители на жандармерията започнаха операция в понеделник (10 ноември) в завод за пластмаси в югоизточната част на страната, с цел откриване на местонахождението на обвинения във военни престъпления Ратко Младич и неговите поддръжници, потвърди говорителят на прокуратурата за военни престъпления Бруно Векарич. Заводът, който се намира близо до село Валево, е собственост на двама братя Видое и Владислав Вуич. 
						Служителите, които пристигнаха на мястото с джипове не позволиха на журналисти да влязат в завода или да правят снимки. Районът около къщата на братята Вуич, която се намира близо до завода, също бе блокиран. Неназован източник на вътрешното министерство, цитиран от АФП, заяви, че операцията е целяла да потвърди информация, че Младич може би се укрива там. (Б92, AФП, Бета, РТС, AП, Би Би Си, ДПА - 10/11/08)
