Сръбски и австрийски официални представители се споразумяха да сформират съвместна работна група по случая "Мобтел"
					18/01/2006
					 
						БЕЛГРАД, Събрия и Черна гора -- На среща в Белград във вторник (17 януари) сръбският премиер Воислав Кощуница и австрийският вицеканцлер и транспортен министър Хуберт Горбах се споразумяха за създаване на съвместна работна група по проблемите, свързани с мобилния телефонен оператор "Мобтел". Сръбското правителство и австрийски консорциум на частни инвеститори участват в правен спор в международния арбитражен съд в Цюрих относно собствеността върху мажоритарния дял в компанията.
						В момента "Мобтел" е под държавно управление след решението на правителството през декември да отнеме лиценза на компанията за оперативна дейност. Сръбските власти предприеха този ход, след като "Мобтел" продаде правата за предоставяне на услуги в Косово на местна компания от провинцията. (Бета, БиБиСи - 17/01/06)
