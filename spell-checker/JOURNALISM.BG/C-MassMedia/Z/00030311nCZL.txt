Кипърският турски кабинет спечели вот на доверие
					19/05/2009
					 
						НИКОЗИЯ, Кипър -- В понеделник (18 май) новото правителство на самопровъзгласилата се "Севернокипърска турска република" получи вот на доверие в парламента, съобщиха местните медии. Правителството получи подкрепата на 26 от 50-те депутати, а 23-ма гласуваха "против", което позволи на кабинета на Партията на националното единство (ПНЕ) формално да встъпи в длъжност. Министър-председателят Дервиш Ероглу обеща да работи за благоденствието на кипърските турци и за намиране на решение на отдавнашното разделение на острова. Дясната ПНЕ спечели парламентарните избори на 19 април, побеждавайки лявата Републиканска турска партия. (Анадолска информационна агенция, Хюриет, АФП - 18/05/09)
