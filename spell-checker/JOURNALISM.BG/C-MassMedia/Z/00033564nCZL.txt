Черна гора отрече заподозрян наркотрафикант да се намира на нейна територия
					25/02/2010
					 
						ПОДГОРИЦА, Черна гора -- Полицията съобщи в сряда (24 февруари), че Дарко Шарич, издирван от Сърбия за контрабанда на кокаин, е напуснал Черна гора няколко дена преди Белград да изпрати заповед за арестуването му в офиса на Интерпол в Подгорица. Сърбия издаде заповедта за арест на 21 януари. Шарич е заподозрян в контрабандата на два тона кокаин от Южна Америка. Парламентарна комисия заяви, че координацията между съответните институции, отговарящи за случая с Шарич, не е било на ниво и призова правителството да подобри каналите за връзка. (Бета, Танюг, Б92, РТС - 24/02/10)
