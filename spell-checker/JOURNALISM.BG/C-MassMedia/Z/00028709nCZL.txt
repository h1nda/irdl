Сърбия използва железопътна линия в Северно Косово
					16/12/2008
					 
						ПРИЩИНА, Косово -- Бърз влак, пътуващ от Белград за Звечан в неделя (14 декември) сутринта, е преминал по 38 км железопътно трасе в Косово, без местните или международните власти в Прищина да бъдат уведомени. Той не е първият влак от Белград, който навлиза в Косово, съобщиха медиите във вторник. Вестниците съобщиха, че сръбските държавни железници са "завзели" част от железопътната мрежа на Косово, като са пуснали сутрешен влак между Кралево и Звечан през март, последван от следобеден влак по същото направление през септември. "Това е класическа окупация", заяви Сабит Тачи, заместник-ръководител на косовския железничарски профсъюз. (Коха Диторе, Зери, Косово Сот, Експрес - 16/12/08; Политика - 15/12/08)
