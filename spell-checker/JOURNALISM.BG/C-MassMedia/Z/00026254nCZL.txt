БиХ поиска от Норвегия да санкционира двама затворника за отказ да свидетелстват
					25/04/2008
					 
						САРАЕВО, Босна и Херцеговина (БиХ) -- Съдът за военни престъпления в БиХ поиска от Норвегия в четвъртък (24 април), да санкционира двама затворника, които са отказали да свидетелстват в процес за военни престъпления миналата седмица. Видое Благоевич и един защитен свидетел, чието име не бе разкрито, са били призовани да свидетелстват чрез видеовръзка в процеса срещу босненския сърбин Милош Ступар, обвинен във военни престъпления и геноцид, свързани с клането в Сребреница през 1995 г. Благоевич излежава 18-годишна присъда в затвора в Норвегия за същите престъпления. Не се дават никакви подробности за втория свидетел. На двамата може да бъдат наложени глоби за отказ да сътрудничат. (AП - 24/04/08)
