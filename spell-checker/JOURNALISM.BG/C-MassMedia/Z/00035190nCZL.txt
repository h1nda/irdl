Британски съд ще разглежда искането за екстрадиране на Еюп Ганич
					05/07/2010
					 
						БЕЛГРАД, Сърбия -- Съд в Лондон ще започне в понеделник (5 юли) да разглежда искането на Сърбия за екстрадиция на бившия член на председателството на Босна и Херцеговина (БиХ) Еюп Ганич, заяви в неделя сръбският прокурор за военни престъпления Владимир Вукчевич. Той заяви, че заседанията ще продължат през следващите няколко дни, и изрази надежда, че съдът ще одобри искането на Белград. Ганич бе арестуван на 1 март на лондонското летище "Хийтроу" въз основа на заповед, издадена от Белград. Сърбия го издирваше във връзка с нападение през май 1992 в Сараево срещу конвой на Югославската народна армия, при което са загинали 40 войници. Ганич отрича обвиненията. (Бета, РТС, Б92, Танюг - 04/07/10)
