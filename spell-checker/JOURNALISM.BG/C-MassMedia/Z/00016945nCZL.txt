Трибуналът на ООН реши да не разделя процеса срещу Милошевич
					14/12/2005
					 
						ХАГА, Холандия -- Трибуналът на ООН реши във вторник (13 декември) да не разделя процеса срещу Слободан Милошевич на две отделни съдопроизводства. Съдиите обсъждаха идеята да издадат отделна присъда за ролята на ответника в Косово. Прокурорите и Милошевич се противопоставиха на тази идея. 
						С отделно свое решение съдът отхвърли искането на ответника за повече време за излагане на защитата си. Съдиите заявиха, че Милошевич умишлено съсредоточва цялата си защита върху Косово, като почти не споменава за конфликтите в Хърватия и Босна и Херцеговина. (AП, Ройтерс, АФП, ДПА - 13/12/05)
