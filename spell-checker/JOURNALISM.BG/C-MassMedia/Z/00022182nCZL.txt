Турция и САЩ порицаха иракските кюрди по повод на коментарите за интервенция
					10/04/2007
					 
						АНКАРА, Турция -- Министър-председателят Реджеп Тайип Ердоган предупреди в понеделник (9 април) кюрдския лидер Масуд Барзани да не заплашва Турция, като каза, че той е прекрачил границите на дипломацията. Турското външно министерство също връчи официална нота на иракското правителство. Говорителят на Държавния департамент на САЩ Шон Маккормак ги последва в понеделник, като каза, че изявленията на Барзани в никакъв случай не подкрепят целта за по-близко сътрудничество между Турция и Ирак по въпроси от взаимен интерес, включително борбата срещу терористите от Кюрдската работническа партия. (Сабах, Хюриет, Радикал, Заман, Ню Анатолиън, АФП - 10/04/07; АП, СИНХУА, Turkishpress.com - 09/04/07)
