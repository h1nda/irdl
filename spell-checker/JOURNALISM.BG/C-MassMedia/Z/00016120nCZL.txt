ЕС и СВП отвхърлиха предложението на правителството на РС за нова полицейска реформа
					02/10/2005
					 
						САРАЕВО, Босна и Херцеговина (БиХ) -- Делегацията на Европейската комисия (ЕК) и Службата на върховния представител в БиХ отхвърлиха в събота (1 октомври) предложението на правителството на Република Сръбска (РС) за нова концепция на полицейската реформа в БиХ. Баня Лука представи предложението предишния ден, заявявайки, че то е компромисно решение, което ще помогне за разрешаване на продължилият няколко месеца застой на реформата.
						Предложението на РС предвижда прехвърляне на законодателните и бюджетните компетенции в полицията на общодържавно равнище, както и деполитизация и организиране на полицейските райони въз основа на технически и оперативни принципи. В същото време, то призовава за запазване на републиканските министерства на вътрешните работи - искане, влизащо в конфликт с формулираните от ЕС принципи на полицейската реформа.
						В други новини, правителството на РС прие в петък доклад на комисията, натоварена със задачата да разследва клането в Сребреница през 1995 г. Подробностите от доклада ще бъдат оповестени по-късно след получено съгласие от СВП, каза говорителят на правителството Цвиета Ковачевич. (Независне новине - 02/10/05; РТРС, ПБС БиХ - 01/10/05; Уебсайт на правителството на РС - 30/09/05)
