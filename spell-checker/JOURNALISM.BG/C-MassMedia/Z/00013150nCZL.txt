БиХ продължава с реформите на разузнавателните служби 
					04/01/2005
					 
						САРАЕВО, Босна и Херцеговина (БиХ) -- Агенцията за разузнаване и сигурност на БиХ (ОСА) е освободила 500 агенти, съобщиха местни медии в понеделник (3 януари). Агенцията бе формирана чрез сливането на сръбските и мюсюлманско-хърватски разузнавателни агенции през май 2004 г. Настоящата стъпка е част от продължаваща реформа, която цели обединяване и оптимизирането на разузнавателните общности на двете автономни области.
						Други новини от понеделник: Службата на Пади Ашдаун обяви едногодишно продължение на мандата на Комисията за реформата на отбранителния сектор. Основната задача на този орган ще бъде изработването на предложение за правните и институционални мерки, които са необходими за прехвърлянето на компетенции в сферата на отбраната от ниво "автономна област" на общодържавно ниво. Лидерите на Република Сръбска се противопоставят срещу премахването на отбранителните и армейски структури на автономната област.(Независне новине - 04/01/05; AФП, Фена - 03/01/05; Източници на СВП - 31/12/04)
