Гърция предприе стъпки за разширяване забраната за пушене 
					01/06/2010
					 
						АТИНА, Гърция -- Министърът на здравеопазването и социалната солидарност Марилиза Ксеноянакопулу обяви в понеделник (31 май) -- Световния ден без тютюнопушене -- нови планове за забрана на пушенето на всички обществени места, „на работното място, в ресторантите, кафенетата и баровете”, заяви Ксеноянакопулу в специално изявление. Новите мерки, които трябва да влязат в сила от 1 септември, ще затегнат вече съществуващата забрана, според която заведенията с площ над 70 км. метра са задължени да обособят специални зони за пушене, докато по-малките заведения имат възможност да изберат дали да разрешат пушенето, или напълно да го забранят. Тези правила редовно се нарушават, тъй като над 40 % от населението са пушачи. Работи се също така по подготовката на законопроект, с който да се забрани рекламата на тютюневи изделия на открито, рекламата на цигари в кината и практиката да се раздават безплатни цигари като мостра. (АФП, АП - 31/05/10)
