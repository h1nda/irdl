Македония и България се стремят да разширят транспортното си сътрудничество 
					15/12/2006
					 
						СКОПИЕ, Македония -- Министърът на транспорта и комуникациите Миле Янакиески и българският министър на транспорта Петър Мутафчиев обещаха в четвъртък (14 декември) в Скопие да засилят сътрудничеството си, особено по отношение на проектите от Паневропейския коридор No. 8. Те се споразумяха за откриването на три нови гранични пункта следващата година, както и за завършването на железопътната инфраструктура от Куманово до българската граница. Те обсъдиха също въздушния транспорт и възможността за откриване на нови линии, като Охрид-Скопие-София или Охрид-Варна. (MИA, Макфакс - 14/12/06)
