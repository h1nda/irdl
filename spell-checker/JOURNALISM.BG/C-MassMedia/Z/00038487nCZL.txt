Протестиращи нападат имигранти в Атина
					11/05/2011
					
						АТИНА, Гърция -- Няколкостотин души, включително и неонацисти нападнаха около дузина имигранти в Атина във вторник (10 май), за да си отмъстят за убийството на един мъж, както се твърди, от чужденци. Тълпата атакува имигрантите и разби най-малко един магазин, собственост на член на чуждестранната общност. Полицията използва сълзотворен газ, за да разпръсне тълпата и да им попречи да нахлуят в една къща. Насилието избухна, след като 44-годишен мъж бе убит рано във вторник, докато се е качвал в колата си, за да закара бременната си съпруга в болницата. Според полицията свидетели описват тримата нападатели като чужденци, които очевидно са искали да отнемат от мъжа камерата, която той е носел. (Ta Неа, Mега ТВ, Kaтимерини - 10/05/11)
