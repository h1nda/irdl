ЮНМИК предаде на Белград констатациите си по делото за трафик на човешки органи
					30/03/2009
					 
						ПРИЩИНА, Косово -- Както бе поискано, ЮНМИК предаде на сръбската прокуратура досие, свързано с делото за трафик на човешки органи, предадоха местните медии в понеделник (30 март). Следователите проучват информацията за трафик на човешки органи, жертва на които според твърденията са били сърби през 1999 г. Съгласно службата на сръбския прокурор за военни престъпления Владимир Вукчевич, представители на ЮНМИК са предали досието в неделя. Сръбските медии нарекоха делото „жълтото досие”, тъй като сръбските прокурори твърдят, че хора от "Армията за освобождение на Косово" са отстранявали органи от сръбски заложници в сграда, боядисана в жълто, в Северна Албания. Неназован представител на ЮНМИК, цитиран от медиите, е заявил, че досието се състои от пет страници, но не съдържа конкретни доказателства. (Експрес, Кохавижън, Телеграфи - 30/03/09)
