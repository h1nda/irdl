Кметската надпревара в Тирана ще приключи с преброяването на оставащите 16 урни с бюлетини
					13/05/2011
					
						ТИРАНА, Aлбания -. Наближава краят на кметската надпревара в Албания. До четвъртък вечерта (12 май) преброяването на гласовете, което започна след края на местните избори миналия уикенд, сочи, че кандидатът на демократическата партия Лулзим Баша има съвсем малка преднина пред настоящия кмет и лидер на Социалистическата партия Еди Рама. Но според официални представители последните 16 урни с бюлетини, които остава да бъдат преброени, са от бастиона на СП и могат да преодолеят преднината на Баша от 638 гласа. Преброяването се забави през деня, но се ускори вечерта, когато чуждестранни посланици и представители на ОССЕ и ЕС посетиха центровете за преброяване на бюлетините. (Гласът на Америка, Toп Ченъл, Болкън Уеб, Kлан - 12/05/11)
