Словакия ще иска по-бързо одобряване на ССА със Сърбия
					22/04/2008
					 
						БЕЛГРАД, Сърбия -- Словакия ще работи за по-бързото подписване на Споразумение за стабилизация и асоцииране (ССА) между ЕС и Сърбия, каза словашкият външен министър Ян Кубис по време на посещение в Белград в понеделник (21 април). Кубис, който се срещна със своя сръбски колега Вук Йеремич и с министър-председателя Воислав Кощуница, призова за незабавно подписване на ССА, за да се даде възможност на Сърбия и ЕС да заздравят своите връзки. "Изключително важно е да има твърда позиция сред членовете на ЕС ... че Сърбия е бъдещ партньор", каза Кубис. Словакия е една от членките на блока, които отказаха да признаят независимостта на Косово. (Бета, Танюг, РТС - 21/04/08)
