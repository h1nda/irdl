Сръбският министър Ляич признава, че Младич се е укривал в Сърбия до миналата година
					18/06/2006
					 
						БЕЛГРАД, Сърбия -- Расим Ляич, сръбският министър, отговарящ за сътрудничеството с трибунала на ООН за военни престъпления, разкри в събота (17 юни), че Ратко Младич се е укривал в Сърбия между 1997 и 2005 г. Службите за сигурност, заяви той, са установили местата, където генералът се е укривал през този период. Това противоречи на твърденията на правителството, че Младич вероятно е избягал през границата. Ляич заяви, че в момента сръбските власти не знаят къде се намира Младич. 
						От своя страна президентът Борис Тадич заяви, че от жизненоважно значение за Сърбия е да арестува Младич, тъй като оставането му на свобода вреди на процеса на интеграция на страната в ЕС. Заподозрените във военни престъпления не трябва да се разхождат на свобода, добави той. (AП, Независне новине - 18/06/06; РТС, Бета - 17/06/06)
