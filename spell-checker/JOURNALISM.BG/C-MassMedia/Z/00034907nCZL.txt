Фюле обсъди интеграцията на Западните Балкани в ЕС
					11/06/2010
					 
						БРЮКСЕЛ, Белгия -- Еврокомисарят по разширяването Щефан Фюле заяви в четвъртък (10 юни), че процесът на интеграция на държавите от Западните Балкани в ЕС не трябва да бъде заложник на двустранни спорове в региона. В изказване по време на кръгла маса в Брюксел относно процеса на разширяване и политиката на съседство Фюле подчерта, че трябва да се намери различна рамка за решаване на откритите въпроси. Той отново подчерта, че темпото на процеса ще зависи от реформите, които се извършват във всяка държава, като добави, че в ЕС няма умора от процеса на разширяване. (РТС, Танюг, Радио Свободна Европа, БХРТ - 10/06/10)
