Кощуница ще бъде разпитан за убийството на Джинджич
					13/03/2011
					 
						БЕЛГРАД, Сърбия - Бившият премиер и лидер на Демократическата партия на Сърбия (ДПС) Воислав Кощуница разкритикува в събота (12 март) плановете да бъде разпитан за политическото положение по времето, когато един от предшествениците му, Зоран Джинджич, бе убит. Според съобщения в местните медии той ще бъде разпитан, за да се установи дали убийството на Джинджич през 2003 г. е било акт на политическо преследване. "Нямам нищо общо с политическите предпоставки за убийството на Зоран Джинджич, а и ДПС няма нищо общо", каза Кощуница, който бе министър-председател от 2003 до 2008 г. Той твърди, че обвинението се "използва" за политическа кампания срнещу ДПС. (Taнюг, Независне Новине, Радио "Свободна Европа", РТС - 12/03/11; Б92 - 11/03/11)
