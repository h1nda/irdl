Нови бури връхлетяха Румъния
					12/07/2007
					 
						БУКУРЕЩ, Румъния -- Проливен дъжд заля Букурещ в сряда (11 юли), причинявайки смъртта на един човек и наранявания на поне десет други. Възрастният човек е загинал при срутването на сграда. Части от Букурещ са били наводнени и са останали без електричество за няколко часа. Съобщава се за проливни дъждове и градушки и в Централна и Южна Румъния, където 20 села са останали без ток и пътищата са наводнени. Местните власти предупреждават, че други 27 района са застрашени от наводнения. (Фокус, HotNews.ro, Найн o'клок - 12/07/07; Медиафакс - 11/07/07)
