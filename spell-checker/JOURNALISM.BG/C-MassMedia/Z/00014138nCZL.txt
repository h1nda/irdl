Един турски войник и деветима кюрдски екстремисти загинаха при нови сблъсъци 
					05/04/2005
					 
						ТУНДЖЕЛИ, Турция -- Един войник и деветима кюрдски бунтовници са били убити при нови сблъсъци между силите за сигурност и незаконната сепаратистка организация КОНГРА-ГЕЛ, се казва в съобщения на властите в провинцията Сирнак. Турските сили за сигурност са започнали операция в Сирнак преди пет дни с цел да неутрализират група кюрдски екстремисти в район близо до границата с Ирак. Според официални представители са били конфискувани големи количества оръжие и муниции. 
						Други новини: Мисия на МВФ пристигна в Турция в понеделник за нова серия преговори по стендбай споразумение с правителството. Съобщения в местните медии сочат, че Фондът се е съгласил да обсъди възможна ревизия на споразумението за 10 млрд. щ.д., което първоначално бе постигнато през декември. (НТВ - 05/04/05; Ройтърс, TurkishPress.com - 04/04/05)
