Европейската комисия отлага препоръките за България и Румъния
					17/05/2006
					 
						БРЮКСЕЛ, Белгия -- Европейската комисия обяви във вторник (16 май), че България и Румъния могат да се присъединят към ЕС на 1 януари 2007 г. Тя обаче отложи издаването на препоръка към страните членки на ЕС за след октомври. Според Комисията окончателната препоръка ще бъде включена в следващия доклад за напредъка на двете страни. 
						Докладът, представен пред Европейския парламент в Страсбург, бе силно критичен към България, посочвайки, че страната не е предприела нужните мерки за борба с организираната престъпност, корупцията и прането на пари. До октомври София ще трябва да покаже по-добри резултати в общо шест области. На Румъния бе препоръчано да работи в четири направления, като липсата на подходяща компютризирана система за събиране на данъците и лошите хигиенни стандарти в производството на храни. (Ню Йорк Таймс - 17/05/06, Ройтерс, Блумбърг, АП, АФП, БиБиСи - 16/05/06)
