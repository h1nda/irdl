Босненските прокурори повдигнаха обвинение срещу ръководството на Орао
11/11/2002
 
БАНЯ ЛУКА, Босна и Херцеговина (БиХ) -- Както се очакваше, босненско-сръбските прокурори повдигнаха обвинение в неделя (10 ноември) срещу Милан Прица, директор на оръжейната компания Орао, заместник-началника на техническия отдел Теодосие Кечман и началника на маркетинговия отдел Горан Сантрач. Тримата ръководители са обвинени в незаконно производство и търговия на оръжия и експлозиви, както и в подправяне или унищожаване на официални документи. Според един от съдиите, ще бъде повдигнато обвинение и срещу четвърти заподозрян, но подробности не бяха дадени. Мярката беше взета, след като местните власти, действащи по искане от страна на САЩ и ЕсФОР, разкриха сделка, в която Орао е доставяла самолетни резервни части на Ирак чрез посредничеството на югославска фирма. (Ройтерс, АФП - 10/11/02)
