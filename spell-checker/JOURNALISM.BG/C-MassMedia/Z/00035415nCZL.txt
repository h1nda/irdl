Сейдиу заяви, че Косово може да кандидатства за членство в ООН следващата година
					25/07/2010
					 
						ПРИЩИНА, Косово -- Президентът Фатмир Сейдиу изказа предположението, че Косово може да кандидатства за членство в ООН през 2011 г. След разговори с френския държавен секретар по европейските въпроси Пиер Лелюш в Прищина в петък (23 юли) Сейдиу заяви, че очаква повече страни да признаят Косово, след като Международният съд (МС) подкрепи обявяването на незавимост през февруари 2008 г. Парламентът на Косово прие декларация в петък, оценявайки високо мнението на МС и предложението на ЕС за преговори със Сърбия по технически въпроси. Депутатите обаче изключиха възможността за преговори по статута на Косово. (Бета, Б92 - 24/07/10; Експрес - 23/07/10)
