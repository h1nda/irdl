Инцко определи краен срок за РС за анулиране на решението за референдум
					06/05/2011
					
						САРАЕВО, Босна и Херцеговина (БиХ) -- Върховният представител Валентин Инцко даде в четвъртък (5 май) седем дни на ръководството на Република Сръбска (РС) да анулират решението си за референдум. Инцко каза, че заминава за Ню Йорк в понеделник, за да говори пред Съвета за сигурност на ООН и добави, че ако РС не успее да се откаже от плана за провеждане на референдум до завръщането му, той ще използва правомощията си от Бон, за да анулира референдума. Съобщава се, че решението му се подкрепя от Съвета за прилагане на мира (СПМ). Посланиците на страните участнички ще се срещнат с него в Сараево в четвъртък. РС иска да проведе референдум в началото на юни, на който гражданите да гласуват дали одобряват наложените решения на Върхавния представител, по-специално онези, които се отнасят до създаването на държавен съд и прокуратура на БиХ. РС твърди, че съдът е крайно предубеден срещу обвиняемите сърби. (Дневни Аваз, РТРС, Вести Онлайн, Независне Новине - 05/05/11)
