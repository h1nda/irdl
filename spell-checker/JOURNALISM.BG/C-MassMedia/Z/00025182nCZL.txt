Посланици от НАТО призоваха Албания да ускори реформите
					18/01/2008
					 
						ТИРАНА, Алабания -- Постоянните представители в НАТО на Великобритания, Франция, Дания, Германия и Холандия посетиха Тирана в четвъртък (17 януари) и призоваха президента Бамир Топи да ускори реформите, ако Албания иска да получи покана за членство в Алианса по време на срещата на върха в Букурещ през април. От своя страна Топи ги запозна с ключовите избирателни и съдебни реформи и подобрения политически климат, основан на по-доброто сътрудничество между мнозинството и опозицията. 
						Същия ден обаче Републиканската партия, по-малък коалиционен съюзник на управляващата Демократическа партия, призова за промени в кабинета. По-рано тази седмица другият по-малък партньор в правителството, Партията "Съюз за човешки права", заплаши, че ще напусне коалицията, ако не бъде направена реорганизация на правителството. (Уебсайт на албанския президент, Газета Шкиптаре, Шекули, Коха Йоне, Панорама - 18/01/08; Balkanweb, Топ-Чанъл - 17/01/08)
