Япония и Турция ще работят съвместно за мира в Близкия изток
					11/01/2006
					 
						АНКАРА, Турция -- Премиерите на Турция и Япония Реджеп Тайип Ердоган и Джуничиро Коидзуми се споразумяха във вторник (10 януари) да работят заедно за мира в Близкия изток и за възстановяването на Ирак. Те призоваха също Иран да поднови международните преговори за своята ядрена програма. Въпросът, казаха те, трябва да бъде решен в съответствие с политиката на Агенцията за атомна енергия. По отношение на двустранното сътрудничество Ердоган призова за повече японски инвестиции в страната. Токио предлага да окаже помощ на Анкара в борбата със заразата от птичи грип. Посещението на Коидзуми в Турция е първата визита на японски премиер за последните 15 години. (Ройтерс, АФП, АП, Киодо, Turks.US, Дейли Йомиури Онлайн - 10/01/06)
