Турски съд осъди ислямски екстремист на доживотен затвор
					21/06/2005
					 
						АНКАРА, Турция -- В понеделник (20 юни) съд осъди на доживотен затвор изтъкнат ислямски екстремист, след като го призна за виновен в заговор за разбиване на самолет в мавзолея на Кемал Ататюрк в Анкара. Според прокурорите Метин Каплан и групировката му "Халифат" са възнамерявали да атакуват мястото по време на тържествата по случай 75-ата годишнина от основаването на светска Турция през 1998 г. Заговорът е бил осуетен, след като полицията арестувала 23-ма заговорници. Каплан избяга в Германия, но бе екстрадиран през октомври 2004, след като Анкара отмени смъртното наказание. Неговата групировка иска да премахне светското управление в Турция и да създаде ислямска държава. Адвокатите на Каплан казват, че ще обжалват присъдата. (AП, TurkishPress.com, AФП - 20/06/05)
