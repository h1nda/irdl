Караджич се стреми към ново отлагане на съдебния процес в Хага
					11/03/2010
					 
						ХАГА, Холандия -- В сряда (10 март) бившият босненски сръбски лидер Радован Караджич подаде жалба срещу отказа на Трибунала на ООН за военни престъпления да отложи процеса срещу него. Сега Караджич иска от апелативната камара да отложи процеса за 17 юни, което според него ще даде достатъчно време на екипа му за подготовка на защитата му. След предишни отлагания той изнесе встъпителната си реч по-рано този месец, но поиска съдът да изчака до юни с изслушването на първия свидетел на обвинението. Заседанието на съда беше отложено в съответствие с процедурата по обжалването. (Дневни Аваз, Фена, Танюг - 10/03/10)
