Холандия смекчи позицията си за кандидатурата на Сърбия за членство в ЕС
					12/11/2009
					 
						ХАГА, Холандия -- Министърът на външните работи Максим Ферхаген заяви в сряда (11 ноември) пред холандския парламент, че Сърбия е постигнала сериозен напредък в сътрудничеството с Трибунала за военни престъпления в Хага, макар този процес да не е завършил. Ферхаген посочи пред депутатите, че въпреки това той вече не изключва по-тясната интеграция на Сърбия в ЕС, загатвайки, че неговата страна може да се съгласи да деблокира договора за свободна търговия със Сърбия като част от предприсъединителното споразумение с ЕС на срещата на високо равнище на блока през декември. Той заяви, че окончателното решение ще бъде взето въз основа на доклада на главния прокурор на Трибунала за военни престъпления Серж Брамерц до Съвета за сигурност на ООН на 3 декември. Пълното сътрудничество със съда е предварително условие за процеса на интеграция на Сърбия в ЕС. (Бета, Б92, Танюг, РТС - 11/11/09)
