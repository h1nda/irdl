Турция изразява подкрепа за мирния план на ООН за Кипър
21/12/2003
 
АНКАРА, Турция -- Премиерът Реджеп Тайип Ердоган изрази подкрепа в петък (19 декември) за възобновяване на преговорите по плана на генералния секретар на ООН Кофи Анан за обединяване на Кипър. Ердоган заяви, че пълното отхвърляне на плана от лидера на кипърските турци Рауф Денкташ е грешка, но добави, че някои аспекти в плана трябва да се преразгледат. Международните преговори по кипърския проблем бяха прекъснати през март, поради нежеланието на Денкташ да направи отстъпки. На същата тема в събота турският вицепремиер Мехмет Али Сахин каза, че Денкташ трябва да улеснява, а не да усложнява турските усилия за присъединяване в ЕС. (АФП - 20/12/03; АФП, Анадолска агенция - 19/12/03)
