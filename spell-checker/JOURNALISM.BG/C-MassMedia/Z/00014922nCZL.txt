Турският външен министър заявява, че свързаните с ЕС реформи ще продължат
					15/06/2005
					 
						АНКАРА, Турция -- Външният министър Абдула Гюл обеща във вторник (14 юни), че реформите, свързани с кандидатурата за членство на страната в ЕС, ще продължат. В реч по време на заседание на съвместния европейско-турски комитет Гюл подчерта също, че правителството е решено да провежда политика на нулева толерантност към нарушенията на човешките права. 
						Други новини: Премиерът Реджеп Тайип Ердоган отпътува в сряда на официално посещение в Ливан. Той ще се срещне с колегата си Наджиб Микати и с други официални лица. (НТВ - 15/06/05; TurkishPress.com, Уеб-сайт на Световната банка - 14/06/05)
