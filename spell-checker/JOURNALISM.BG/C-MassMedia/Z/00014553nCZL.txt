Австрия арестува 64 души, заподозрени в трафик на хора
					13/05/2005
					 
						ВИЕНА, Австрия -- Властите обявиха в четвъртък (12 май), че Австрия е разбила голяма банда за трафик на хора, ръководена от румънски, молдовски и украински престъпници, които са превели незаконно на Запад над 5000 източноевропейци. За много от тях се предполага, че са изтърпели ужасяващи условия, скрити в миниатюрни тайници в автомобили, камиони и ремаркета. Федералната криминална следствена служба заяви, че е арестувала 64 души в широкомащабна акция, започнала през миналия м. юни и съсредоточена около граничните пунктове на страната. (AП - 13/05/05)
