Членството в НАТО остава основен приоритет за Македония
					05/11/2010
					 
						СКОПИЕ, Македония -- Министърът на отбраната Зоран Коняновски отново потвърди в четвъртък (4 ноември), че членството в НАТО остава най-висш приоритет за Македония. При откриването на среща на началник-щабовете от страните, членки на "Адриатическата харта", той подчерта необходимостта от реализиране на реформите, необходими за процеса на присъединяване към НАТО. Посланикът на САЩ Филип Рийкър похвали приноса на Македония към мироподдържащите мисии зад граница. Той заяви, че македоно-американското партньорство е успешно и ще продължи. В края на срещата участниците приеха обща декларация, в която обещават да укрепят отношенията в региона като част от усилията за поддържане на траен мир и стабилност. Членки на "Адриатическата харта" са Албания, Босна и Херцеговина, Хърватия, Македония и Черна гора. (A1, Радио Свободна Европа, МИА, Сител - 04/11/10)
