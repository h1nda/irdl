В Румъния ще бъдат разположени елементи от противоракетния щит на САЩ
					05/02/2010
					 
						БУКУРЕЩ, Румъния -- Върховният съвет за отбрана одобри в четвъртък (4 февруари) предложението на САЩ за разполагане на елементи от бъдещия отбранителен щит в Румъния. "Наземни прехващачи на ракети ще бъдат разположени в границите на националната територия," каза президентът Траян Бъсеску, добавяйки, че съоръженията ще влязат в действие до 2015 г., както и че системата не е насочена срещу Русия. Преговорите между Вашингтон и Букурещ по детайлите ще започнат скоро. Всяко споразумение ще изисква одобрението на румънския парламент. Миналата година президентът на САЩ Барак Обама отмени запланувания противоракетен щит, който щеше да бъде базиран в Полша и Чехия. (Би Би Си, Ройтерс, Медиафакс, Агерпрес, НюзИн, ДПА - 04/02/10)
