Гърция заплашва да блокира влизането на Македония в международни организации
					11/10/2005
					 
						АТИНА, Гърция – Министерството на външните работи предупреди в понеделник (10 октомври), че Гърция ще наложи вето върху всички опити на съседна Македония да влезе в международни органи под име, различно от “Бивша югославска република Македония”, наименование, което в момента се използва в международните отношения. Предупреждението дойде след слуховете за ново предложение, направено от посредника на ООН в двустранния спор за името, Матю Нимиц. Според съобщения в медиите то предвижда използване на едно име в двустранните връзки и на друго в международните отношения. Скопие сигнализира, че би могло да приеме такова предложение, а Атина го отхвърли. (Катимерини - 11/10/05; АНА, A1 ТВ, Уеб-сайт на македонското правителство, Макфакс, Телма ТВ - 10/10/05)
