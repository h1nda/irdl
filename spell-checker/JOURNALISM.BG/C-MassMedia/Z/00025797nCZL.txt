Иран предлага на Ирак и Турция съвместна офанзива срещу ПКК
					14/03/2008
					 
						ДАКАР, Сенегал -- Иранският президент Махмуд Ахмадинеджад предложи в четвъртък (13 март) съвместна офанзива на Турция, Иран и Ирак срещу членовете на терористичната Кюрдска работническа партия (ПКК). В слово по време на срещата на върха на организацията "Ислямска конференция" в сенегалската столица Дакар Ахмадинеджад каза, че само ако трите страни обединят усилията си, те могат да решат проблема с ПКК. Според съобщенията Иран е затегнал мерките за сигурност по границата си с Ирак, след като Турция проведе кратка военна операция по въздух и суша срещу ПКК миналия месец, за да предотврати бягството на партизани от ПКК в Иран.
						Други новини -- Турската армия потвърди, че около десет членове на ПКК са били убити в четвъртък при сблъсъци в югоизточната част на страната. Армията обяви, че в резултат на операцията са били иззети значителен брой гранати и експлозиви. (Хюриет - 14/03/08; AП, Ройтерс, Гласът на Америка, АФП - 13/03/08)
