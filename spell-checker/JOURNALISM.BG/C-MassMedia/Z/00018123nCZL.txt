Един убит и четирима ранени при взрив в Албания
					03/04/2006
					 
						ВЛЬОРА, Албания -- Един мъж загина и четирима бяха ранени, след като бомба, поставена в мерцедес, се взриви в югозападния албански град Вльора в събота (1 април). Според местната полиция убитият мъж е идентифициран като Астрит Елмази, на 35 г., а ранените са били деца на възраст между 13 и 15 г., които са си играели край паркинга, където е станала експлозията. Местните медии предадоха, че полицията има две версии за мотивите на престъплението -- отмъщение или наркотрафик. (Фокус - 03/04/06; AП - 02/04/06)
