Делова хроника
		09/12/2005
		Преглед на деловите и икономически новини от Балканите след 2 декември.
		(Различни източници – 02/12/05 - 09/12/05)
 
		 
			
Гръцкият мобилен оператор "Космот" официално откри своя румънски клон "Космот Румъния" в сряда (7 декември). Директорът на "Космот Румъния" Николаос Цолас заяви, че компанията планира да покрие около 70 процента от румънската територия и 90 процента от населението до средата на 2006 г. [Космот]
			
				Aбанската електроенергийна компания "КЕШ" планира да инвестира 14 милона евро за обновяване на енергийната преносна и разпределителна мрежа в северния район Шкодра, съобщи служител на компанията на 6 декември. По-голямата част от финансирането ще бъде осигурено от донори. 
			*** 
			Нощувките на чуждестранни туристи в Хърватия са се увиличили с 10,5 на сто в годишно изражение през октомври според последни данни, публикувани от държавното бюро по статистика. Повече от 30 процента от нощувките в страната са на туристи от Германия, следвани от туристи от Великобритания, Австрия и Франция. 
			*** 
			
				Македония и Световната банка подписаха споразумение за първия заем за програма за развитие на политиката на стойност 30 милиона долара на 7 декември. Парите ще подкрепят средносрочната политика и структурни реформи на правителството, като част от стратегията на банката за оказване на помощ на страната до 2006 г. Средствата ще бъдат отпуснати до края на тази година. 
			*** 
			ЕБВР, Европейската инвестиционна банка и Инструментът за структурни политики за пред присъединяване ще осигурат 1,4 милиарда евро за румънската транспортна инфраструктура. На 7 декември, Министерството на транспорта и ЕБВР подписаха споразумение за първите 145 милиона евро. Парите са предназначени за строителството на околовръстен път в черноморския град Констанца и за възстановяването на пътищата, разрушени от наводненията. 
			*** 
			
			
				Турският приватизационен борд даде зелена светлина на 6 декември за продажбата на 46,12 процентен дял от държавното стоманодобивно предприятие "Ердемир" на турската компания "ОYAK Group" срещу 2,77 милиарда долара. Според договора за продажба турската "OYAK Group" също ще придобие 3,2 процентен дял, притежаван от Турската инвестиционна банка. Сделката се очаква да бъде финализирана през следващата година.
