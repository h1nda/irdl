Цветкович каза, че Сърбия ще кандидатства за членство в ЕС през април
					08/01/2009
					 
						БЕЛГРАД, Сърбия -- Премиерът Мирко Цветкович каза, че Сърбия смята да внесе заявлението си за придобиване на официален статут на кандидат-член на ЕС през април, година след подписването на Споразумението за стабилизация и асоцииране с ЕС. В интервюта за медиите във вторник (6 януари) той призна също, че либерализирането на визовия режим с ЕС и включването на Сърбия в т.нар. Шенгенски списък вероятно ще се случи през 2010 г., а не тази година, каквито бяха първоначалните надежди. Цветкович добави, че не очаква предсрочни избори през 2009 г. Той изрази надежда, че правителството е преодоляло вътрешните си различия, тъй като единството и стабилността на управляващата коалиция са ключ към оцеляването на Сърбия от глобалната икономическа криза. (Вечерне Новости, Б92 - 07/01/09)
