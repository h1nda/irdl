Докладчикът на ЕП призова ЕС да определи дата за Македония
					19/01/2010
					 
						СТРАСБУРГ, Франция -- Словенският докладчик за Македония Зоран Талер призова ЕС да определи дата за започване на присъединителните преговори със Скопие, когато външните министри от ЕС се срещнат през март, съобщиха македонските медии в понеделник (18 януари). Талер е внесъл проекторезолюция в комисията по външни отношения на ЕП, предупреждавайки, че по-нататъшно забавяне може да застраши междуетническите отношения в страната. Според медиите в документа не се споменава спорът за името между Македония и Гърция. Талер приветства инициативата на Гърция за интегриране на Западните Балкани в ЕС до 2014 г. Очаква се комисията по външни отношения на Европейския парламент да гласува резолюцията следващата седмица.
						Миналия месец външните министри от ЕС отложиха вземането на каквото и да било решение за определяне на дата за започване на присъединителните преговори с Македония и се договориха да се върнат към този въпрос през първата половина на настоящата година. (МИА, A1, Алсат - 18/01/10)
