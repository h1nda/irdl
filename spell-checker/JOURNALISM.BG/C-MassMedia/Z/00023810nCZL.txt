Премиерът на БиХ Спирич и пратеникът на ЕК обсъдиха реформите
					06/09/2007
					 
						САРАЕВО, Босна и Херцеговина (БиХ) -- Премиерът Никола Спирич и Димитрис Куркулас, ръководител на Делегацията на ЕК в БиХ, се срещнаха в сряда (5 септември), за да обсъдят реформите, които трябва да се осъществят в БиХ, за да получи страната положителна оценка за напредъка в тази област от ЕС през ноември. Освен реформата в полицията, Куркулас спомена и законите за защита на околната среда. 
						Късно в сряда Камарата на представителите в БиХ ратифицира Централноевропейското споразумение за свободна търговия (ЦЕФТА). БиХ договори и подписа ЦЕФТА през декември миналата година, но ратифицирането бе забавено поради опозиция от страна на производителите, обезпокоени от нарастване на регионалната конкуренция. (Независне Новине - 06/09/07; РТРС, Фена - 05/09/07)
