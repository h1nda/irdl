Според Ашдаун национализмът на Балканите отслабва
16/02/2004
 
ЛОНДОН, Обединеното кралство -- Върховният представител на международната общност в Босна и Херцеговина (БиХ), Пади Ашдаун заяви пред Би Би Си, че нациите от западните Балкани се отдалечават постепенно от национализма, но с различна скорост. "Налице е баланс между притегателната сила на Европа и тази на националистическата легенда . Когато везните променят наклона си и притегателната сила на Европа стане по-мощна от тази на национализма от миналото, тогава страните тръгват напред," отбеляза той. Ашдаун допълни, че Хърватия е обърнала гръб на национализма по-бързо от други държави в региона. Той определи ситуацията в БиХ като " 50:50", докато в Сърбия "притегателната сила на националистическия мит остава по-силна от тази на Европа." (Би Би Си - 15/02/04)
