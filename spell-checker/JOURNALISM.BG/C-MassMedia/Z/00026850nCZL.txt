Драшкович твърди, че Милошевич е наредил срещу него да бъде извършено покушение през 1999 г. 
					22/06/2008
					 
						БЕЛГРАД, Сърбия -- Вук Драшкович, лидер на Сръбската партия за обновление, заяви в петък (20 юни), че бившият югославски президент Слободан Милошевич е наредил той да бъде убит през 1999 г. През октомври 1999 г. колоната от коли на Драшкович бе ударена от камион на магистралата Ибарска. Драшкович бе ранен, а четирима негови сътрудници бяха убити. Драшкович по онова време бе лидер на сръбската опозиция срещу Милошевич. В четвъртък, Върховният съд осъди 12 души на общо 257 години в затвора заради инцидента. Драшкович заяви в съда, че не се съмнява, че Милошевич е организирал опита за убийство. (Б92 - 20/06/08; AП, Блиц - 19/06/08)
