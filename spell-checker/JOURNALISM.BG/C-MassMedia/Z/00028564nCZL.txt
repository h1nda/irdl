Рекордно високи вълни заляха адриатическото крайбрежие на Хърватия
					02/12/2008
					 
						ЗАГРЕБ, Хърватия -- Необичайно високи вълни причиниха новоднения в градовете по северното адриатическо крайбрежие в понеделник (1 декември). В град Бакар, близо до пристанище Риека, са отчетени най-високите вълни от 1929 г. насам. Местните власти заявиха, че положението е под контрол. Централните крайбрежни градове Новиград и Задар също пострадаха от наводнения.
						Други новини -- Медиите съобщиха в понеделник, че хърватските депутати подготвят законопроект, който ще разреши на чужденците да купуват собственост при същите условия като местните жители, считано от февруари. Законопроектът е част от усилията на Хърватия за съгласуване на законите й с европейското законодателство. Единствено изключение ще бъде земеделската земя, разположена в селскостопански и горски райони. (АФП, ДПА - 01/12/08)
