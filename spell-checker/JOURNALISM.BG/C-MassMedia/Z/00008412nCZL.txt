Полетите между Белград и Ню Йорк са подновени след 11-годишно прекъсване
19/09/2003
 
БЕЛГРАД, Сърбия и Черна гора -- Търговските полети между Белград и Ню Йорк бяха възобновени в четвъртък (18 септември) след 11-годишно прекъсване. Сръбският министър на транспорта и телекомуникациите Мария Рашета-Вукосавлевич и посланикът на САЩ Уилям Монтгомери присъстваха на церемонията по отбелязване на събитието. И двете страни се съгласиха, че възобновяването на полетите е важна крачка напред към заздравяване на отношенията. Сръбският министър на търговията и туризма Слободан Милосавлевич и световноизвестните баскетболисти Владе Дивац и Марко Ярич пътуваха с първия полет. (Б92, Танюг, Би Би Си, ФоНет - 18/09/03)
