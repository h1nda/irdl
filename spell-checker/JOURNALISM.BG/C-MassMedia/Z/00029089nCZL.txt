Сърбия ще кандидатства за членство в ЕС
					25/01/2009
					 
						ПРАГА, Чешка република/РИМ, Италия -- Вицепремиерът на Сърбия Божидар Делич заяви в петък (23 януари), че страната му планира официално да кандидатства за членство в ЕС през първата половина на тази година. Делич се срещна с чешкия си колега Александър Вондра в Прага, за да обсъдят кандидатурата на Сърбия по време на сегашното чешко председателство на ЕС. Вондра е приветствал "амбициозните планове" на Белград, макар че е предупредил, че може да минат години, докато Сърбия се присъедини. Оценявайки напредъка на страната, той заяви, че Чешката република смята Сърбия за "гаранция за стабилността" на Западните Балкани.
