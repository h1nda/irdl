Съдиите отложиха процеса срещу Курти за следващата седмица
					16/02/2010
					 
						ПРИЩИНА, Косово -- В понеделник (15 Февруари) смесен състав от съдии на ЮЛЕКС и техни косовски колеги от Областния съд в Прищина отложи с една седмица процеса срещу лидера на движението „Ветевендосе” ("Самоопределение") Албин Курти. Курти е обвинен в участие в действията на тълпа, извършила престъпни деяния и попречила на представители на властта да изпълняват своите задължения по време на демонстрация преди три години. Той е единственият човек, подведен под отговорност за демонстрацията, проведена на 10 февруари 2007 г., по време на която двама демонстранти загинаха, а над 80 души бяха ранени. Курти бойкотира началото на процеса в понеделник в знак на протест срещу международните мисии, които не признават независимостта на Косово. (Коха Диторе, Експрес, Косова Сот, Зери - 16/02/10; Клан Косова, РТВ 21 - 15/02/10)
