Срещу румънския кабинет беше внесен вот на недоверие 
					07/10/2009
					 
						БУКУРЕЩ, Румъния -- Основните опозиционни партии - Националлибералната партия (НЛП) и Демократичният съюз на унгарците (ДСУР) - внесоха вот на недоверие срещу кабинета във вторник (6 октомври). Опозицията твърди, че кабинетът е незаконен и му липсва парламентарна подкрепа, след като членовете на Социалдемократическата партия (СДП) напуснаха постовете си заради уволнението миналата седмица на министъра на вътрешните работи Дан Ника. Техните задължения бяха поети от други министри от Либералдемократическата партия (ЛДП) на министър-председателя Емил Бок. Ако искането мине през парламента, кабинетът може да продължи да функционира, но няма да може да взема никакви ключови решения, докато не бъде избран нов кабинет.
						По-рано същия ден Бок обяви, че неговият кабинет ще поиска вот на доверие по законопроекта за пенсиите, който предвижда постепенно увеличаване на пенсионната възраст за жените. Подобен процес ще бъде приложен и за мъжете в опит те да бъдат задържани като икономически активно население, за да се даде тласък на икономиката. (Ромъния Либера - 07/10/09; Ройтерс, Медиафакс - 06/10/09)
