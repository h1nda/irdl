Русия започна военноморско учение край Гърция
					05/01/2009
					 
						АТИНА, Гърция -- Русия провежда мащабни военноморски учения в Егейско море, съобщиха гръцките медии в понеделник (5 януари). Руският военноморски флот ще проведе учения в международни води и в междунардното въздушно пространство южно от гръцките острови Родос и Крит до 11 януари, съобщи гръцкото министерство на отбраната. Това е първият път, когато Гърция разрешава на руски самолетоносач да извършва военноморски учения в региона. Това са най-големите учения, провеждани от Русия в южната част на Средиземно море от десет години насам. (In.news, Нафтемборики, Фамагуста Газет, Катимерини - 05/01/09; АП, Ройтерс - 02/01/09)
