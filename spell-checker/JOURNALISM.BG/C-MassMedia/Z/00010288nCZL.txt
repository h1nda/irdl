Македонската държавна избирателна комисия отхвърли кандидатурата на Бошковски
26/03/2004
 
СКОПИЕ, Македония -- Държавна избирателна комисия взе решение в четвъртък (25 март) да не допусне до президентските изборите на 14 април спорната кандидатура на бившия министър на отбраната Любе Бошковски. Комисията заяви, че той не е пребивавал в страната през последните десет години, каквото е изискването. Бошковски, който е с двойно македонско и хърватско гражданство, е член на основната опозиционна партия ВМРО-ДПМНЕ, но реши да се кандидатира като независим.
Други новини: В четвъртък американското посолство в Скопие демонстрира новата си система за събиране на биометрични данни от кандидатите за виза. Системата за сканиране на отпечатъци от пръсти се въвежда в 75 посолства и консулства по света като мярка за борба с тероризма. (Дневник, Утрински весник - 26/03/04; Макфакс - 25/03/04; Макфакс, A1 ТВ - 24/03/04)
