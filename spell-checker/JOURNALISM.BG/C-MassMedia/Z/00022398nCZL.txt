Либийският съд насрочи следващото изслушване по делото за клевета срещу българските медицински сестри
					30/04/2007
					 
						ТРИПОЛИ, Либия -- Следващото и вероятно последно заседание на районния съд в Триполи по делото за клевета срещу шестте медици, вече осъдени на смърт в противоречивия процес за зараза с вируса на ХИВ, ще се проведе на 6 май. Съдиите заседаваха в неделя (29 април) за шести път, за да обсъдят жалбата, подадена от седем либийски полицаи срещу петте български медицински сестри и палестинския лекар. На медиците бе предявено обвинение след твърдението им, че полицията ги е измъчвала, за да изтръгне признание за обвиненията в делото за заразата с вируса на ХИВ. Ако бъдат осъдени, ги очаква затвор и могат да бъдат принудени да платят милиони като компенсации. (БНР, БТА, Дарик - 29/04/07)
