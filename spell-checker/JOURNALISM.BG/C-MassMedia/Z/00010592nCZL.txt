Според Солана Хърватия ще получи статут на кандидат през юни
26/04/2004
 
ЗАГРЕБ, Хърватия -- В интервю, публикувано в неделя (25 април) във &lt;I&gt;Вечерни лист&lt;/I&gt; върховният представител на ЕС по сигурността Хавиер Солана каза, че Хърватия вероятно ще получи статут на кандидат през юни. Това обаче не означава, че автоматично ще бъде определена дата за начало на преговорите за присъединяване, добави той. В интервюто Солана посочи, че е доволен от положителното становище на Европейската комисия по молбата за членство на Хърватия, но изтъкна, че това бележи началото на дълъг процес.
Междувременно неколкостотин души се събраха в Ясеновац в неделя, за да почетат паметта на убитите от фашисткия режим в страната по време на Втората световна война. Хиляди сърби, евреи и цигани загинаха в концентрационния лагер Ясеновац, който бе известен като хърватския Аушвитц. (Вечерни лист - 26/04/04; ХИНА, АФП - 25/04/04)
