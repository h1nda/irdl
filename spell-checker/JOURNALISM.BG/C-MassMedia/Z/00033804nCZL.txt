Заподозреният за убийството на Пуканич не се признава за виновен
					16/03/2010
					 
						ЗАГРЕБ, Хърватия -- В понеделник (15 март) сърбинът Боян Гудурич не се призна за виновен по обвиненията в убийството през октомври 2008 г. на известния хърватски издател и журналист Иво Пуканич. Гудурич е обвиняем заедно с още четирима души. Пуканич, съсобственик и главен редактор на седмичника „Национал”, беше убит при атентат с кола бомба в центъра на Загреб заедно с маркетинговия директор на вестника Нико Франич. Гудурич не се призна за виновен пред Загребския окръжен съд. (ХРТ, Бета, РТС - 15/03/10)
