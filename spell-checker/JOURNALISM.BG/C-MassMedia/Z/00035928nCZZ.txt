Наука и технологии: нови видови динозаври бяха открити в Румъния
					06/09/2010
					Трансилвански геолог откри нов динозавър. Още новини от областта на науката и технологиите: Aлбания и Сърбия предприемат стъпки за укрепване на сътрудничество в областта на здравеопазването.
					 
						
Baladeur bondoc е имал нокти, с които убивал жертвите си. [AФП]
						
						Румънският геолог Матиас Времир от Музейното дружество на Трансилвания откри уникален вид хищен динозавър, който е живял преди 70 милиона години. Той бе наречен Baladeur bondoc -- което на латински означава "нисък, набит дракон". Според учените той е бил около 180 и 210 см и е имал остри нокти. 
						*** 
						
						Сръбският министър на здравеопазването Томица Милосавлевич и неговият албански колега Петрит Васили постигнаха споразумение на 27 август за укрепване на сътрудничество между болниците и здравните институти на двете страни на основата на меморандум за разбирателство, подписан предишния месец. Сръбската делегация, водена от Милосавлевич, посети Института по здравеопазване в Тирана и Университетската болница "Майка Тереза. 
						*** 
						Археолог, работещ в Tурция, смята, че е открил скалпели, които са били използвани при притимивни операции на мозъка. Ондер Бълджи заяви, че остриетата от обсидиан, датиращи от 3200 година преди Христа, са били открити по време на разкопки на гробище от Бронзовата епоха в Илкизтепе в Северна Турция. Разрезите върху черепи, открити там, съвпадат с формата на остриетата. 
						 *** 
						Правителството обяви 10 юли, рождената дата на известния изобретател Никола Тесла за Ден на науката в Сърбия, съобщи на 27 август Министерството на науката и технологичното развитие. Тесла е роден на 10 юли, 1856 г. 
						 *** 
						Четиринайсетата Европейска конференция за строителство в земетръсни зони приключи работата си в петък (3 септември) в Охрид, Maкедония. Петдневното събитие събра европейски и международни експерти за обмен на идеи по сегашния състояние на земетръсното строителство и неговото осъществяване като част от мерките за защита на обществото. 
						*** 
						
						Сръбският кандидат Дамян Татич бе избран за експерт в Комитета на ООН по правата на лица с увреждания, съобщиха местните медии в четвъртък (2 септември). Той бе избран заедно с още 11 други експерти от общо 23-ма кандидати. Сърбия ратифицира Конвенцията за правата на лица с увреждания през 2009 г. 
						*** 
						Град Скопие и НПО "Хепта" започнаха осъществяването на проект за повишаване на осведомеността на обществото за болестта хепатит. Данните, осигурени от Националния институт по здравеопазване показват, че 250 души в Македония се заразяват с хепатит В всяка година, докато 110 се заразяват с хепатит С. 
						
						(Различни източници -- 30/08/10-06/09/10)
