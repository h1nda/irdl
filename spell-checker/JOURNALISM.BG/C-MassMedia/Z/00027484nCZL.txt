Гръцката полиция арестува заподозрян организатор на зрелищно бягство от затвор през 2006 г.
					21/08/2008
					 
						АТИНА, Гърция -- Полицията арестува във вторник (19 август) мъж, за когото се подозира, че е бил в основата на бягството преди две години на двама затворници от най-строго охранявания затвор в страната. Двамата избягаха от затвора “Коридалос” край Атина през юни 2006 г., след като техни съучастници наеха хеликоптер и заплашиха пилота му с ръчна граната, принуждавайки го да кацне в двора на затвора. Според съобщения в местните медии предполагаемият организатор е 27-годишен мъж, който е бил заловен в западния град Агринио. Полицията е заловила и единия от избягалите затворници, албанския гражданин Алкет Ризай. Другият, Василис Палеокостас, продължава да бъде на свобода. Смята се, че Палеокостас е замесен в неотдавнашното отвличане на известния бизнесмен Георгиос Милонас, когото похитителите освободиха след плащането на откуп от 30 млн. евро. (Апогевматини, Катимерини, Агелиофорос, Елефтерос Типос, Та Неа - 21/08/08; АП - 20/08/08; РИА Новости - 19/08/08)
