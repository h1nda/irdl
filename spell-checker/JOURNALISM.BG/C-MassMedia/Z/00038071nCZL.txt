България и Русия отложиха вземането на решения по проекта "Белене" 
					06/04/2011
					
						СОФИЯ, България -- Държавната електрическа компания НЕК и "Атомстройекспорт", изпълнителят на проекта за атомната електроцентрала в Белене и подразделение на "Росатом", се договориха във вторник (5 април) да отложат проекта с три месеца, за да се даде повече време да бъде обсъдена безопасността след японската ядрена катастрофа. Те ще имат време до края на юни да обмислят нерешените въпроси, като допълнителните системи за сигурност и стойността на проекта. Българското правителство ще получи също така и доклада на консултанта Ейч Ес Би Си за икономическата целесъобразност на проекта. 
						Междувременно във вторник директорът на НЕК Красимир Първанов беше уволнен във връзка със споразумението, което е подписал с "Росатом". Министърът на икономиката Трайчо Трайков заяви, че меморандумът за разбирателство е „неблагоприятен за България”. (Новините, Дневник, Блиц, Дарик - 05/04/11)
