Турция предупреждава Кипър във връзка с търг за проучвателни сондажи в шелфа 
					16/02/2007
					 
						Анкара, Турция -- В четвъртък (15 февруари), турското външно министерство предупреди Кипър да отмени търга за предоставяне на права за проучване и сондажи в шелфа на острова. Такива търгове „нарушават взаимните права на двете общности на острова и водят до свършени факти”, беше заявено в изявление, отхвърлящо инициативата на кипърското правителство като подкопаваща мира и стабилността на острова и в целия регион. Кипър предлага на компании правото да направят проучвания за нефт,в район обхващащ 70 000 квадратни километра. Търгът е първият от поредица лицензионни кръгове, след споразумението между Кипър, Египет и Ливан, с което се установява ексклузивна зона за проучвания за нефт и газ в Източното Средиземноморие. (Елефтерос Типос, Катимерини – 16.02.2007; RTT, AFX, CAN - 15/02/07)
