Де Хоп Схефер потвърди подкрепата за кандидатурата на Хърватия за членство в НАТО
					31/01/2006
					 
						БРЮКСЕЛ, Белгия -- Генералният секретар на НАТО Яп де Хоп Схефер потвърди подкрепата за кандидатурата на Хърватия за присъединяване към Алианса. По време на среща с хърватския премиер Иво Санадер в Брюксел в понеделник (30 януари) той обеща, че НАТО ще помогне на Загреб да постигне тази цел. Той призова и за продължаване на реформите, като отбеляза, че приемането на всеки кандидат зависи от постиженията му. Междувременно Санадер подчерта, че членството в НАТО е основен приоритет за страната му.
						Други новини -- Лидери на хърватската опозиционна Либерална партия одобриха споразумение за сливане с Хърватската социаллиберална партия. Поддръжниците на тази идея се надяват да привлекат 10 до 15 % от гласовете на следващите парламентарни избори в Хърватия. (Нови лист - 31/01/06; Уеб сайт на НАТО, ХИНА - 30/01/06)
