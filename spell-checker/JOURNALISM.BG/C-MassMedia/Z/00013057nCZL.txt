Бучковски търси подкрепата на държави-членки на ЕС за страмежа на Македония за интеграция 
					22/12/2004
					 
						СКОПИЕ, Македония -- По време на среща с посланиците на държавите-членки на ЕС в Скопие във вторник (21 декември) премиерът Владо Бучковски потърси по-нататъшна подкрепа за стремежа на своята страна за интеграция в ЕС. Той заяви пред дипломатите, че присъединяването към евро-атлантическите структури е приоритет за неговата администрация. 
						Също във вторник Държавната комисия за борба срещу корупцията подкрепи инициатива за отнемане на някои от правомощията и правата на имунитет на членовете на кабинета. Миналата седмица Бучковски настоя за приемане на такава стъпка, за да се изкорени корупцията. 
						Други новини от вторник: 32-ма македонски военнослужещи бяха посрещнати в родината си след шестмесечна мисия в Ирак. На церемонията официални лица подчертаха, че успешното приключване на мисията е допринесло за подготвеността на Македония за членство в НАТО. (Утрински вестник, Дневник, Вест - 22/12/04; А1 ТВ, Макфакс - 21/12/04)
