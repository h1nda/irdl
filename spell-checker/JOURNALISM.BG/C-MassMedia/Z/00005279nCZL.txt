Бившите югославски републики се споразумяха за използването на река Сава
04/12/2002
 
КРАНСКА ГОРА, Словения -- Словения, Югославия, Хърватска и Босна и Херцеговина постигнаха във вторник (3 декември) условно споразумение за използването на река Сава, въпреки че според добре осведомени източници, преди подписването на окончателния документ е необходимо да се уточнят доста детайли. Хърватският външен министър Тонино Пикула заяви, че споразумението ще осигури свободно плаване по реката и съвместното й опазване. Според неговия словенски колега Димитри Рупел, споразумението показва, че четирите съпернички са оставили миналото зад гърба си и вървят към сътрудничество. Ерхард Бусек, който оглавява Пакта за стабилност за Югоизточна Европа, оцени високо споразумението. (AП, Б92, Tанюг, ФоНет, Словенска телевизия, БиБиСи - 03/12/02)
