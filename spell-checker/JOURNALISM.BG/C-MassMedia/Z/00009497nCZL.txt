Хърватският премиер Санадер се срещна с генералния секретар на НАТО
14/01/2004
 
БРЮКСЕЛ, Белгия -- Хърватският премиер Иво Санадер се срещна с генералния секретар на НАТО Яп де Хуп Схефер в Брюксел във вторник (13 януари). Де Хуп Схефер е подчертал, че новото хърватско правителство е демонстрирало ангажираност към евроатлантическата интеграция и е казал, че НАТО ще подкрепя страната по пътя й към членство в Алианса. От Брюксел Санадер замина за Страсбург, Франция, за срещи с представители на Европейския парламент и Съвета на Европа.
Междувременно в Загреб президентът Стипе Месич се срещна с американския посланик Ралф Франк, за когото се съобщава, че е изразил подкрепа за усилията на страната-домакин за интеграция в НАТО и ЕС, както и за други инициативи на новото правителство. Също във вторник Месич е отличил руския посланик Едуард Кузмин за приноса му в подобряване на двустранните отношения. (Вечерни лист, ХРТ - 14/01/04; ХИНА, ХРТ - 13/01/04)
