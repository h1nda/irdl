Бивши ръководители от енергийния сектор в РС ще бъдат обвинени във връзка със скандал за присвояване на средства
27/05/2003
 
ТРЕБИНЕ, Босна и Херцеговина (БиХ) -- Полицията предяви обвинения в понеделник (26 май) срещу бившия министър на енергетиката на Република Сръбска (РС) Бошко Лемез и бившия шеф на предприятието Електропривреда РС Светозар Ачимович във връзка с неотдавнашния скандал за присвояване на 80 млн. евро. Двамата са обвинени в злоупотреба със служебно положение и некомпетентно управление, което е довело до огромни загуби за електрическата компания миналата година. Скандалът избухна след международен одит по-рано тази година.
Междувременно делегация от РС посети Любляна в понеделник, за да обсъди икономическото сътрудничество. Премиерът на РС Драган Микеревич призова словенските бизнесмени да инвестират в РС и да участват в приватизацията на стратегически компании. ( НТВ Хаят, РТРС, уеб-сайт на правителството на РС, СТА - 26/05/03)
