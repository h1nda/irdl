Представител на МВФ обсъжда перспективите за растеж в Албания 
					29/12/2004
					 
						ТИРАНА, Албания -- Постоянният представител на МВФ за Албания Ян-Петер Олтерс посочи модернизацията на националните данъчни, митнически и телекомуникационни сектори като основни предпоставки за устойчив растеж и увеличение на чуждестранните инвестиции. В интервю от края на седмицата за Ройтърс, което бе публикувано в понеделник (27 декември), Олтерс отбеляза, че средният БВП на Албания бележи по бърз темп на нарастване в сравнение с този на нейните съседи благодарение на ниската база, пазарната либерализация и по-високата производителност. "Тези фактори обаче, които мотивираха и стимулираха растежа през изминалите години, стават с всяка следваща година все по-маловажни, " изтъкна той. Албанският БВП нарасна с 6 % през тази година. (Kaтимерини - 28/12/04; Ройтърс - 27/12/04)
