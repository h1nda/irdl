България, Гърция и Румъния ще се включат в бойна единица за бързо реагиране на ЕС
					28/09/2005
					 
						ВАРНА, България -- Служителят в министерство на отбраната Иван Миланов заяви в сряда (28 септември), че България ще участва заедно с Гърция и Румъния в бойна единица за бързо реагиране на ЕС. В слово пред международен семинар във Варна Миланов добави, че Кипър също може да се включи с медицински екип. Подразделението ще включва около 150 души и ще участва главно в мироопазващи мисии. 
						Други новини -- ЕС е дарил на българската гранична полиция четири нови камери за непрекъснато наблюдение. Оборудването ще спомогне за обезопасяването на границите с Македония и Турция. 
						Също във вторник главният прокурор на България Никола Филчев поиска от парламента да снеме депутатския имунитет на Стефан Софиянски. Срещу бившия кмет на София има заведен съдебен процес за злоупотреба със служебно положение във връзка с продажбата на Централните хали в столицата. Процесът бе преустановен през юли, когато Софиянски стана депутат. Той настоява, че е невинен. (Сега - 28/09/05; БНР, Монитор, бТВ, Медиапул - 28/09/05)
