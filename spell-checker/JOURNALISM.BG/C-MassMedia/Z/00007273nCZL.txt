Премиерът на Гърция и председателят на ЕК съгласуваха дневния ред на срещата на върха в Солун
12/06/2003
 
БРЮКСЕЛ, Белгия -- Гръцкият премиер Костас Симитис, който в момента е председател на Европейския съвет, се срещна с председателя на Европейската комисия Романо Проди в сряда (11 юни) в Брюксел, за да съгласуват дневния ред на срещата на върха на ЕС в Солун. Срещата ще се проведе от 21 до 22 юни. Те се договориха, че нейни централни теми ще бъдат проекта за конституция на ЕС, политиката по емиграционните въпроси и политическото убежище, трансатлантическите отношения, сигурността и отношенията на ЕС със страните от Западните Балкани. Проди настоя държавите от ЕС да излязат със съвместна декларация за увеличаване на усилията за икономическо възстановяване.
В други новини, ООН съобщи в сряда, че гръцкият експерт по ядрените въпроси Димитрис Перикос временно ще замества главния оръжеен инспектор на ООН Ханс Бликс, който напуска поста на 1 юли. Перикос в момента е заместник на Блих. (АНА, МПА - 11/06/03)
