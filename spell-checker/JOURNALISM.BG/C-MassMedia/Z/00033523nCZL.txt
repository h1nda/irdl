Турция арестува 40 души за заговор за преврат
					23/02/2010
					 
						АНКАРА, Турция -- Министър-председателят Реджеп Тайип Ердоган каза в понеделник (22 февруари), че повече от 40 души са били арестувани в хода на разследване на предполагаем антиправителствен заговор в средите на военните, наречен „Боен чук”. В Мадрид, където е на официално посещение, Ердоган каза, че арестите са били част от операция, започнала същия ден. Турските медии съобщиха, че сред арестуваните са бившият командващ на военновъздушните сили Ибрахим Фъртъна, бившият командващ на флота адмирал Йозден Йорнек и бившият командващ на Първа армия, генерал Ергин Сайгун. Полицията издирва други седем армейски офицери. Заговорът „Боен чук”, за който първи съобщи турския вестник „Тараф”, е имал за цел създаването на хаос посредством поставяне на бомби в джамии и музеи. Армията отрече съществуването на такъв план. (Си Ен Ен, Анадолска информационна агенция, Хюриет - 22/02/10)
