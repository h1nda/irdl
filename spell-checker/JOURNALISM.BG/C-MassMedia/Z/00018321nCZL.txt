Дикарло каза, че САЩ няма да притискат властите на РС по въпроса за ликвидирането на автономната област
					21/04/2006
					 
						БАНЯ ЛУКА, Босна и Херцеговина (БиХ) -- Заместник помощник-секретарят на САЩ по европейските и евразийски въпроси Роузмари A. Дикарло каза, че Вашингтон няма да притиска властите на Република Сръбска (РС) да обсъждат идеята за ликвидиране на автономната област през следващата фаза на преговорите за конституционните реформи в БиХ. В изявление, публикувано в петък (21 април) в ежедневника от Баня Лука "Независне Новине", тя подчертава, че гражданите и политическите лидери на БиХ трябва да решават самостоятелно подобни въпроси, а Вашингтон само помага в процеса. Дикарло каза, че основната цел на конституционната реформа е да се гарантират ефективни държавни институции, които да ускорят интеграцията на БиХ в евроатлантическите структури. 
						Други новини -- Проучване на ПРООН, проведено през януари-март, сочи, че 40,1 % от гражданите на БиХ подкрепят конституционните промени, които ще бъдат обсъждани следващата седмица от парламента на БиХ. Проучването установи, че 33,5 % от участниците в него са безразлични към този въпрос, 10 % са против реформите, а останалите нямат мнение по въпроса. (Независне Новине - 21/04/06; Фена - 20/04/06)
