Хърватия се надява, че отхвърлянето от Ирландия на Лисабонския договор няма да повлияе върху разширяването на ЕС
					15/06/2008
					 
						ЗАГРЕБ, Хърватия -- Правителството направи изявление в събота (14 юни), изразявайки надежда, че отхвърлянето от страна на Ирландия на Лисабонския договор няма да повлияе върху надеждите на Загреб да стане 28-та страна членка на ЕС. Правителството смята, че ЕС ще намери изход от ситуацията. Президентът Стипе Месич и хърватският външен министър Гордан Яндрокович заявиха, че нищо не може да забави напредъка на Загреб към членство в ЕС. (Весник - 15/06/08; AФП, Хина, Javno.com, ХРТ, Вечерни Лист - 14/06/08)
