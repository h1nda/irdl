Българското правителство оцеля след два вота на недоверие
01/12/2002
 
СОФИЯ, България -- Кабинетът на министър-председателя Симеон Сакскобургготски оцеля след два вота на недоверие в петък (29 ноември), внесени от опозицията - Съюза на демократичните сили и Българската социалистическа партия. За първи път двете стари враждуващи партии се подкрепиха. Те поискаха вота в знак на протест срещу поетия от правителството ангажимент пред ЕС да затвори трети и четвърти реактор в АЕЦ "Козлодуй" до 2006 г. Кабинетът заяви, че може да промени решението, ако проверката на ЕС покаже, че съоръженията са безопасни за по-продължителна употреба. Народното събрание, от друга страна, гласува реакторите да продължат да работят поне докато България влезе в ЕС. Двете опозиционни партии обвиниха правителството, че с действията си е нарушило конституцията и е пренебрегнало решението на парламента. (24 часа - 30/11/02; БНТ, БТВ, БНР, Медиапул - 29/11/02)
