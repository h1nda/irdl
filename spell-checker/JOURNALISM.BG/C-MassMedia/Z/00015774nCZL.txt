Балкански лидери осъдиха убийството на двамата косовски сърби и инцидента във Войводина
					31/08/2005
					 
						ТИРАНА, Албания -- Във вторник (30 август) президентът Алфред Мойсиу осъди убийството на двама сърби и раняването на други двама при стрелба от автомобил в събота в Косово. Мойсиу подчерта, че подобни инциденти не подкрепят усилията за решаване на въпроса за статута на Косово. 
						В същото време в Черна гора партията Демократичен съюз на албанците също осъди инцидента. Лидерът на партията Ферхат Диноса призова властите в Косово да направят всичко възможно за разкриването на престъплението.
						Други новини -- Сръбският президент Борис Тадич и премиерът Воислав Кощуница излязоха във вторник с отделни изявления, в които осъдиха инцидент, станал късно в понеделник. Ръчна граната е била хвърлена в дома на ръководителя на Съюза на унгарците във Войводина Йозеф Каса. Причинени са значителни щети, но никой не е ранен. (Уеб-сайт на албанския президент, Танюг, Бета - 30/08/05)
