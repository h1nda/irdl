Международната общност приветства доброволното предаване на сръбки генерал и призовава за пълно сътрудничество
					30/01/2005
					 
						БЕЛГРАД, Сърбия-Черна гора -- В отделни заявления, публикувани в петък (28 януари), мисията на ОССЕ в Сърбия и Държавния департамент на САЩ приветстват новината за решението на сръбския генерал от запаса Владимир Лазаревич да се предаде доброволно на Международния трибунал за военните престъпления в бивша Югославия (МТВПБЮ). Посланикът на ОССЕ в Белград Маурицио Масари призова сръбското правителство изцяло да изпълни своите задължения спрямо МТВПБЮ и да удвои усилията си за предаване на обвинените лица на Хага. Отделът за европейските въпроси в Държавния департамент на САЩ също подчерта необходимостта от пълно сътрудничество. 
						Според съобщенията от края на седмицата, втори обвинен генерал - Сретен Лукич - ще замине за Хага през февруари, след като получи резултатите от медицинските прегледи на МТВПБЮ. Междувременно сръбският министър на правосъдието Зоран Стойкович предположи, че генерал Небойша Павкович също смята да се предаде доброволно. За четвъртия генерал Властимир Джорджевич се предполага, че се намира в Русия (Уебсайт на ОССЕ, Танюг, Б92 - 28/01/05)
