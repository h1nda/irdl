НАТО възнамерява да съкрати контингента си в Косово
					04/03/2009
					 
						ПРИЩИНА, Косово -- КФОР ще намали числеността на своя контингент в Косово, но няма да се изтегли напълно, каза във вторник (3 март) командващият Джузепе Емилио Гай. "Ние сме във фаза на съкращаване на нашите сили и това ще стане във всяка част на Косово", каза Гай в Прищина. Белградският всекидневник "Политика" съобщи по-рано във вторник, че НАТО възнамерява драстично да намали своя персонал в Косово до юни, като ще остави само "символичен брой военнослужещи". Гай отхвърли тези съобщения. "Ще има единствено намаляване на числеността на нашия контингент", каза той, като се позова на стабилната ситуация със сигурността. (ДПА, АФП - 03/03/09)
