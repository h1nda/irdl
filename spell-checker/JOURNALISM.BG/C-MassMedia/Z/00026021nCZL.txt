НАТО предложи на Сърбия, Черна гора и БиХ статут на "Интензивен диалог"
					04/04/2008
					 
						БУКУРЕЩ, Румъния -- НАТО реши да подаде "ръка за помощ" на Сърбия, като й предложи статута на "Интензивен диалог", въпреки че Белград не го е поискал. Румънският президент Траян Бъсеску, чиято страна тази седмица бе домакин на най-голямата среща на високо равнище в историята на организацията, каза в четвъртък (3 април), че "НАТО реши да повиши нивото на сътрудничество с Босна и Херцеговина и Черна гора -- както и със Сърбия -- като ги покани да преминат от програмата "Партньорство за мир" към статута на "Интензивен диалог". БиХ и Черна гора бяха кандидатствали за по-високото ниво на отношения с Алианса.
						Други новини от четвъртък -- Еврокомисарят по разширяването Оли Рен каза, че резултатите от сръбските парламентарни избори на 11 май ще определят дали страната ще приеме условията за безвизов режим със Съюза. Рен прогнозира, че гласуването ще бъде битка между прозападната Демократическа партия на президента Борис Тадич и националистическата Радикална партия. (Виести - 04/04/08; АФП, РТЧГ, Фена, РТРС, СРНА, Блиц, Танюг, Ройтерс, РТС, Бета - 03/04/08)
