Албания не е подготвена за безвизов режим с ЕС
					18/05/2009
					 
						ТИРАНА, Албания -- Страната не е направила достатъчно за изпълнение на изискванията за премахване на визовия режим с ЕС, предадоха местните медии в неделя (17 май), позовавайки се на доклад на Европейската комисия. Документът ще бъде официално публикуван в понеделник. Резултати като цяло са нееднозначни, се подчертава в него. "Има отбелязан напредък в областта на правосъдието, свободата и сигурността, но Албания не е изпълнила европейските стандарти за граничния контрол, издаването на документи, миграцията, борбата с тероризма, организираната престъпност и корупцията," се казва в документа. Албания се надява да спечели място в т.нар. "бял шенгенски списък" до януари. (Топ Чанъл. Нюз 24, Топ Нюз, Коха Йоне - 17/05/09)
