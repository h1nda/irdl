Гърция иска ЕС да отложи дебата по Плана за стабилност и растеж до м. март
					03/02/2005
					 
						АТИНА, Гърция -- Финансовият министър Георгиус Алогоскуфис е изпратил писмо до Европейската комисия (ЕК) с искане да отложи до март дебата за постиженията на Гърция по плана за стабилност и растеж. Според правителствено изявление от сряда (2 февруари) правителството се нуждае от още време, за да изчисли размера за държавния дефицит за 2004 г. Документът, внесен по-рано от Гърция в ЕК, предвижда, че тазгодишният държавен дефицит ще бъде около 5,3 % от БВП, т. е. ще надвишава лимита на Еврозоната от 3 %.
						Също в сряда Гърция есктрадира в Белград заподозрян в убийството на сръбския премиер Зоран Джинджич през март 2003 г. Деян Миленкович, на 35 г., е един от 35-те души, обвинени във връзка с убийството. Арестуван в Солун през юли, есктрадицията му бе неколкократно забавяна. (AНA - 03/02/05; AФК, AНA, AФП, Бета, Танюг, Б92 - 02/02/05)
