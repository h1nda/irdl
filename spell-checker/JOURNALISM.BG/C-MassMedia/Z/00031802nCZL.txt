Хърватия потвърди отново готовността си да сътрудничи с Хага
					29/09/2009
					 
						ЗАГРЕБ, Хърватия -- Правителството е готово да изпълни всички искания на Трибунала за военни престъпления в Хага, за да постигне пълно сътрудничество със съда, увери министър-председателят Ядранка Косор главния прокурор на Хагския трибунал Серж Брамерц в понеделник (28 септември). Двамата обсъдиха усилията на Загреб за откриване на така наречените "артилерийски дневници", които могат да бъдат използвани в процесите срещу няколко хърватски обвиняеми във военни престъпления, включително бившия генерал Анте Готовина. Прокуратурата на ООН издирва военновременни документи, свързани с операция "Буря" през 1995 г., но хърватските власти настояват, че са предоставили всички досиета, с които разполагат. Оценката на Трибунала за сътрудничеството на Хърватия е от съществено значение за евроинтеграционния процес на страната. (ХРТ, ХИНА, Дневник, АП - 28/09/09)
