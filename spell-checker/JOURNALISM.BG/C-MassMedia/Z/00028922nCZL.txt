Гърция внесе официално оплакване заради предполагаеми нарушения на въздушното й пространство от Турция
					08/01/2009
					 
						АТИНА, Гърция -- Външното министерство съобщи в сряда (7 януари), че Гърция е внесла официално оплакване от Турция във връзка с издирвателно-спасителна операция в Егейско море, която според твърденията й била обект на враждебни действия от страна на турски военни самолети. В изявление външното министерство определи инцидента „неприемлив” и предупреди, че ще уведоми за него НАТО и ЕС. Турското външно министерство не даде коментар на изявлението на Гърция. Според гръцки военни представители турските изтребители прелетели застрашително близо над армейски хеликоптер, издирващ изчезнали нелегални имигранти в Егейско море. (AП, Ройтерс - 07/01/09)
