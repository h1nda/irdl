Съдът временно отстрани от длъжност софийския кмет
06/05/2004
 
СОФИЯ, България -- Софийският градски съд взе решение в сряда (5 май) да отстрани от длъжност столичния кмет Стефан Софиянски до окончателното приключване на проверката срещу него, която тече в момента. Прокуратурата поиска мярката заради опасения, че Софиянски би могъл да упражни натиск върху някои свидетели. Разследването срещу Софиянски, започнало в началото на седмицата, е във връзка с продажбата на столичните Централни хали през 1998 г. на израелската компания "Аштром". Според прокуратурата цената е била близо 400 пъти по-ниска от пазарната стойност.
Други новини: Либийски съд осъди в четвъртък шестима български медици и един палестински лекар на смърт чрез разстрел за умишлено заразяване с вируса на ХИВ на стотици либийски деца, заявиха официални съдебни представители. Здравните работници, задържани в Триполи в началото на 1999 г., бяха осъдени за това, че са заразили в болница в Бенгази 426 либийски деца с ХИВ - вирусът, който причинява СПИН -- посредством заразени кръвни продукти. Външният министър Соломон Паси и председателят на парламента Огнян Герджиков обещаха да направят всичко възможно да обжалват присъдите. (Ройтерс, Българско радио, Новините, нюз.бг - 06/05/04; БНТ, нюз.бг, Медиапул - 05/05/04)
