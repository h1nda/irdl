Ердоган обеща разследване на бомбения атентат в Югоизточна Турция
					22/11/2005
					 
						АНКАРА, Турция -- В понеделник (21 ноември) премиерът Реджеп Тайип Ердоган посети изненадващо предимно кюрдския град Семдинли, за да увери местните жители, че правителството му не се е примирило с проявите на насилие срещу тях. Градът е неспокоен, откакто сержант от жандармерията бе арестуван във връзка с бомбения атентат в местна книжарница. Ердоган обеща, че ще бъде предприето разследване, за да се установи дали представители на военните са участвали в терористични действия срещу кюрди. Той призова и за спокойствие. Във вторник парламентът ще заседава, за да обсъди напрежението в региона. (АП, НТВ, TurkishPress.com - 21/11/05)
