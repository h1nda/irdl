Трибуналът на ООН даде 6 седмици почивка на Милошевич
					13/12/2005
					 
						ХАГА, Холандия -- В понеделник (12 декември) трибуналът на ООН реши да прекъсне процеса срещу Слободан Милошевич за шест седмици, за да даде на обвиняемия почивка с оглед на лошото му здравословно състояние. Съдиите отхвърлиха молбата му да пътува до Москва за медицинско лечение. Процесът ще продължи на 23 януари. В петък съдиите отхвърлиха друга молба на Милошевич, който искаше да призове британския премиер Тони Блеър и бившия канцлер на Германия Герхард Шрьодер като свидетели на защитата. Милошевич твърди, че те двамата могат да докажат, че той е бил помирител в косовския конфликт. (АП, Айриш егзаминър, АФП - 12/12/05; АП - 09/12/05)
