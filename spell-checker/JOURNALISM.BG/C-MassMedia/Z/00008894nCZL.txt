Шрьодер се застъпва за кандидатурата на Хърватия за ЕС
31/10/2003
 
ЗАГРЕБ, Хърватия -- Германският канцлер Герхард Шрьодер заяви пред репортери в четвъртък (30 октомври), че неговата страна подкрепя кандидатурата на Хърватия за присъединяване към ЕС през 2007 г. Той отбеляза, че Загреб вече е настигнал София и Букурещ, които също искат да станат членки на съюза през същата година. Той даде също така висока оценка на реформистката политика на премиера Ивица Рачан, който, подобно на Шрьодер, оглавява социалдемократическа партия. В Хърватия ще се проведат парламентарни избори на 23 ноември. За разлика от други западни лидери, Шрьодер защити направеното от Хърватия в посока на сътрудничеството с Трибунала на ООН за военните престъпления и застъпи тезата, че молбата на Хърватия за кандидатстване в ЕС не бива да се обвързва с арестуването на укриващия се ген. Анте Готовина. Това сътрудничество е предмет на речта на Карла дел Понте, главен прокурор на ООН, която тя ще изнесе пред Постоянния съвет на ОССЕ във Виена в петък. (AФП, ХИНА, Би Би Си, Уебсайт на ОССЕ - 30/10/03)
