Правозащитна организация класира демократичното развитие на Балканите
					02/07/2009
					 
						ВАШИНГТОН, Съединени щати -- Правозащитната неправителствена организация "Фрийдъм Хаус" съобщи във вторник (30 юни), че демократичното развитие в Сърбия, Черна гора, Македония и Албания е стабилно, докато в Хърватия и Босна и Херцеговина (БиХ) се наблюдава спад. В своя 13-и доклад "Страни в преход" организацията определя 2008 г. като общо взето лоша година за демокрацията, тъй като негативните тенденции са били много по-силни, отколкото в минали години, а положителните тенденции са били слаби. 
						Тя определя журналистиката като една от най-опасните професии. Нападенията срещу журналисти накърняват независимостта на медиите в Хърватия, докато етническото разделение остава проблем в БиХ. "Фрийдъм Хаус" отбелязва, че партиите са бойкотирали работата на парламента на БиХ, а проблемите между Сърбия и Косово са се разгорели след декларацията за независимост на Прищина. Въпреки това Косово се определя в проучването като "рядко светло петно", демонстриращо подобрения както в местното, така и в националното демократично управление в процеса на предаване на тези правомощия от ЮНМИК на местните институции. (Коха Диторе, Зери - 02/07/09; Блиц, Телеграфи, Косовалайв, РТК, Кохавижън - 01/07/09; Уебсайт на Фрийдъм Хаус - 30/06/09)
