Хърватия се присъединява към Европейската конвенция за прехвърляне на наказателно-правни дела
24/06/2003
 
ЗАГРЕБ, Хърватия -- Невен Мадей, постоянен представител на Хърватия в Съвета на Европа, подписа Европейската конвенция за прехвърляне на наказателно-правни дела в понеделник (23 юни). Документът позволява на една подписала държава да поиска от друга държава, подписала конвенцията, да започне процесуални действия срещу заподозряно лице от името на първата държава. Мадей определи това като стъпка напред в хармонизацията на законодателството на Хърватия с достиженията на правото на ЕС.
Други новини: в понеделник хърватската полиция арестува двама заподозрени във военни престъпления, обвинени в участие в отвличане и убийство на сърби от областта Шишак в Хърватия в периода 1991-1992 година.
Междувременно президентът Стипе Месич заяви в понеделник, че на укриващия се заподозрян във военни престъпления генерал Анте Готовина ще бъде разрешено да разговаря със следователи от Хага. Готовина подсказа наскоро, че е готов да обсъди предаването си на Трибунала при определени обстоятелства. (ХИНА - 23/06/03)
