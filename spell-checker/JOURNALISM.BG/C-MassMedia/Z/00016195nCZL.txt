Бърнс: Белград и Загреб нямат шансове за членство в НАТО, докато главните обвиняеми остават на свобода
					09/10/2005
					 
						ВАШИНГТОН, САЩ -- Помощник държавният секретар Никълъс Бърнс заяви в петък (7 октомври) , че САЩ ще блокират кандидатурите за членство в НАТО, както и отношенията на партньорство със Сърбия и Черна Гора и с Хърватия, докато главните обвиняеми във военни престъплания остават на свобода. Въпреки оценката на главния прокурор на ООН Карла дел Понте, че Хърватия оказва пълно сътрудничество на трибунала на ООН за военни престъпления, Бърнс заяви, че страната все още не е изпълнитла всичките си задължения, тъй като военнопрестъпникът Анте Готовина все още не изправен пред съда. Също в петък, Пиер-Ришар Проспер, посланик на САЩ със специални поръчения по въпросите на военните престъпления заяви, че все още укриващият се от правосъдието босненско-сръбски военен командир Ратко Младич, представлява голяма пречка по пътя на Сърбия към евроатлантическа интеграция. (Гласът на Америка, Танюг - 07/10/05)
