СФОР проучва нови кандидати за генералски длъжности в БиХ
19/05/2004
 
САРАЕВО, Босна и Херцеговина (БиХ) -- СФОР проучва 12 нови кандидати за генералски постове в бъдещите въоръжени сили на БиХ, заяви говорителят на СФОР капитан Робърт Лапрезе във вторник (18 май). Не е определен краен срок за приключване на този процес.
Други новини: според министъра на отбраната на БиХ Никола Радованович решението на НАТО да покани страната да се присъедини към Програмата "Партньорство за мир " (ПзМ) ще зависи от резултатите от разговорите по-късно този месец между Генералния секретар Яп де Хооп Схефер и властите в Сараево. Радованович подчерта, че пълноценното сътрудничество с Трибунала на ООН за военни престъпления остава ключово предусловие за членство в ПзМ.
Междувременно в Мостар комитет, натоварен с изработването на мерки за укрепване на доверието, излезе с четири проекта, целящи обединението на разделения град. Акцентът се поставя върху практически въпроси, включително по-доброто напояване и системи за почистване на водата. (Независне новине - 19/05/04; Фена, ПБС БиХ, Източници на СВП - 18/05/04)
