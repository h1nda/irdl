Външният министър на Италия Фратини е предпазлив по отношение посредничеството в граничния спор между Хърватия и Словения
					13/01/2009
					 
						ЗАГРЕБ, Хърватия -- Италианският външен министър Франко Фратини беше много предпазлив в понеделник (12 януари) относно възможността Италия да посредничи в отдавнашния граничен спор между Хърватия и Словения. Фратини, който е на официална визита в Загреб за подписването на меморандум за сътрудничество между двете страни, подчерта, че въпреки че Италия би желала да види бързо приключване на спора, всяка инициатива за нов кръг от преговори трябва да дойде от настоящия ротационен председател на ЕС, Чехия. Спорът засяга морската граница между Хърватия и Словения, като несъгласията са главно за правата за риболов в Адриатическо море. Словения заплаши да наложи вето на затварянето на главата за риболова и свързаните с това области, докато страните не намерят решение, което може да забави преговорите за присъединяване на Хърватия. (АФП, Ройтерс, ХРТ, Явно, ХИНА - 12/01/09)
