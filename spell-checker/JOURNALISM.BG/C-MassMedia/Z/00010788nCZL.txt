Генералният секретар на НАТО посещава България в четвъртък
13/05/2004
 
СОФИЯ, България -- Генералният секретар на НАТО Яп де Хоп Схефер пристига в София в четвъртък (13 май). Това е първото му посещение в страната от встъпването му в длъжност и откакто България е член на НАТО. Той заяви пред местния ежедневник Труд, че основна тема на разискванията ще бъде искането на НАТО към България и другите нови членки да осигурят допълнителни военни части за мисиите на алианса веднага щом счетат, че имат готовност за това.
Други новини: Софийският апелативен съд потвърди в сряда решението на съда от по-ниска инстанция да отстрани от длъжност софийския кмет Стефан Софиянски до приключването на проверката за предполагаема корупция. Прокуратурата твърди, че Софиянски е нанесъл щети на държавата, като е продал преди шест години Централните хали за цена, многократно по-ниска от пазарната. (Инфо радио, Труд, Дневник, 24 часа - 13/05/04; Медиапул - 12/05/04)
