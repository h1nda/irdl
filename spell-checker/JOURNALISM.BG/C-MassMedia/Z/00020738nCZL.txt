Търичану успя да уволни земеделския министър, но загуби по-широка подкрепа
					23/11/2006
					 
						БУКУРЕЩ, Румъния -- В сряда (22 ноември) президентът Траян Бъсеску одобри искането на премиера Калин Попеску-Търичану за уволнение на земеделския министър Георге Флутур. Търичану каза, че Флутур вече не може да бъде представител на управляващата Националлиберална партия(НЛП), след като е обявил плановете си да премине към Либералната платформа, блок, основан от бившия председател на НЛП Теодор Столоян. Последният бе изключен от партията преди няколко седмици след спор със сегашното ръководство.
						Местни наблюдатели смятат, че уволняването на Флутур може да застраши парламентарното мнозинство на НЛП. Почти 30 членове на НЛП в Сената обявиха в сряда, че са оттеглили подкрепата си за Търичану. (Котидианул, Курентул, Гъндул, Зиуа - 23/11/06; Медиафакс - 22/11/06)
