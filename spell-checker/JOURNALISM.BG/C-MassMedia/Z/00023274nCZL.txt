Сръбският външен министър Йеремич заяви пред ОССЕ, че бързото присъединяване към ЕС е приоритет за Сърбия
					18/07/2007
					 
						ВИЕНА, Австрия -- Във вторник (17 юли) в реч пред Постоянния съвет на ОССЕ във Виена сръбският външен министър Вук Йеремич каза, че ускореното присъединяване към ЕС е първостепенен приоритет за неговата страна. Йеремич заяви, че вярва, че влизането в блока е крайна цел за всички страни от региона, което би засилило сътрудничеството. 
						Други новини от вторник -- Сръбският министър на отбраната Драган Шутанович се срещна с австрийския си колега Норберт Дарабос, за да обсъди Косово и двустранните военни отношения. Двамата се обединиха около необходимостта от запазване на стабилността в региона при решаването на въпроса за статута на Косово. (Блиц - 18/07/07; Танюг, РТС, Уебсайт на ОССЕ - 17/07/07)
