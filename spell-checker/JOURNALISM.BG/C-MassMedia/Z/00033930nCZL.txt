Турция отхвърля санкциите срещу Иран
					25/03/2010
					 
						АНКАРА, Турция -- Говорителят на външното министерство Бурак Йозюгергин каза в сряда (24 март), че неговата страна все още отхвърля международните санкции срещу иранската ядрена програма. „Пред нас все още има възможност и ние смятаме, че тази възможност трябва да бъде използвана ефективно. [Необходима е] не по-малко, а повече дипломация”, каза Йозюгергин. Миналата седмица помощник държавният секретар на САЩ Филип Гордън каза, че Турция, която е членка на НАТО, трябва да подкрепи санкциите или да понесе възможните последствия. (Заман - 25/03/10; Ройтерс, Хюриет - 24/03/10)
