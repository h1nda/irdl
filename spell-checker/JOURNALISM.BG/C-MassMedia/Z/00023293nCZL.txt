Турция укори Австрия за освобождаването на лидер на ПКК
					20/07/2007
					 
						АНКАРА, Турция -- В четвъртък (19 юли) външният минитър Абдула Гюл потвърди, че Турция е изпратила протестна нота до Австрия заради това, че не е задържала един от лидерите на терористичната Кюрдска работническа партия (ПКК), Риза Алтун. Било му е разрешено да отлети за Ирак, въпреки че австрийската гранична полиция е знаела, че той притежава фалшива лична карта и че има издадена международна заповед за арест от Интерпол. "Това, което те направиха, представлява тежък удар срещу международното сътрудничество в борбата с тероризма", е заявил Гюл, цитиран от НТВ. В допълнение към искането за официално обяснение от Австрия Гюл заяви, че сега Турция очаква Ирак да екстрадира Алтун в Турция.
						Иракският министър-председател Нури ал Малики ще посети Анкара непосредствено след парламентарните избори в неделя, за да обсъди въпроса с базите на ПКК в Северен Ирак. (Заман - 20/07/07; НТВ, Анадолска агенция, АП, Синхуа - 19/07/07)
