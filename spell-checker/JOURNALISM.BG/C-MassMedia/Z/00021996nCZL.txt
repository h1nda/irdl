САЩ ще изпратят наесен 200 войници в България
					22/03/2007
					 
						СОФИЯ, България -- Първите 200 американски войници трябва да пристигнат тази есен в две български бази - полигона в Ново село и въздушната база в Безмер, каза посланикът на САЩ в София Джон Байърли. Той съобщи в сряда (21 март), че задачата на тези първи части е да тестват процедурите за съвместно използване на базите, както и организационния и технически капацитет. Вашингтон смята да изпрати общо между 2 000 и 3 000 войници в България и Румъния, за да укрепи стабилността в стратегическите региони на Черноморието и Кавказ. (Медиапул, Фокус - 21/03/07)
