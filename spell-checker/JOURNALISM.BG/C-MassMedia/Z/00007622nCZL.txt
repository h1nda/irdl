Кипър одобрява присъединяването си към ЕС
14/07/2003
 
НИКОЗИЯ, Кипър -- Парламентът одобри единодушно в понеделник (14 юли) присъединяването на разделения остров към ЕС. Докато други държави одобриха присъединяването си чрез национални плебесцити, конституцията на Кипър не предвижда провеждането на такъв референдум. Кипър ще се присъедини към ЕС през май заедно с Чешката република, Естония, Унгария, Латвия, Литва, Малта, Полша, Словакия и Словения. ЕС прие целия Кипър за член през април с условието, че европейското законодателство и придобивките от членство в ЕС няма да се разпростират върху контролираната от Турция северна част до момента на повторно обединение на острова.
В други новини, говорителят на правителството на кипърските гърци Кипрос Хрисостомидис разкритикува писмо, което лидерът на кипърските турци е изпратил до генералния секретар на ООН Кофи Анан. В изявление от неделя по време на прием в Лондон Хрисостомидис определи посланието като маневра, целяща да отклони вниманието на международната общност от същината на проблемите, пред които са изправени двете общности на острова. Денкташ е декларирал, че кипърските турци са готови да предадат под контрола на ООН затворения район Варош на кипърските гърци в замяна срещу отваряне на международното летище в Никозия за ползване и от двете общности. (АП - 14/97/03; КАН - 13/07/03)
