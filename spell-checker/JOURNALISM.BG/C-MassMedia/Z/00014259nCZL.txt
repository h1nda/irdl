БиХ ще изпрати в Ирак многоетнически контингент за обезвреждане на бомби
					17/04/2005
					 
						САРАЕВО, Босна и Херцеговина (БиХ) -- Правителството на БиХ планира да изпрати многоетнически взвод за оказване на помощ по унищожаването на хиляди тонове експлозиви в Ирак, съобщи министърът на отбраната на страната в петък (15 април). По думите на Никола Радованович, 50 войници, представляващи всички основни етнически групи, почти са приключили подготовката си под ръководството на САЩ. БиХ се надява, че изпращането на контингента ще засили кандидатурата на страната за членство в програмата на НАТО Партньорство за мир. 
						В други новини, Върховният комисарият на ООН за бежанците съобщи в петък, че броят на бежанците в БиХ е спаднал рязко през последните месеци. Институцията на ООН имаше над 300000 имена на бежанци от страната в списъците си в края на 2004 г. По-рано тази години, обаче, само 180000 души за заявили, че се считат за бежанци. 
						Също в петък шефът на полицейската мисия на ЕС (ПМЕС) Кевин Карти се срещна с представители на полицейските профсъюзи от двете общности в БиХ - Федерация БиХ и Република Сръбска (РС), а така също и от областта Бръчко. Те обсъдиха позициите и ролята на профсъюзите в провеждането на жизнено важните полицейски реформи, което е част от инициативата на (ПМЕС) за разширяване на диалога по въпроса. (Ройтерс, AП, Върховен комисарият на ООН за бежанците, Фена, Правителствен уебсайт на РС - 15/04/05)
