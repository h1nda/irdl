Турция снижава инфлацията под целевото ниво за 2004 г. 
					04/01/2005
					 
						АНКАРА, Турция -- Министърът на икономиката Али Бабаджан обяви в понеделник (3 януари), че Турция е успяла да съкрати инфлацията за 2004 г. на 9.32 %, което е значително по-ниско от първоначалното целево равнище от 12 %. Според него тази цифра демонстрира успеха на програмата за икономическо възстановяване на страната, подкрепяна от МВФ. Инфлацията в Турция бе 70 %, когато започна прилагането на тази програма през 2001 г. 
						Други новини: Американският заместник-държавен секретар Ричард Армитидж и турският външен министър Абдула Гюл проведоха среща в понеделник, за да обсъдят регионални въпроси. Гюл заяви, че стратегическите връзки между двете държави се запазват непроменени. Той отпътува по-късно за Израел, където ще проведе разговори с висши представители. Анкара се надява да играе ключова роля в мирния процес в Близкия изток. (НТВ - 04/01/05; AФП - 03/01/05)
