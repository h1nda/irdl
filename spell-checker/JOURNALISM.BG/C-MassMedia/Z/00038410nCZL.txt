Шестима служители на общината в Прищина бяха арестувани 
					04/05/2011
					 
						ПРИЩИНА, Косово -- Във вторник (3 май) полицията арестува шестима служители на общината в Прищина по подозрения в злоупотреба със служебно положение. Смята се, че служителите, отговарящи за обществените поръчки и инфраструктурата, са заплатили около 800 000 евро на компания преди подписването на договор за инфраструктурен проект. Полицейското звено за борба с икономическите престъпления и корупцията е разпитвало заподозрените в продължение на шест часа, а по-късно ги е задържало за 48 часа. Миналата седмица кметът на Прищина Иса Мустафа обвини служители на полицията в оказване на натиск върху общински служители и прилагане на методи, използвани от бившите югославски тайни служби. (Експрес, Коха Диторе, Зъри, Косова Сот - 04/05/11)
