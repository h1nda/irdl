ЕК обещава да помогне на Гърция да реформира своята система за даване на убежище 
					28/09/2010
					 
						АТИНА, Гърция -- Еврокомисарят по вътрешните работи Сесилия Малмстрьом каза в понеделник (27 септември), че Европейската комисия (ЕК) ще предостави финансова помощ на Гърция, за да реформира своята система за предоставяне на убежище. „Ние сме решени да помогнем и съдействаме на Гърция с пари, но също така и с инфраструктура и споделяне на опита ни в изграждането на модерна система”, каза Малмстрьом след среща с министъра на обществения ред Христос Папуцис в Атина. В същото време тя каза, че за да бъде получена подобна подкрепа, Гърция трябва да подобри своя административен капацитет за управление на фондовете и осъществяване на реформите. (АФП, Уебсайт на Европейската комисия, АНА-МПА - 27/09/10)
