Пехотна мина уби войник в Югоизточна Турция
					09/06/2008
					 
						АНКАРА, Турция -- Пехотна мина причини смъртта на един войник и рани четирима други в понеделник (9 юни) в близост до град Семдинли в югоизточната провинция Хакари. Анадолската информационна агенция съобщи, че взривът е станал в район, вероятно миниран от членове на терористичната Кюрдска работническа партия (ПКК). В друг инцидент трима членове на ПКК са загинали в сблъсъци със силите за сигурност в област Оваджик в провинция Тунджели. Според медиите сраженията в региона продължават. (Анадолска информационна агенция, Милиет, АП, Хюриет, Доган - 09/06/08)
