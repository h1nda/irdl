Румъния прие мерки за борба с корупцията
					18/09/2005
					 
						БУКУРЕЩ, Румъния -- Премиерът Калин Таричану обяви нов пакет мерки за борба с корупцията. Той каза пред репортери в петък (16 септември), че правителството планира да затегне изискванията за откриване на складове, продаващи алкохол и нефтени продукти, което ще намали техния брой и ще направи по-лесен контрола върху тях. Скоро ще бъдат приети нови правила за лицензиране на заведенията за хазарт и фирмите за охрана. ЕС предупреди Румъния и България, че може да отложи с една година тяхното членство в съюза, ако те успеят да засилят борбата с престъпността и корупцията.
						В други новини, президентът Траян Бъсеску бе на посещение в няколко града в САЩ миналата седмица, където призова за разширяване на инвестициите в Румъния. След срещата на високо равнище на ООН в Ню Йорк Бъсеску посети Детроит, Чикаго и градове в Калифорния. (Ройтерс, Ромпрес - 17/09/05; Найн О Клок - 16/09/05)
