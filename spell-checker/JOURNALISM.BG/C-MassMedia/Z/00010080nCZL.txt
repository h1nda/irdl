САЩ дават висока оценка на противодействието на Хърватия срещу трафика на наркотици
08/03/2004
 
ВАШИНГТОН, САЩ -- Държавният департамент на САЩ публикува доклад в неделя (7 март), в който се дава висока оценка на усилията на Хърватия в борбата срещу трафика на наркотици и прането на пари. Докладът, който обхваща дейности през 2003 г., призовава властите да засилят мерките срещу организираната престъпност, да продължат с подготовката на новите институции и с приемането на необходимото законодателство. В доклада се казва, че мерките срещу трафика на наркотици са сред десетте приоритета на хърватската прокуратура и службата за превенция на корупцията и организираната престъпност, но се отбелязва, че тази служба се забавя със създаването на екипи за бързо реагиране. (ХИНА -07/03/04)
