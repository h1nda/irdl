Паси: "България няма да се огъне пред исканията на терористи"
09/07/2004
 
СОФИЯ, България -- Външният министър Соломон Паси заяви в петък (9 юли), че правителството няма да промени политиката си спрямо коалицията в Ирак, независимо от исканията на екстремисти, които държат като заложници двама български граждани, работещи там. Нападателите, които наричат себе си "Група за обединение и свещена война", заплашиха да обезглавят двамата заложници - идентифицирани като Ивайло Кепов и Георги Лазов, шофьори на камиони - ако командваните от САЩ сили не освободят всички иракски затворници. България, която досега е участвала с 470 военнослужещи в командваните от САЩ многонационални сили в Ирак, заяви че няма да отговори на изнудването на терористите. (БТВ, Нова телевизия, news.bg, Ройтерс - 09/07/04; Си Ен Ен - 08/07/04)
