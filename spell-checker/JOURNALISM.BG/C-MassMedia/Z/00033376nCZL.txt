Представителите на ЕС и САЩ в Македония осъдиха изказване на Тачи
					11/02/2010
					 
						СКОПИЕ, Македония -- В сряда (10 февруари) специалният пратеник на ЕС в Македония Ерван Фуере и посланикът на САЩ в Скопие Филип Рийкър решително отхвърлиха като неприемлива неотдавнашната забележка на лидера на Демократичната партия на албанците (ДПА). Мендух Тачи заяви, че ако правителството продължи дискриминацията срещу албанците, в Македония ще има война. Опозиционната ДПА бойкотира парламента от миналото лято в знак на протест срещу политиката на правителството към албанците. Рийкър и Фуере призоваха Тачи да изостави реториката и да се завърне в парламента. (Алсат, Макфакс, Сител, Канал 5 - 10/02/10)
