Сръбският Съвет за национална сигурност обсъди последиците от независмостта на Косово
					27/02/2008
					 
						БЕЛГРАД, Сърбия -- Съветът за национална сигурност заседава в продължение на пет часа във вторник (26 февруари) във възка с безредиците през изминалата седмица след обявяването на независимостта на Косово. Не бе публикувано официално изявление. В репортажи на радио Б92 обаче се посочва, че Съветът е решил първо да направи оценка на всички действия срещу страните, признали независимостта на Косово, за да се прецени дали те ще имат дълготрайни икономически и политически последици. Освен това според съобщенията членовете му са били единодушни, че всички институции от сферата на сигурността трябва да предотвратяват по-нататъшни прояви на насилие в Сърбия и че носенето на военни униформи от какъвто и да е вид по време на протести ще бъде забранено. Членове на Съвета за национална сигурност са президентът, премиерът, министрите на правосъдието, отбраната и вътрешните работи, началниците на армията и на различните разузнавателни служби. (Блиц, Политика - 27/02/08; Б92, Бета, Танюг, РТС, АФП - 26/02/08)
