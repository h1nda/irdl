Началникът на черногорската служба за сигурност отрече съществуването на каквито и да било връзки между държавата и организираната пресъпност
					20/03/2007
					 
						ПОДГОРИЦА, Черна гора -- Началникът на Националната агенция за сигурност (НАС) Душко Маркович отрече в понеделик (19 март) съществуването на каквито и да било връзки между държавата и организираната престъпност. Той се изказа след среща при закрити врати на парламентарната комисия по сигурност. Тя бе свикана по искане на опозиционното Движение за промени (ДзП) за обсъждане на работата на НАС и тревожното, според ДзП, увеличаване на равнището на престъпността в страната. 
						Маркович се съгласи, че е възможно да съществуват отделни престъпни групи, които са се опитвали да повлияят на публичния сектор. Той обаче настоя, че те не са заплаха за националната сигурност. Депутатите от опозицията казват, че не са удовлетворени и че възнамеряват да търсят повече отговори. (Виести - 20/03/07; РТЦГ, Мина - 19/03/07)
