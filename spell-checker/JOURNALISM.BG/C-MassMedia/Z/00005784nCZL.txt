Българското правителство ще разгледа оферти за изграждането на втора АЕЦ
27/01/2003
 
СОФИЯ, България -- Правителството и експертната комисия към Народното събрание ще разгледат четири оферти за инвестиране в изграждането на втората българска АЕЦ в Белене. Според официални данни за проекта ще бъдат необходими от 1,2 до 1,4 млрд. евро. Правителството планира атомната централа да започне работа през 2008 или 2009 г.
В други новини, според съобщение във вестник &lt;I&gt;Сега&lt;/I&gt; от понеделник (27 януари), България ще изпрати 150 войници в Ирак в случай на военни действия от страна на САЩ. Според непотвърдени сведения, бригадата ще охранява границите на Ирак. Външният министър Соломон Паси заяви, че България ще окаже само логистична подкрепа. (Стандарт, Сега - 27/01/03; Дневник, БТА, Медиапул - 26/01/03; Медиапул - 24/01/03)
