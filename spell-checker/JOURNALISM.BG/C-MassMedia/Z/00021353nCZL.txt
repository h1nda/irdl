Премиерът на Република Сръбска Додик е на посещение в Москва
					23/01/2007
					 
						МОСКВА, Русия -- В понеделник (22 януари) премиерът на Република Сръбска (РС) Милорад Додик пристигна в Москва за преговори по въпроси на двустранното икономическо сътрудничество. Според официално изявление от Баня Лука целта на посещението е да се уточнят последните подробности по протокол, подписан миналата година между кабинета на РС и руската компания "Зарубежнефт". Той се отнася до закупуването на държавната нефтена рафинерия на РС "Босански Брод", производителя на моторни и индустриални масла "Модрица" и петролната компания "Петрол". (Независне Новине - 23/01/07; РТРС, Уеб сайт на правителството на РС, ПБС БиХ, ИТАР-ТАСС - 22/01/07)
