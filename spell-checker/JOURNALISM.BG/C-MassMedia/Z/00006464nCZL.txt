Робъртсън: Хърватска има добри перспективи за присъединяване към НАТО
01/04/2003
 
ЗАГРЕБ, Хърватска -- Генералният секретар на НАТО Джордж Робъртсън оцени шансовете на Хърватска за присъединяването й към алианса като "много добри". По време на посещението си в Загреб в понеделник (31 март) той посочи обаче, че влизането й ще зависи от бързината на осъществяване на реформите. Главните предизвикателства са изпълнението на ангажиментите към Трибунала на ООН за военни престъпления; борбата с престъпността и корупцията; реформите в съдебната система, армията и процедурите за класифицирана информация; както и завръщането на бежанците. На въпроса дали Хърватска ще може да се присъедини към НАТО през 2006 г., Робъртсън отговори, че графиците още не са уточнявани. (Весник, Вечерни лист - 01/04/03; 31/03/03)
