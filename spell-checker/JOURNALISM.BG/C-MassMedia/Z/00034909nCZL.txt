Противопехотна мина рани 11 турски войници
					11/06/2010
					 
						АНКАРА, Турция -- Противопехотна мина рани 11 войници, един от които сериозно, в петък (11 юни) в Източна Турция. Мината, за която се смята, че е поставена от членове на терористичната Кюрдска работническа партия (ПКК), е експлодирала на пътя между две села при преминаването на военен конвой. Местните медии съобщават, че полицията е арестувала четирима предполагаеми членове на ПКК с бомба в близост до големия пристанищен град Измир. Четиримата са заподозрени в планиране на нападение.
						Други новини -- Трима войници загинаха, след като техният хеликоптер се разби в четвъртък в мъгла в Северна Турция. Шериф Йълмаз, управител на провинция Токат, съобщи, че никой от пътуващите на борда не е оцелял. Властите изключват възможността за нападение и работят за установяване на причината за катастрофата. (АФП, Хюриет, НТВ, АП - 11/06/10; АФП, Ройтерс, АП, Анадолска информационна агенция - 10/06/10)
