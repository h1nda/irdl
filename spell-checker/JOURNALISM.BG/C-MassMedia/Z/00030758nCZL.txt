Прищина омаловажи граничен спор със Сърбия
					29/06/2009
					 
						ПРИЩИНА, Косово -- В неделя (28 юни) правителството омаловажи твърденията за граничен спор, назряващ между Косово и Сърбия в Източно Косово. Реакцията идва след поредица от твърдения за сръбски жандармерийски части, патрулиращи в село Карачево, район, който според Косово е част от неговата територия. В съобщенията се твърди, че сърбите са създали пропускателен пункт, който според тях бележи границата между двете места. Според граничната полиция на Косово в петък сръбски патрул е навлязъл в район, смятан от жителите му за част от Косово, докато КФОР го смята за част от Сърбия. Заместник министър-председателят Хайредин Кучи каза, че правителството - заедно с КФОР - ще определи ясно чие владения е районът. През изминалото десетилетие КФОР патрулираше в "зелена линия" от 5 км по границата. (Коха Диторе, Зери, Епока е Ре - 29/06/09; Кохавижън, РТК - 27/06/09)
