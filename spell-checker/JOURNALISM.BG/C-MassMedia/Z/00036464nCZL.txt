Сръбската полиция залови 120 кг хероин
					24/10/2010
					 
						БЕЛГРАД, Сърбия -- Полицията в Белград залови 120 кг чист хероин в петък (22 октомври) и арестува двама заподозрени наркотрафиканти. Цената на дрогата е около 10 милиона евро. На пресконференция министърът на вътрешните работи Ивица Дачич заяви, че това е най-голямото количество конфискувана дрога в Белград досега и че полицейската акция продължава и са възможни нови арести. Хероинът, който очевидно е бил предназначен за пазари в Западна Европа, е бил открит в камион, пътуващ от Истанбул за Чешката република. (РТС, Данас, Блиц, Taнюг, AП - 22/10/10)
