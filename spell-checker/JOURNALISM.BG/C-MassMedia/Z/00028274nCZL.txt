Словения отрече да блокира кандидатурата на Хърватия за ЕС
					04/11/2008
					 
						ЛЮБЛЯНА, Словения -- В понеделник (3 ноември) външното министерство отхвърли обвиненията, че блокира преговорите за присъединяване на Хърватия към ЕС. Спорът възникна миналата седмица, след като Любляна отказа да подкрепи отварянето на три нови глави в преговорите за присъединяване на Хърватия с ЕС. Настоящият ротационен председател на ЕС Франция се надяваше да отвори поне четири от 35-те политически глави на среща с хърватски представители миналия четвъртък, но Словения наложи вето на тези усилия. В резултат на това на срещата стана възможно само да бъде затворена вече договорената глава за външните отношения. Словения твърди, че приключващото мандата си словенско правителство се занимава само с всекидневни въпроси, докато бъде сформиран нов кабинет. Владимир Дробняк, главният преговарящ от хърватска страна, обаче е на друго мнение и призова за изключване от преговорите на двустранните въпроси, като например тлеещите териториални спорове. (АФП, Синхуа, СТА - 03/11/08)
