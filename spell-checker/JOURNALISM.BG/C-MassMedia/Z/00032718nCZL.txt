Нови сблъсъци в Турция след забраната на ПДО
					14/12/2009
					 
						АНКАРА, Турция -- В неделя (13 декември) в Истанбул избухнаха нови сблъсъци между кюрдски демонстранти и турски националисти, при които беше ранен най-малко един човек. Това е третият ден с безредици в страната след решението в петък на Конституционния съд за забрана на прокюрдската Партия на демократичното общество (ПДО) заради предполагаеми връзки с терористичната Кюрдска работническа партия (ПКК). В неделя около 100 кюрди хвърляха "коктейли Молотов" и камъни срещу леки коли, магазини и други сгради. Турски националисти и жители на Истанбул им се противопоставиха, въоръжени с ножове, а в някои от случаите и с пистолети. Полицията трябваше да използва сълзотворен газ, за да разпръсне тълпата.
						Междувременно в Диарбекир демонстранти се сблъскаха с полицията, а в Юксекова в помощ на полицията бяха извикани жандармеристи за справяне с демонстрантите, които препречиха с барикади няколко улици. В двата града бяха арестувани най-малко 15 души. (Анадолска информационна агенция, Си Ен Ен, Ройтерс, МИА - 13/12/09)
