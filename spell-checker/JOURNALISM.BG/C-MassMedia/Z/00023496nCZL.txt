Трима етнически албанци са били убити в Южна Сърбия
					09/08/2007
					 
						БЕЛГРАД, Сърбия -- Трима етнически албанци са били убити късно във вторник (7 август) при два отделни инцидента в Южна Сърбия. Братята Скендер и Арбирум Айдини били застреляни в Прешево от непознат нападател, който стрелял по тях от движещ се автомобил. Колата била намерена два часа по-късно в близко село. Досега полицията не е установила мотивите за престъплението.
						В друг инцидент тялото на етническия албанец Селями Джемайлович е било намерено в собствения му автомобил в Буяновацка Баня. Собственикът на фирма "Интертрейд" бил прострелян няколко пъти. (РТС, Танюг, МИА - 08/08/07)
