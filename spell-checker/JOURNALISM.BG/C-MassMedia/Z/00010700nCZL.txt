Според американския генерал Майърс американските войски ще останат в БиХ
05/05/2004
 
ТУЗЛА, Босна и Херцеговина (БиХ) -- Председателят на обединените началник-щабове на САЩ генерал Ричард Майърс заяви във вторник (4 май), че американските войски ще останат в БиХ, след като ЕС поеме военната мисия. Майърс, който посети базата на СФОР в Тузла, каза, че американските войски ще имат две приоритетни задачи в бъдеще: задържане на заподозрени във военни престъпления и борба срещу тероризма.
Също във вторник Върховният представител на международната общност Пади Ашдаун оцени като сравнително добър доклада за напредъка, представен миналата седмица от Комисията на Република Сръбска за разследване на масовите убийства в Сребреница от юли 1995 г. Ашдаун бе критикувал остро предишната дейност на комисията. (Източници на СВП, Независне новине, Дневни Аваз - 05/05/04; РТРС, Фена - 04/05/04)
