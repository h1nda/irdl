Българин е загинал при бомбения атентат на летището в Москва 
					25/01/2011
					 
						МОСКВА, Русия -- Сред загиналите при самоубийствения бомбен атентат на московското летище "Домодедово" в понеделник (24 януари) е имало и един българин, потвърди във вторник външното министерство в София. Николай Иванов Иванов, който е притежател на австрийски паспорт, е бил идентифициран сред жертвите въз основа на документите му. Сръбски гражданин, Милорад Милкович, се намира в болница с наранявания, определени като незастрашаващи живота му. Общо 35 души бяха убити и доста над 100 ранени при атентата. Взривът е станал на терминала на летището за пристигащи международни полети, където хората са чакали свои приятели и роднини. Мнозина в Русия подозират, че терористичният акт е дело на бунтовници от Северен Кавказ. (Дарик, БНР, бТВ, РИА Новости, Б92 - 25/01/11)
