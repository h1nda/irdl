Ердоган обещава по-строги мерки срещу строителните предприемачи
04/02/2004
 
КОНЯ, Турция -- Премиерът Реджеп Тайип Ердоган отправи остри критики срещу строителните предприемачи в Турция, след като броят на жертвите в рухналата жилищна сграда нарасна на 17. "Това се дължи изцяло на технически провали. Докато санкциите за този род неща не са сурови, гражданите ще трябва да заплащат със живота си," посочи той. Спасителните екипи работиха без прекъсване във вторник (3 февруари) в търсене на оцелели. Около 30 души бяха измъкнати живи от развалините, но вероятно под руините остават между 40 и 100 души.
Други новини: председателят на турския парламент Бюлент Арънч е в Будапеща за участие в конференция. В рамките на форума той ще обсъди интеграцията с ЕС с председателя на Европейския парламент Пат Кокс и други председатели на парламенти. (Ройтърс, АФП, АП, Анадолска агенция, НТВ - 03/02/04)
