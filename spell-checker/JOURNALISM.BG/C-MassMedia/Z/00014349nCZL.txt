Румъния и Украйна се споразумяват да решават проблемите си на двустранно равнище
					25/04/2005
					 
						БУКУРЕЩ, Румъния -- Президентът Траян Басеску и украинският му колега Виктор Юшченко са постигнали съгласие техните страни да решават проблемите помежду си двустранно и да не търсят международен арбитраж, бе обявено след края на посещението на Юшченко в Букурещ в петък (22 април). В съобщение от канцеларията на Басеску се казва, че двамата президенти са обсъдили по-конкретно украинския проект за изграждане на канала Бистрое в делтата на р. Дунав, което породи силни възражения в Румъния. Басеску и Юшченко решиха да се създаде двустранна междуправителствена комисия за решаване на този и други въпроси. (Ромпрес - 22/04/05; Найн o'клок - 21/04/05)
