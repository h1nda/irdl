Хърватия се договори да закупи военноморски фрегати от Финландия
					18/07/2008
					 
						ЗАГРЕБ, Хърватия -- Правителството подписа в четвъртък (17 юли) споразумение за закупуване на употребявани военноморски фрегати от финландската компания "Патриа". Общата стойност на сделката е 10 млн. евро. Поръчката е част от усилията на Хърватия да модернизира флота си и да го приведе в съответствие със стандартите на НАТО. Страната получи покана за членство в НАТО през април по време на срещата на върха на Алианса в Букурещ. В рамките на споразумението от четвъртък "Патриа" се е съгласила да обучава хърватски моряци и да предоставя технологична помощ и резервни части през следващите десет години. (AФП, ХРT - 17/07/08)
