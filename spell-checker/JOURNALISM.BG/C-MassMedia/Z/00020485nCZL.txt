Проучване сочи за наличието на масова корупция в процеса на възлагане на обществени поръчки в България
					01/11/2006
					 
						СОФИЯ, България -- Подкупите в процедурите по възлагане на обществени поръчки в България възлизат на около 143 млн. евро годишно, сочи проучване, проведено по поръчка на Българската индустриална асоциация. Заместник-председателят на организацията Камен Колев представи резултатите във вторник (31 октомври), първия ден от Икономическия форум за Югоизточна Европа 2006 в София. 
						Междувременно заместник-министърът на вътрешните работи Камен Пенков каза пред участниците във форума, че 20 бивши високопоставени държавни служители, включително министри, заместник-министри, областни управители и кметове, се разследват за корупция. Внесени са шест обвинителни акта. (Стандарт - 01/11/06; Дарик - 31/10/06)
