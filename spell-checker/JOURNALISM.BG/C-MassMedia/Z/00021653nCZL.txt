Словенският премиер бе посрещнат с протести при посещението си в БиХ
					20/02/2007
					 
						САРАЕВО, Босна и Херцеговина (БиХ) -- Протести на хора с влогове в бившата югославска "Люблянска Банка" посрещнаха словенския премиер Янез Янса при пристигането му на официално посещение в Сараево в понеделник (19 февруари). Демонстрацията бе организирана от сдружение на граждани на БиХ, които претендират за около 135 млн. евро, замразени в приемничката на банка "Нова Люблянска Банка". Премиерът на БиХ Никола Спирич каза на съвместна пресконференция, че експерти от двете страни трябва да намерят начин за решаване на проблема. От своя страна Янса заяви, че страната му е готова да помогне в процеса на евроатлантическа интеграция на БиХ, и отново потвърди интереса на словенските инвеститори към БиХ. (Дневни аваз, Независне новине - 20/02/07; РТРС - 19/02/07)
