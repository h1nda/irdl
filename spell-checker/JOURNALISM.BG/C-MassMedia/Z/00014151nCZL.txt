Румъния опровергава съобщение, че заложниците в Ирак са освободени 
					06/04/2005
					 
						БУКУРЕЩ, Румъния -- Говорителката на президента опроверга във вторник (5 април) в Букурещ съобщения в медиите, че тримата румънски заложници в Ирак са били освободени. Тя изтъкна, че в момента се провеждат операции за освобождаване на тримата журналисти, но отказва да разкрие повече подробности. Говорителката освен това заяви пред репортери, че румънската полиция е арестувала румънски бизнесмен от сирийски произход, който твърди, че похитителите са установили контакт с него. Заподозреният е близък до Мухамед Мунаф, американски бизнесмен от иракски произход, който бе похитен заедно с тримата румънци. (Ромпрес - 06/04/05; Ройтерс, AФП - 05/04/05)
