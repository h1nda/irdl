Високопоставени служители на сигурността от БиХ, Хърватия и Сърбия-Черна гора обсъдиха сътрудничеството помежду си
					28/05/2006
					 
						САРАЕВО, Босна и Херцеговина (БиХ) -- Високопоставени служители на Държавната агенция за информация и защита на БиХ (ДАИЗ) и шефове на полицията от БиХ, Хърватия и Сърбия-Черна гора се споразумяха да засилят сътрудничеството в борбата срещу организираната престъпност в региона на среща в петък (26 май) в Сараево. Според шефа на ДАИЗ Средое Нович, обсъдени са били специфични въпроси, свързани със сътрудничеството с трибунала на ООН за военни престъпления и в борбата с тероризма, организираната престъпност, трафика на наркотици и хора. (Независне новине, Дневни аваз - 27/05/06)
