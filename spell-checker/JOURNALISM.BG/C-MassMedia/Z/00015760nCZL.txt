Член на комисията за Сребреница очаква окончателния списък на заподозрените да е готов до края на септември
					30/08/2005
					 
						БАНЯ ЛУКА, Босна и Херцеговина (БиХ) -- Смаил Чекич, член на Комисията за Сребреница, назначена от правителството на Република Сръбска (РС), заяви в понеделник (29 август), че тя най-вероятно ще е готова с окончателния списък на заподозрените участници в клането до края на септември. Пред репортери в Баня Лука Чекич заяви, че комисията е идентифицирала 12 полицейски управления, които са имали връзка с действията на босненските сръбски сили в Сребреница през юли 1995 г. 
						Други новини -- Руският посланик в БиХ Константин Шувалов подчерта за пореден път в понеделник, че руските власти не разполагат с данни в потвърждение на съобщенията за задържане миналата седмица в Русия на издирвания важен босненски сръбски беглец от правосъдието Драган Зеленович. Той е изидирван за престъпления, извършени във Фоча. 
						Също в понеделник правителството на РС одобри и внесе за гласуване в парламента два закона с решаващо значение за преструктурирането на сектора на отбраната в БиХ. Кабинетът изрази очакванията си, че парламентът на автономната област ще приеме законодателството, което ще доведе до установяването на единна отбрана и единно командване на армията в БиХ. (Независне новине - 30/08/05; ПБС БиХ, Фена - 29/08/05)
