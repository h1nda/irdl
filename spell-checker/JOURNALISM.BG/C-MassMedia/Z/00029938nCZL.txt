Сърбия ще поиска екстрадирането от Съединените щати на заподозрян военнопрестъпник от Втората световна война
					14/04/2009
					 
						БЕЛГРАД, Сърбия -- В понеделник (13 април) прокурорът за военни престъпления Владимир Вукчевич каза пред членовете на еврейската общност в Белград, че Сърбия ще поиска екстрадирането на Петер Егнер от Съединените щати. Егнер, на 87 г., според твърденията е извършил актове на геноцид и военни престъпления срещу цивилни граждани, предимно евреи, в Белград през Втората световна война. Прокуратурата твърди, че като офицер от Гестапо през 1941 и 1942 година Егнер е създал и работил в няколко концентрационни лагера в Белград и е участвал в екзекуциите на цивилни, включително жени и деца. (Б92, Танюг, РТС - 13/04/09)
