Убиецът на дъщерята на известен адвокат бе осъден в Хърватия
					14/03/2010
					 
						ЗАГРЕБ, Хърватия -- Съд в Загреб осъди в петък (12 март) мъж за убийството на млада адвокатка през 2008 г., което тогава доведе до отстраняването на министрите на правосъдието и вътрешните работи. Младен Слогар бе осъден на 30 години затвор за "жестоко убийство, мотивирано от безмилостно отмъщение". Ивана Ходак, 26-годишна, бе застреляна във входа на блока, в който живее през октомври 2008 г. Баща й Звонимир Ходак е известен адвокат. Прокурорите твърдят, че бездомникът Слогар е убил жената, след като баща й не му е осигурил работата, която му е обещал. Убийството посред бял ден доведе до незабавното отстраняване на министъра на вътрешните работи Берислав Рончевич, на министъра на правосъдието Ана Ловрин и на шефжа на загребската полиция Мариан Бенко. (AП, Кроейшън Таймс, Вечерни Лист, Индекс, Ютарни Лист - 12/03/10)
