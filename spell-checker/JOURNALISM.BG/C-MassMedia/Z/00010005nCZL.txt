Настасе поставя ултиматум на следователите, които разследват неотдавнашни нападения срещу журналисти
01/03/2004
 
БУКУРЕЩ, Румъния -- Румънският премиер Адриан Настасе постави в събота (28 февруари) ултиматум на полицията, която разследва неотдавнашни нападения срещу независими журналисти из цялата страна. Той настоя извършителите да бъдат разкрити преди края на седмицата. В противен случай длъжностни лица ще понесат наказания, вкл. уволнение на полицейски шефове. Ултиматумът идва след критиките, отправени в Европейския парламент. (БТА - 29/02/04; Ромпрес - 28/02/04)
