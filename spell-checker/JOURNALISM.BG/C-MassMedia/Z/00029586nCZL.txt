Сърбия блокира голяма сделка с оръжие за Либия
					12/03/2009
					 
						БЕЛГРАД, Сърбия -- Министърът на икономиката Младжан Динкич каза, че правителството е блокирало сделка за износ на оръжие за Либия, защото компанията, стояща зад нея, е включена в черния списък на ООН. Динкич обясни в сряда (11 март), че сръбските разузнавателни служби са се намесили, след като са идентифицирали компанията, която той не назова. Вестник "Блиц" съобщи, че това е компанията "Мелвале", регистрирана на Сейшелските острови и притежавана от сръбския бизнесмен Слободан Тешич. Според "Блиц" сделката е на стойност 39 милиона евро. (АФП, Блиц, Б92, Бета - 11/03/09)
