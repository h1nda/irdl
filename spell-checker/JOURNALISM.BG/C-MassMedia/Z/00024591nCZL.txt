Ирак поиска от Турция повече време, за да спре операциите на ПКК
					18/11/2007
					 
						БАГДАД, Ирак -- Ирак поиска от Турция още време, за да може да осъществи мерките срещу забранената Кюрдистански работническа партия (ПКК). Правителствен говорител заяви пред репортери в Багдад в събота (17 ноември), че иракските кюрдски власти са издигнали блокади по пътищата, за да спрат притока от доставки за бойците на ПКК. Той обаче заяви, че ограниченията са въведени едва от две седмици и че е необходимо още време, за да имат ефект.
						Иракският президент Джалал ал-Талабани, който е кюрд, призна в петък, че турската операция срещу базите на ПКК изглежда "почти неизбежна". Той добави, че всички признаци сочат към ограничена военна операция срещу лагерите на ПКК, които няма да засегнат области под контрола на кюрдското регионално правителство в Северен Ирак. 
						След разполагането на 100 000 турски войници на границата с Ирак, няколко турски депутати от управляващата Партия на справедливостта и развитието призоваха в петък ПКК да сложи оръжие. Подобно действие според тях ще отстрани заплахата от военна операция и ще открие път за демократични реформи в областите в Турция с преобладаващо кюрдско население. (AФП, Ройтерс - 17/11/07)
