Асоциацията на лагеристите подкрепя целостта на Република Сръбска
19/08/2003
 
БАНЯ ЛУКА, Босна и Херцеговина (БиХ) -- Асоциацията на лагеристите в Република Сръбска (РС) публикува в понеделник (18 август) изявление в подкрепа на институционалните усилия за запазване целостта на републиката. Националистическата група декларира, че ще поддържа усилията на президента на РС Драган Чавич, насочени към отбрана и защита на институциите на автономната област. В същото време групата отхвърля призивите на Сараево за премахване на прилагателното "сръбски" от названията на институциите и от административните сгради в републиката. (СРНА, Би Би Си - 18/08/03)
