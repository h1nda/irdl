Франция ще окаже помощ на Албания за ускоряване на реформите
09/07/2004
 
ПАРИЖ, Франция -- Външният министър Мишел Барние се срещна с албанския си колега Кастриот Ислами в четвъртък (8 юли) с цел укрепване на двустранните връзки. Френското правителство отправи силно послание за подкрепа на демократичните промени в Албания. "Желаем да помогнем на Албания да напредне по пътя на реформите, които ще я доближат още повече до ЕС и НАТО," гласи изявление на френското външно министерство. Париж заяви, че Албания играе важна роля на Балканите, особено в работата по разрешаването на косовския проблем. (Албейниън дейли нюз - 09/07/04)
