Протестиращите фермери прекратиха блокадата на пристанище Пирея
					04/02/2009
					 
						АТИНА, Гърция -- Късно вечерта във вторник (3 февруари) около 2 000 фермери от южния остров Крит решиха да напуснат пристанище Пирея, тъй като не успяха да преминат през полицейския кордон и да подкарат тракторите си към Атина. Фермерите започнаха своите опити в понеделник сутринта, като бяха решени да блокират района около министерството на земеделието в знак на протест срещу ниските изкупни цени на техните произведения и да поискат помощи от правителството. Представители на фермерите сега обещаха да продължат своите протестни действия в Крит. (Катимерини - 04/02/09; АНА-МПА, НЕТ, Антена, In.news - 03/02/09)
