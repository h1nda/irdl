КФОР призна за съществуването на въоръжена групировка в Косово
					19/10/2005
					 
						ПРИЩИНА, Косово, Сърбия и Черна гора -- КФОР призна във вторник (18 октомври) за съществуването на въоръжена групировка в Западно Косово, но отрече тя да е нова структура на етнически албански бунтовници. Изявлението бе направено след съобщения в медиите за въоржени лица, които спират и претърсват превозни средства на незаконни контролни пунктове. 
						Междувременно Косово бе централна тема на дискусиите по време на среща във вторник между сръбско-черногорския президент Светозар Марович и люксембургския премиер Жан-Клод Юнкер. Юнкер подчерта, че никое от бъдещите решения за статута на Косово не трябва да облагодетелства една или друга страна. (Политика - 19/10/05; Ройтерс, РТС, Танюг, Бета - 18/10/05)
