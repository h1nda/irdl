Живкович получава уверения за интеграцията на Сърбия в ЕС и НАТО
21/05/2003
 
БРЮКСЕЛ, Белгия -- Премиерът Зоран Живкович, който ръководи сръбска делегация, получи във вторник( 20 май) уверения от висши представители на ЕС и НАТО, че Сърбия ще напредва неотклонно по пътя на своята евроатлантическа интеграция. На свой ред Живкович заяви, че правителството е силно решено да осъществи напредък по пътя на интеграцията с ЕС. Що се отнася до НАТО, генералният секретар Джордж Робъртсън призова към допълнителни усилия за сътрудничество по въпроса на военните престъпления, което е условие за присъединяване на страната към програмата "Партньорство за мир".
В други новини от вторник, министърът на отбраната на Сърбия-Черна Гора Борис Тадич, който бе на посещение в Берлин, каза, че страната му търси помощ от държавите-членки на НАТО за разработване на нова отбранителна политика. Той покани Германия да вземе участие в тази дейност, заедно със САЩ, Великобритания, Испания, Норвегия и Словакия. (Б92, Би Би Си, Бета, ФоНет, Танюг, АФП - 20/05/03)
