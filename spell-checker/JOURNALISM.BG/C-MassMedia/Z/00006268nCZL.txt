Гърция очерта приоритетите на председателството на ЕС за пролетния сезон
13/03/2003
 
АТИНА, Гърция -- Подкрепа на предприемачите и малките и средни предприятия, насърчаване технологичното развитие на икономиките и пълно унифициране на европейските пазари ще бъдат приоритетите на Гръцкото председателство на ЕС през пролетта. Заместник-министърът по печата и средствата за масова информация Тилемахос Хитирис представи подробности по време на пресконференция в сряда (12 март) за предстоящата среща на Европейския съвет в Брюксел. Относно срещата на Съвета на военните министри на страните от ЕС в петък, Хитирис заяви, че тя ще се фокусира върху въпросите за оперативната готовност на Силите на ЕС за бързо реагиране. (MПA - 12/03/03)
