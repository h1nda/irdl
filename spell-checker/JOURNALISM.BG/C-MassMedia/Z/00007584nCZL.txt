Официални представители на Белград на посещения в Словения и БиХ
10/07/2003
 
ЛЮБЛЯНА, Словения -- Президентът Янез Дърновшек се срещна в сряда (9 юли) със своя колега Светозар Марович, президента на Сърбия-Черна Гора, който заяви, че страната му е отворила нова глава в отношенията й със Словения. Марович също каза пред репортери, че Сърбия-Черна Гора желае да види целия регион, приет в ЕС. Двамата ръководители обсъдиха и пътищата за засилване на икономическото сътрудничество.
В други новини от сряда, делегация от Сърбия-Черна Гора бе в Сараево за обсъждане на въпросите на военното сътрудничество. Двете страни обмениха мнения по реформите в отбраната, участието в програмата Партньорство за мир и прилагането на споразуменията за контрол върху въоръженията. (AФП, СРНA, Би Би Си - 09/07/03)
