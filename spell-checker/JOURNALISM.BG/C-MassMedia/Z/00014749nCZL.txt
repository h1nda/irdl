Белгийският външен министър посещава Хъватия и Сърбия и Черна гора
					31/05/2005
					 
						ЗАГРЕБ, Хърватия -- В понеделник (30 май) белгийският външен министър Карел де Гухт бе на посещение в Хърватия и Сърбия и Черна гора, където проведе редица разговори за реформите и процесите на евроинтеграция в региона. В Загреб Де Гухт изрази подкрепата на страната си за усилията за започване на преговори за присъединяване с ЕС, като увери колегата си от Хърватия Колинда Грабар-Китарович, че Белгия съзира значителен напредък. 
						В Белград Де Гухт се срещна с колегата си от Сърбия и Черна гора Вук Драшкович, със сръбския президент Борис Тадич и с черногорския премиер Мило Джуканович. След срещите Де Гухт изрази надежда, че преговорите по Споразумението за стабилизация и асоцииране с Белград ще могат да започнат до м. октомври. 
						Други новини: В понеделник хърватският президент Стипе Месич бе на посещение в Кишинеу за разговори с молдовския си колега Владимир Воронин. Двамата обсъдиха кандидатурите на страните си за членство в ЕС, както и двустранните отношения. (ХИНA, ХРT, Бета, Танюг - 30/05/05)
