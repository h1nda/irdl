ЕБВР представя нов инвестиционен план за Хърватия
09/09/2003
 
ЗАГРЕБ, Хърватия -- Президентът на ЕБВР Жан Льомиер даде висока оценка на нивото на двустранно сътрудничество с Хърватия и посочи, че банката планира нови инвестиции в размер до 200 млн. евро в страната през тази година. По време на посещението си в Загреб в понеделник (8 септември) той заяви, че финансирането ще бъде насочено предимно към проекти в сферата на туризма, градската инфраструктура и местното самоуправление. Той освен това призова хърватските власти да продължат реформите, насочени към приближаване на страната към ЕС. (ХИНА, Би Би Си - 08/09/03)
