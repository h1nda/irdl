Служителите на гръцкото радио и телевизия обявиха предупредителна стачка
					12/11/2009
					 
						АТИНА, Гърция -- Служителите на националното радио и телевизия на Гърция, ЕРТ, обявиха 24-часова предупредителна стачка в сряда (11 ноември), като спряха всички новинарски емисии. Протестиращите настояват да бъдат сключени постоянни трудови договори с всички служители, работещи по временни договори, а освободените работници отново да бъдат наети. Те също така изискват всички служители да получат заплати и осигуровки със задна дата. Директорът на ЕРТ Христос Панагопулос подаде оставка в понеделник, след като новото правителство не се отзова на многократните му призиви за обсъждане на "изключително важни и належащи въпроси". (АНА-МПА - 11/11/09; Катимерини - 10/11/09)
