Гюл: Турция възнамерява да подобри отношенията си със съседите
28/04/2003
 
АНКАРА, Турция -- Външният министър Абдула Гюл каза, че неговото правителство има намерение да подобри отношенията на страната с всички съседи без изключение. " Искаме да покажем, че една мюсюлманска държава може да бъде част от един отворен, прозрачен, демократичен и съвременен свят", каза Гюл в неделя (27 април) пред Генералната асамблея на Асоциацията на дипломатическите кореспонденти. Той добави че мирът, сигурността и стабилността в региона ще бъдат от полза за всички и че турското правителство ще работи за постигане на тези цели. (Анадолската агенция- 27/04/03)
