ЕС осъди инцидентите, свързани с предизборната кампания в Македония
					14/05/2008
					 
						СКОПИЕ, Македония -- Във вторник (13 май) Словения, настоящият ротационен председател на ЕС, осъди няколкото инцидента, които белязаха официалното начало на предизборната кампания в Македония, включително и опита за убийство на лидера на Демократичния съюз за интеграция Али Ахмети в неделя. "Няма място за насилие в предизборната кампания", заяви словенското правителство в изявление, призоваващо всички партии да се ангажират с провеждането на свободни, честни и мирни избори. В същото време Словения призова македонските власти да разследват инцидентите и да накажат отговорните за тях. Посолството на САЩ в Македония също изрази сериозна загриженост във връзка с инцидентите. (Макфакс, МИА, A1 - 13/05/08)
