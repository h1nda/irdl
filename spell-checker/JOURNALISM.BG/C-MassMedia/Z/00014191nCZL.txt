Подкрепяният от опозицията кандидат твърди, че е спечелил балотажа за кмет на Скопие
					11/04/2005
					 
						СКОПИЕ (Македония) -- Независимият кандидат Трифун Костовски, подкрепян от македонските опозиционни партии, обяви победата си на втория тур на кметските избори в Скопие няколко часа след като избирателните секции бяха затворени в неделя (10 април). Държавната избирателна комисия (ДИК) ще публикува окончателните резултати в понеделник вечер. Говорителят на Костовски, Мая Мухич отбеляза, че първите резултати, основаващи се върху 77% от подадените бюлетини, сочат, че Костовски е разгромил досегашния кмет Ристо Пенов от управляващата коалиция. В други общини, където се проведоха балотажи или повторни избори в неделя, данните на ДИК показаха, че опозиционният блок е спечелил седем кметски места, докато управляващата коалиция "Заедно за Македония" и младшият й партньор в кабинета Демократичният съюз за интеграция са взели по пет места. Като цяло бе отчетено, че изборите са преминали без нарушенията, направени при предишни турове. (Нова ТВ - 11/04/05; A1 TВ, Макфакс - 10/04/05)
