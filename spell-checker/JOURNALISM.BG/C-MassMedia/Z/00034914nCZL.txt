Според ЕП Албания излага на риск своята интеграция в ЕС
					11/06/2010
					 
						БРЮКСЕЛ, Белгия – Европейският парламент (ЕП) ще предложи на албанските лидери проект за решение с цел да бъде прекратена продължителната криза, като заяви, че в противен случай те рискуват процесът на евроинтеграция на страната да бъде блокиран. Две основни групи в ЕП – Европейската народна партия и групата на Прогресивния алианс на социалистите и демократите – ще изпратят проекта на Тирана. Ако той бъде отхвърлен, „ЕС ще спре всички интеграционни процеси, свързани с Албания, включително процеса на либерализация на визовия режим”, заяви в четвъртък (10 юни) Виктор Бостинару, заместник-председател на делегацията за връзки с балканските държави. Кризата възникна заради въпроси, свързани с прозрачността на парламентарните избори от юни 2009 г. (Топ Чанъл, Топ Нюз, Balkan Web - 10/06/10)
