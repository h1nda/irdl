НАТО: Екстрадицията на Младич не е условие за членство в Партньорство за мир
15/05/2003
 
БЕЛГРАД, Сърбия-Черна Гора -- Според източник от НАТО, цитиран в сряда (14 май), екстрадицията на бившия военачалник на босненските сърби Ратко Младич сама по себе си не е условие за включване в програмата на НАТО Партньорство за мир. Анонимен представител на НАТО е казал, че алиансът търси доказателства за това, че властите са направили всичко според възможностите си, за да заловят Младич. Според същия източник тази позиция е била изразена пред федералния министър на отбраната Борислав Тадич по време на неотдавнашното му посещение в Брюксел. (Бета, Б92, Танюг - 14/05/03)
