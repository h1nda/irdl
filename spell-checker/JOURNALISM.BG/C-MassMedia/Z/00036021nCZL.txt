Заподозрян наркотрафикант съди Сърбия 
					14/09/2010
					 
						БЕЛГРАД, Сърбия -- Заподозреният наркотрафикант Дарко Шарич съди Сърбия заради изявления на висши държавни представители, които според него нарушават презумпцията за невинността му. Адвокатът на Шарич, Зденко Томанович, съобщи в понеделник (13 септември), че е завел дело с искане за обезщетение от 95 000 евро. „Представители на държавните органи не могат публично да осъждат или да обявяват когото и да било за виновен, включително Дарко Шарич, преди началото на съдебния процес”, заяви Томанович. Членове на групировката на Шарич трябва да бъдат изправени пред съда следващата седмица. През април той и други 19 души бяха обвинени в контрабанда на 2,5 тона кокаин от Южна Америка. Шарич и шестима други обвиняеми са все още на свобода. (Бета, РТС, Танюг - 13/09/10)
