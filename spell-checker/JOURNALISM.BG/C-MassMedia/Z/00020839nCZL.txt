Хагският трибунал спира процеса срещу Шешел
					03/12/2006
					 
						ХАГА, Холандия - Трибуналът на ООН за военни престъпления реши в петък (1 декември) да спре процеса срещу лидера на Сръбската радикална партия Воислав Шешел поради влошеното здравословно състояние на обвиняемия вследствие на 22-дневната гладна стачка. Съдията също даде да се разбаре, че те могат да наредят медицинска намеса, ако Шешел продължава да отказва да приема храна. 
						В събота хиляди поддръжници на СРП проведоха демонстрация в Белград в защита на Шешел. (Политика - 03/12/06; РТС, Б92, Ройтерс, AП, Би Би Си - 02/12/06; ЮПИ, Бета, Танюг - 01/12/06)
