Турският премиер Ердоган ще се опита да преодолее различията с Франция и Германия във връзка с кандидатурата за ЕС
					11/01/2008
					 
						АНКАРА, Турция -- Министър-председателят Реджеп Тайип Ердоган обяви в четвъртък (10 януари), че ще проведе тристранна среща с лидерите на Франция и Германия, за да се опита да преодолее различията във връзка с кандидатурата на страната му за членство в ЕС. Френският президент Никола Саркози и германският канцлер Анжела Меркел са най отявлените критици на кандидатурата на Турция. Те предлагат привилегировани отношения, а не пълноправно членство за Анкара. 
						Други новини от четвъртък -- Ердоган обяви подробности от новия план за действие на правителството за 2008 г. Документът включва реформи, обхващащи широк кръг от въпроси - всичко от безработицата до външната политика.
						Също в четвъртък Ердоган каза, че Иран ще възобнови доставките на природен газ за Турция до понеделник. Техерен прекрати доставките на газ по-рано тази седмица, като се оплака от ниските температури и намалените доставки от Туркменистан. На свой ред Анкара бе принудена да прекрати доставките на газ за Гърция. (Заман, Сабах - 11/01/08; АФП, Turkishpress.com, Фокус, НТВ, АП, Ройтерс - 10/01/08)
