Ашдаун връща на служба трима уволнени държавни служители в БиХ
					05/05/2005
					 
						САРАЕВО, Босна и Херцеговина (БиХ) -- Върховният представител Пади Ашдаун е решил да върне на служба трима уволнени босненски държавни служители. Според изявление, направено в сряда (4 май), Ашдаун е отменил санкциите, наложени по-рано срещу Желко Триван, Бранка Дадич и Марина Деронич, като всички вече са подписали декларация в подкрепа на конституцията на БиХ и Дейтънското мирно споразумение. Триван и Деронич бяха освободени за възпрепятстване на прилагането на закона за собствеността в БиХ, а Дадич бе замесен в движение за хърватско самоуправление. Ашдаун им бе забранил да заемат каквито и да било публични длъжности.
						Други новини: Председателят на Комисията за Сребреница в Република Сръбска (РС) Йован Спаич заяви в сряда, че вътрешното министерство на РС трябва да предостави допълнителна информация на специалната комисия до 31 май. Целта е да се установят виновниците за клането в Сребреница през 1995 г., които все още заемат държавни постове или длъжности, свързани със сигурността. (Фена, ПБС БиХ, AФП - 04/05/05)
