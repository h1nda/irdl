Вътрешното министерство на РС разпита съпругата на Караджич
					27/07/2007
					 
						САРАЕВО, Босна и Херцеговина (БиХ) -- Лиляна Караджич, съпруга на обвинения от Трибунала на ООН за военни престъпления Радован Каражджич, е била разпитана от властите на Република Сръбска (РС), съобщи представител на вътрешното министерство на автономната област в четвъртък (26 юли). Разпитът е бил рутинен и не е довел до получаването на нова информация, заяви длъжностното лице Гойко Васич. Той съобщи също, че министерството има доказателства, че друг обвиняем от Трибунала, босненският сръбски полицейски началник Стоян Жуплянин, е пребивавал в Сърбия и Русия до края на 2006 г. 
						Други новини -- Главният прокурор на БиХ Маринко Юрчевич каза в четвъртък, че ще приключи следствието срещу 35-те полицаи от РС, които бяха отстранени от длъжност по-рано този месец от върховния представител Мирослав Лайчак по подозрения, че са участвали в клането в Сребреница. Юрчевич заяви, че разследването, което ще приключи към края на годината, се е превърнало в приоритетна задача за прокуратурата. (РТРС, Фена, ПБС, НТВ Хаят - 26/07/07)
