Германия разкритикува решението на Гърция да претендира за репарации от Втората световна война
					14/01/2011
					 
						БЕРЛИН, Германия -- Външният министър Гидо Вестервеле разкритикува в четвъртък (13 януари) решението на Гърция да изпрати свои представители в Международния съд в Хага за съдебно дело по иск срещу Германия за военни репарации. Ищците са роднини на жертвите на клане в гръцкото село Дистомо по време на Втората световна война. Гърция имаше срок до петък да реши дали да се присъедини към делото, което ще определи дали роднините имат право на компенсации от Германия за клането от 1944 г., взело 218 жертви. Вестервеле казва, че репарационните задължения са описани подробно в споразуменията, подписани след войната, и прогнозира, че имунитетът на Германия съгласно международното право ще бъде зачетен. (Грийк Рипортър, Ройтерс, АНА-МПА - 13/01/11)
