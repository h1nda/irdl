Заподозрян в убийството на босненски футболен запалянко избяга
					07/10/2009
					 
						САРАЕВО, Босна и Херцеговина (БиХ) -- Оливер Кнезович, който е заподозрян в убийството на запалянко на сараевски футболен клуб в югозападния град Широки Бриег, е избягал от ареста, съобщиха местните медии във вторник (6 октомври). Полицията е започнала разследване и тримата полицаи, отговарящи за Кнезович, са били отстранени от работа. Съобщенията в медиите намекват, че той е избягал в Хърватия. Жителят на Сараево Ведран Пулич, на 24 г., беше убит в неделя в сблъсъците, избухнали веднага щом феновете на сараевския отбор пристигнали в Широки Бриег, за да гледат мача срещу местния футболен клуб. Пулич е бил убит с огнестрелно оръжие. (РТРС, Фена, ХРТ, БХРТ - 06/10/09)
