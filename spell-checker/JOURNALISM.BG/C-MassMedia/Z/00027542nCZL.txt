Докладчикът на ЕП призова ЕС да не допуска компромис със Сърбия във връзка с Младич
					27/08/2008
					 
						БЕЛГРАД, Сърбия -- Въпреки голямата стъпка на Сърбия с арестуването на военновременния босненски сръбски политически лидер Радован Караджич, ЕС не трябва да допуска по-нататъшен напредък в интегрирането на Сърбия, докато не бъде арестуван и укриващия се военнопрестъпник Ратко Младич, каза във вторник (26 август) докладчикът на Европейския парламент за Сърбия Желко Качин. Преди визитата си в Белград Качин каза, че независимо от разговорите, които той провежда в Сърбия, неговият доклад за напредъка ще призовава към пълно изпълнение на поетите към Трибунала за военни престъпления в Хага ангажименти. Изпълнението на временното Споразумение за стабилизация и асоцииране между Сърбия и ЕС ще започне само след извършването на оценка на сътрудничеството на страната с Хага. Качин реагира също така скептично и по отношение на неотдавнашната забележка от страна на заместник министър-председателя Божидар Джелич, че Сърбия ще бъде готова да се присъедини към ЕС през 2014 г. Качин каза, че все още е твърде рано да се спекулира за възможна дата на влизане в Съюза. (Б92, Бета, Блиц, Танюг - 26/08/08)
