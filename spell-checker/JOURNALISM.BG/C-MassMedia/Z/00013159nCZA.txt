MTV ще пусне канал, който покрива страните от бивша Югославия
					05/01/2005
					Най-новият канал на MTV Европа-- MTV Адрия-- ще обслужва Босна и Херцеговина, Хърватия и Словения, предлагайки платформа на регионални музиканти и други творци. 
					От Бет Кампшрор за Southeast European Times в Сараево - 05/01/05
 
					 
						
Най-новият канал на MTV Европа - MTV Адрия - ще стартира в Босна и Херцеговина, Хърватия и Словения през август. [MTV]
						Следващото лято хората от региона на Адриатика, които искат свое MTV, вече няма да разчитат само на германския канал, който до този момент е единствената им опция. От 26 август най-новият канал на MTV Европа - MTV Адрия - ще започне да излъчва програмите си по сателит и кабел за 800 000 домакинства в Босна и Херцеговина (БиХ), Хърватия и Словения. Каналът впоследствие ще покрие също Сърбия-Черна Гора и Македония, включвайки по този начин всички страни от бивша Югославия.
						"Тези програми нямат нищо общо с някаква югоносталгия или с подобен манталитет, " казва програмният директор Теренс Стадер. "Каналът е предназначен за новото поколение; става дума за градски, прогресивни, нови идеи; става дума за поглед напред, а не назад. Това е следващата стъпка в обмена на идеи за музика и видео произведения, както и за обмен на мнения и стилове." 
						"Това, което искаме да постигнем, е зрителят от Марибор (Словения) да отиде в Нови Сад (Сърбия) и да знае къде са готините заведения, къде да отиде да потанцува, " каза той. "Това означава да се създаде комуникация между урбанизираните райони, което липсва през последните десет години. Ако искаме напредък, трябва да комуникираме и именно това целим и ние." 
						MTV Адрия ще бъде 12-ят канал на MTV Европа, който ще се нареди до такива наложили се вече канали като MTV Еспана, MTV Италия and MTV Полска. Каналът ще назначи по двама души от БиХ, Хърватия и Словения на работа като водещи. Стадер посочи, че водещите трябва да знаят ангилйски и да имат познания по словенски. 
						"Репортерите ще трябва да имат много добрър английски,тъй като ще се изправят пред Еминем на Европейските музикални награди," каза той. 
						Еминем и други американски и световни изпълнители, както и добре известните програми на MTV ще съставляват първоначално 80% от програмите на MTV Адрия, а останалата част ще се запълва с регионално съдържание. 
						Според Стадер съотношението ще се променя с развитието на канала. 
						"Инициативата цели да насърчи творческите възможности на млади изпълнители в аудио-визуалния бизнес, да създаде нова платформа за изразяване на този творчески потенциал," каза той. "Ако направим истинска бомба, към което се стремим, местната продукция може много скоро да изпълнява много по-важна роля от тази цел." 
						Стадер посочи, че вече се предвижда стартът на магазинни предавания с интерактивно съдържание, както и изпълнение на групи на живо в студио. 
						Въпреки че само три страни от бивша Югославия ще бъдат включени отначало, Стадер изтъкна, че списъкът с изпълнители, които каналът ще показва, няма да изключва творци от Сърбия-Черна гора или Македония и че по-късно каналът ще обяви конкурс за водещи и репортери от тези държави. 
						Стадер изрази надежда, че преговорите с кабелните оператори ще приключат до края на 2005 г. и че излъчването за тези държави ще започне през 2006 г. 
						Генералният директор на MTV Emerging Markets Дийн Посениски заяви в пресата в средата на декември, че MTV проучва възможностите за нов канал в региона от няколко години. 
						"Стартирането на канал на MTV в Адриатическия регион е дългосрочна цел на MTV в Европа и затова сме изключително доволни, че можем да дадем трибуна на местната музикална сцена и културно разнообразие чрез MTV Адрия," каза той.
