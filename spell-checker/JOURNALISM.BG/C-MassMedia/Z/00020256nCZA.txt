МНСБЮ отказа на Хърватия статут на "приятел на съда"
					12/10/2006
					Опитът на хърватското правителство да се обърне към Хагския трибунал в качеството си на amicus curiae, или приятел на съда, пропадна. 
					От Наташа Радич за Southeast European Times от Загреб – 12/10/06
 
					 
						
Бившият босненски хърватски лидер Ядранко Пърлич и още петима души са подсъдими в Хага по обвинения във военни престъпления. [Гети Имиджис]
						Трибуналът на ООН за военни престъпления отхвърли в сряда (11 октомври) искането на хърватското правителство, което желаеше да бъде конституирано като amicus curiae (приятел на съда) в процеса срещу Ядранко Пърлич и още петима босненски хървати. Те са обвинени в убийства, изтезания и преследване на мюсюлмани в Югоизточна Босна и Херцеговина (БиХ) по време на конфликта от 1992-1995 г. 
						"Повечето от въпросите, визирани от Хърватия, попадат извън обхвата на обвинителния акт срещу подсъдимите," решиха тримата съдии. Нещо повече, добавиха те, "не е в интерес на правосъдието да се упълномощава страна, чиито бивши политически и военни лидери са упоменати в обвинителния акт като членове на съвместно престъпно начинание, да се намесва в съдопроизводството." 
						Юридическото понятие amicus curiae се отнася за някой, който не е страна по съдебния процес, но чиито интерси биха могли да бъдат засеганти от окончателното решение на съда. А
micus curiae може да представи своето гледище, правни и исторически аргументи, които изясняват неговата роля и позиция по време на разглежданите събития. 
						Отказът на Хага предизвика разочарование в Загреб. Хърватия искаше да участва в процеса, тъй като в обвинителните актове и по двете дела се говори за покойния Франьо Туджман - първия президент на независима Хърватия и основател на управляващата партия ХДС, като за човек, планирал Велика Хърватия, която да обхване и самопровъзгласила се хърватска област в съседна БиХ. Хърватските лидери, както и мното обикновени граждани, възразяват срещу тези обвинения. Загреб се надяваше да ангажира национални правни експерти и историци, които да ги опровергаят. 
						Хърватското правителство поиска статут на amicus curiae и за предстоящия процес срещу бившите генерали Анте Готовина, Младен Маркач и Иван Чермак, които са обвинени в убийства и прогонване на сръбски граждани по време на военна операция през 1995 г. По това искане не е взето решение.
