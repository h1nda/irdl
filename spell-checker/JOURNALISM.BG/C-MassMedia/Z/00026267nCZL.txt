Премиерът на Хърватия Санадер бе преизбран за председател на ХДС
					28/04/2008
					 
						ЗАГРЕБ, Хърватия -- Премиерът Иво Санадер бе преизбран в събота (26 април) като председател на управляващия Хърватски демократически съюз за четвърти пореден път. Вицепремиерът Ядранка Косор също бе преизбрана като заместник-председател на партията. При Санадер Хърватия започна присъединителните преговори с ЕС и този месец получи покана за членство в НАТО.
						В други новини от събота се съобщава, че около 100 словенци са блокирали границата с Хърватия на граничнопропускателния пункт Плования, в знак на протест срещу плана на словенското правителство да реши граничния демаркационен спор с Хърватия чрез арбитраж. Демонстгрантите поискаха незабавно връщане на спорната територия. (Весник, Вечерни Лист - 27/04/08; ХИНА, ХРТ - 26/04/08)
