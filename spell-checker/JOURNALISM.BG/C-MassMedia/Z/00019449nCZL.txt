Сърбия сключи най-голямата си приватизационна сделка досега
					01/08/2006
					 
						БЕЛГРАД, Сърбия -- В понеделник (31 юли) правителството приключи продажбата на мобилна телефонна мрежа -- най-голямата приватизационна сделка на страната досега, която според анализаторите ще засили доверието на инвеститорите. "Теленор", норвежката компания за мобилни далекосъобщения, спечели търга с офертата си от 1,5 млрд. евро за контролираната от държавата мрежа на "Моби 63", с което надмина очакванията на правителството за продажбата на компанията. Компанията, която по-рано се наричаше "Мобтел", попадна неотдавна под контрола на държавата, след като основният й частен акционер, Боголюб Карич, избяга от Сърбия заради обвинения в корупция. (FT.com, АФП -- 31/07/06)
