Нови карти за самоличност ще бъдат издавани след определянето на статута на Косово
					13/08/2007
					 
						ПРИЩИНА, Косово, Сърбия -- Представители на косовското Министерство на вътрешните работи съобщиха в събота (11 август), че подготовката за новите документи за пътуване за гражданите на Косово е завършила, но документите не могат да бъдат издавани, докато не бъде определен окончателният статут на провинцията. В светлината на новите преговори за статута косовският президент Фатмир Сейдиу отново посочи в събота, че Прищина няма да преговаря за своята независимост или териториална цялост. 
						В неделя командващият на КФОР генерал-лейтенант Роланд Катер призова за бързо решаване на въпроса за статута. Независимо дали са от сръбското малцинство, или от общността на косовските албанци, които представляват 90 % от населението на сръбската провинция, хората искат този въпрос да се реши, каза Катер пред германското радио ДЛФ. (Топ-Ченъл - 13/08/07; РСЕ, Танюг, Дойче Веле, АФП, Макфакс, Бета - 12/08/07; Kosovalive, РТК - 11/08/07)
