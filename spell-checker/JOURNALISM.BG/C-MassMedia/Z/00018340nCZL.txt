България екстрадира в САЩ македонец, заподозрян в незаконен трафик на хора
					24/04/2006
					 
						СОФИЯ, България -- Правителството екстрадира македонски гражданин и предполагаем ръководител на голяма верига за незаконен трафик на хора за Съединените щати. Нафи Елези, на 42 г., пристигна в Ню Йорк в петък (21 април). Той е обвинен по осем пункта за трафик на албански и македонски граждани в Съединените щати, като се смята, че е прибирал по 16000 щатски долара на човек. Следователи казаха, че организацията на Елези най-напред е докарвала клиентите си в България, където ги е качвала на самолети за други европейски страни и след това за Мексико, като често е използвала фалшиви паспорти. След това имигрантите са пресичали границата със САЩ в Тексас. Елези бе арестуван на българската граница миналия юли. (AП, AФП, БиБиСи, Ройтерс - 21/04/06)
