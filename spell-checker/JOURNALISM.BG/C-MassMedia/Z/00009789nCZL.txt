Според говорител на НАТО определянето на дата за членството на Македония е преждевременно
10/02/2004
 
БРЮКСЕЛ, Белгия -- По време на пресконференция в понеделник (9 февруари) говорителят на НАТО Робърт Пшел каза, че все още е преждевременно да се обсъжда конкретна дата, на която Македония ще бъде поканена да се присъедини към Алианса. Пшел отбеляза, че началните констатации на екипа на НАТО, посетил наскоро страната, са положителни. Остава обаче още много работа, особено по отношение на икономическите, политическите и съдебните реформи, каза Пшел.
Също в понеделник бивш член на бунтовническата група Армия за национално освобождение се предаде на македонската полиция. Саит Рушити бе осъден а 12 години затвор за убийство, но успя да избяга и се укриваше от лятото насам.
Други новини: две експлозии разтърсиха македонския град Битоля в неделя вечерта, една - в магазин за мебели, а другата - пред джамия. Не се съобщава за жертви. (Утрински вестник, Дневник - 10/02/4; МИА, А1 ТВ - 09/02/04)
