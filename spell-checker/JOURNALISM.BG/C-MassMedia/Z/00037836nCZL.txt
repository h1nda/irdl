Сръбският политик Николич се срещна с еврокомисар Фюле в Брюксел
					18/03/2011
					 
						БРЮКСЕЛ, Белгия -- Лидерът на опозиционната Сръбска прогресивна партия (СПП) Томислав Николич каза в четвъртък (17 март), че една евентуална смяна на правителството в неговата страна няма да навреди на кандидатурата за интеграция на Сърбия в ЕС. Николич разговаряше с репортери след срещата си с еврокомисаря по разширяването Щефан Фюле в Брюксел. Николич каза, че СПП ще възобнови призивите си за предсрочни избори, след като Европейската комисия даде своето мнение по искането на Сърбия за получаване на кандидатски статут за ЕС през октомври. (РТС, Бета, Б92, Танюг - 17/03/11)
