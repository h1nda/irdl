Според Давинич Сърбия-Черна Гора би могла да влезе в "Партньорство за мир" това лято
17/05/2004
 
БЕЛГРАД, Сърбия- Черна Гора -- Федералният министър на отбраната Пръвослав Давиневич заяви, че Сърбия-Черна Гора би могла да се присъедини към програмата "Партньорство за мир" още това лято, се посочва в съобщение на вестник Политика, публикувано в понеделник (17 май). Той обаче отбеляза, че страната му трябва да изпълни най-важното условие: да арестува и предаде бившия военновременен лидер на босненските сърби Ратко Младич. Сърбия продължава да твърди, че той не е в страната.
Други новини: сестрата на покойния сръбски премиер Зоран Джинджич бе нападната в дома й в събота вечерта. Според официални представители двама мъже са нахлули в къщата й във Валиево и са поискали някакъв списък, за който тя нищо не е знаела, а след това са я инжектирали с неустановено вещество. 54-годишната Гордана Джинджич-Филипович бе приета в болница в неделя и подложена на изследвания. Според лекарите животът й не е в опасност. ( Б92, политика, Бета - 17/05/04; Блумбърг, АФП, АП - 16/05/04)
