Македония учреди комисия по лустрация
					16/01/2009
					 
						СКОПИЕ, Македония -- Парламентът одобри в четвъртък (15 януари) учредяването на комисия по лустрация, която ще проучва всички държавни служители, за да установи дали те са сътрудничили на тайната полиция по време на комунистическия режим. Всички присъстващи 87 депутати одобриха мярката. Те назначиха журналиста Агим Мехмети да оглави 11-членната комисия, която включва историци, журналисти, юристи, преподаватели по специално образование и държавни служители. Всички кандидати за президентските и местните избори през март ще трябва да представят декларации пред новата комисия. (Вечер - 16/01/09; MИA, Макфакс, МРТ - 15/01/09)
