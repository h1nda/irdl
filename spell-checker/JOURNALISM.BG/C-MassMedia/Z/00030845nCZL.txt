Лидерът на ГЕРБ Борисов заяви, че новият кабинет е готов
					07/07/2009
					 
						СОФИЯ, България -- Бойко Борисов, лидер на победилата на изборите партия "Граждани за европейско развитие на България" (ГЕРБ), заяви в понеделник (6 юли), че партията е взела решение за състава на бъдещия кабинет. Той обаче каза, че ще запази мълчание, докато не бъдат обявени окончателните резултати от парламентарните избори в неделя. Борисов отбеляза, че неговото правителство ще съкрати някои от министерствата и ще преразгледа бюджета на страната.
						Междувременно в понеделник бившият цар Симеон Сакскобургготски подаде оставка от лидерския пост на "Националното движение за стабилност и възход" (НДСВ), посочвайки като причина лошото представяне на партията на изборите в неделя. НДСВ, един от тримата коалиционни партньори в отиващото си правителство, този път не успя да премине 4-процентния праг за влизане в парламента.
						Други новини -- В понеделник полицията арестува няколко души, включително заместник-министъра на извънредните ситуации Александър Филипов, заподозрени в купуване на гласове. Заместник главният прокурор Галина Тонева каза, че Филипов е разследван и за незаконно присвояване, корупция и злоупотреби с държавни средства и фондове на ЕС. Филипов, единственият заместник-министър от ромски произход в отиващия си кабинет, е бил под наблюдение от известно време. (Дарик, БНР, Медиапул, Агенция София нюз, News.bg, Фокус, Нова ТВ, бТВ, ДПА, ЮПИ - 06/07/09)
