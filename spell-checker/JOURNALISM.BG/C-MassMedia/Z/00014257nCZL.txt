Трибуналът на ООН ще пусне временно на свобода Харадинай за погребението на брат му 
					17/04/2005
					 
						ХАГА, Холандия -- Трибуналът на ООН за военните престъпления обяви в събота (16 април), че ще освободи за кратко време бившия премиер на Косово Рамуш Харадинай, за да присъства на погребението на брат си. Енвер Харадинай, 23-годишен студент, бе застрелян в Косово в петък в диспут, според полицията, между два клана. Източници от полицията казаха, че убийството не е политически мотивирано. Харадинай загуби двама свои братя в борбата срещу югославската армия през 1997 и 1998 г. Четвъртият брат бе осъден за убийство. (AП, Ройтерс - 16/04/05; Б92, Бета, КосоваЛайв, Ройтерс - 15/04/05)
