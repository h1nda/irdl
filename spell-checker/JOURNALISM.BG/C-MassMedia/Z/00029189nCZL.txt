Ирански официален представител отложи визитата си в България
					03/02/2009
					 
						СОФИЯ, България -- Иранският заместник-министър на външните работи Мехди Сафари е отложил планираната си за понеделник (2 февруари) визита в София, където трябваше да обсъди въпроса за българския шофьор на камион, който е заплашен от смъртно наказание в Иран за контрабанда на наркотици. Няма назначена нова дата за визитата му. Полицията арестува българския гражданин Живко Русев, на 55 г., през септември близо до иранския град Табриз и откри 135 кг хероин в неговия камион. (Дневник, Нетинфо, АФП - 02/02/09)
