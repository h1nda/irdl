Външните министри на Хърватия и Финландия обсъдиха разширяването на ЕС и двустранните връзки
					28/04/2006
					 
						ЗАГРЕБ, Хърватия -- Външният министър Колинда Грабар-Китарович се срещна в четвъртък (27 април) в Загреб с финландския си колега Ерки Туомиоя. Разширяването на ЕС, кандидатурата на Хърватия за членство в ЕС и двустранните отношения бяха в центъра на разговорите им. Обсъдена бе и инициативата на Хърватия за разширяване на ЦЕФТА като рамка за многостранно сътрудничество в Югоизточна Европа и подготовката на Хърватия за председателството на Процеса за сътрудничество в Югоизточна Европа. Туомиоя каза, че е доволен от напредъка на присъединителните преговори на Хърватия с Европейската комисия. Финландия ще поеме ротационното председателство на ЕС от Австрия на 1 юли. (ХИНА - 27/04/06)
