Сложната конституционна уредба на БиХ може да попречи на приемането в ПзМ
					22/09/2004
					 
						САРАЕВО, Босна и Херцеговина (БиХ) -- Сложната конституционна уредба на страната може да забави влизането в програмата на НАТО "Партньорство за мир", каза Бошко Силягович, председател на Парламентарната комисия за отбрана и сигурност на БиХ. В изявление от вторник (21 септември) той каза, че делегация на Парламентарната асамблея на НАТО, посетила БиХ, е посочила проблемите с конституционната уредба като един от основните поводи за загриженост, заедно с отказа на БиХ да сътрудничи с Трибунала на ООН за военни престъпления. 
						Междувременно Сараево е домакин на двудневна финансова конференция на основните донори и чуждестранни правителства. Участват общо 39 делегации, които се фокусират върху реформите и развитието на БиХ. (Независне новине, Дневни аваз - 22/09/04; ПБС БиХ, Фена, АП - 21/09/04)
