Албанските социалисти заявяват, че са готови на компромис по законопроекта за собствеността
29/07/2004
 
ТИРАНА, Албания -- Управляващата Социалистическа партия (СП) декларира готовността си за преговори с опозицията за постигане на компромис по спорния законопроект за собствеността. Албейниън дейли нюз съобщава в четвъртък (29 юли), че заместник-ръководителят на парламентарната група на СП, Бардил Агаси е посочил, че партията е отворена за компромиси, но така също желае да пристъпи към гласуване в четвъртък, независимо дали е постигнат консенсус или не. Той е заявил, че опозицията не е дала признаци за намерение да промени позициите си, което буди съмнения относно възможността за постигане на общо становище. (Албейниън дейли нюз - 29/07/04)
