Турската полиция арестува член на ПКК, заподозрян в съучастие в заговора за бомбен атентат в Анкара
					20/09/2007
					 
						АНКАРА, Турция -- Съд е повдигнал обвинение срещу предполагаем член на младежкото крило на Кюрдската работническа партия (ПКК) за съучастие в опита през миналата седмица да бъде взривен многоетажен паркинг в центъра на Анкара. Младият мъж, според съобщенията студент в колеж, е бил арестуван в Ескишехир във вторник (18 септември). Според местните медии той е доставил една от SIM-картите за трите мобилни телефона, които е трябвало да бъдат използвани за взривяването на 660-килограмовата бомба. Предполага се, че той е взел картата от друг заподозрян, срещу когото също е повдигнато обвинение. Полицията разпитва няколко други лица в Анкара и в провинция Ван, но прокуратурата не е внесла официални обвинения срещу други заподозрени. 
						Междувременно късно вечерта във вторник бойци на ПКК убиха турски войник при нападение срещу военен пост близо до град Битлис. Друг войник бе ранен в престрелката. (АП, АФП, Анатолия - 19/09/07)
