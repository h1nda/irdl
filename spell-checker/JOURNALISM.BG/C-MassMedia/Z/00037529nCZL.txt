Сръбската опозиционна СПП ще подкрепи намаляването на броя на министерствата 
					22/02/2011
					 
						БЕЛГРАД, Сърбия -- Опозиционната Сръбска прогресивна партия (СПП) ще подкрепи преструктуриране на правителството, което включва намаляване на броя на министрите в кабинета от 24 на 12, заяви в понеделник (21 февруари) лидерът на СПП Томислав Николич. Той обаче настоя, че неговата подкрепа ще зависи от приемането на предложението на СПП от декември. Според него броят на депутатите трябва да се намали наполовина до 125 души, стъпка, която парламентът отхвърли. (Танюг, Б92, ФоНет - 21/02/11)
