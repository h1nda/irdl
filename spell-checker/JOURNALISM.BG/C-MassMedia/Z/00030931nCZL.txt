Гърция и Испания ще се борят с нелегалната имиграция
					14/07/2009
					 
						МАДРИД, Испания -- Гръцкият министър-председател Костас Караманлис и испанският му колега Хосе Луис Сапатеро се договориха в понеделник (13 юли) да засилят сътрудничеството в борбата срещу нелегалната имиграция, съобщиха медиите. "Разрастващият се проблем ... изисква европейска солидарност и може да бъде решен само със съвместни усилия", каза Караманлис на съвместна пресконференция в Мадрид. Гърция призовава за създаване на Европейска брегова охрана, която да подобри морското наблюдение по границите на ЕС. Сапатеро каза, че справянето с незаконната имиграция ще бъде един от приоритетите на Испания, когато тя поеме ротационното председателство на ЕС през януари.
						Други новини от понеделник -- Министерството на отбраната на Гърция обвини Турция в нарушаване на въздушното пространство на страната. Министерството заяви, че осем турски изтребителя са прелетели ниско над малкия остров Агатониси в Източното Средиземноморие, като са предизвикали паника сред местното население. (АНА-МПА, Нафтемборики, Елефтеротипия, ДПА, АП - 13/07/09)
