Граната избухна на косовско-сръбската граница
					11/04/2011
					
						ПРИЩИНА, Косово - Ръчна граната избухна късно в неделя (10 април) на ГКПП "Бърняк" между Косово и Сърбия, известен още като Изход 31. От взрива е пострадала сградата на застрахователно дружество, но ранени хора няма. Правителственият координатор на стратегията за Северно Косово Юлбер Хюса казва, че полицията на ЮЛЕКС разследва случая. Институциите в Прищина изгубиха контрола върху два изхода - 31 и 1 - в Северно Косово през март 2008 г., месец след обявяването на независимостта на Косово. (РTK, Телеграфи, Indeksonline - 10/04/11)
