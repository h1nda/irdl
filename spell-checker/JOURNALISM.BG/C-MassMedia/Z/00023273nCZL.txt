Депутати от ЕП критикуват докладчика на ПАСЕ за твърденията му за секретни затвори на ЦРУ
					18/07/2007
					 
						БРЮКСЕЛ, Белгия -- Дик Марти, докладчикът на Парламентарната асамблея на Съвета на Европа (ПАСЕ), който неотдавна изготви доклад за предполагаеми незаконни задържания на хора от ЦРУ в Румъния и Полша, бе подложен на атака от депутати от Европейския парламент във вторник (17 юли). По време на специална среща с Марти в Брюксел евродепутатите са го критикували за това, че е обвинил във връзки със случая двама членове на ЕП, без да посочи своите източници. 
						В доклада на Марти, публикуван миналия месец, се прави заключението, че ЦРУ е имало тайни центрове за задържане в 14 европейски държави в периода между 2003 и 2005 г. по силата на секретно споразумение. В него се казва, че бившият министър на отбраната на Румъния Йоан Мирча Паску и бившият полски министър на отбраната Марек Шивек са прикривали дейността на ЦРУ в своите страни. И двамата отхвърлиха обвиненията и заявиха, че ще съдят Марти за тях. (Найн o'клок - 18/07/07; EU Observer, РИА-Новости - 17/07/07)
