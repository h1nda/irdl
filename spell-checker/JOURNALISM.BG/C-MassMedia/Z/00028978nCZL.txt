Първият турски постоянен преговарящ с Брюксел е непоколебим по отношение на кандидатурата за ЕС
					14/01/2009
					 
						АНКАРА, Турция -- Новият главен преговарящ с ЕС Егемен Багъш каза във вторник (13 януари), че неговата страна е готова да се присъедини към блока, но призова Брюксел да оцени тази решителност и да третира Турция по начина, по който третира и другите кандидатки. Багъш ще придружи министър-председателя Реджеп Тайип Ердоган при неговата визита в Брюксел следващата седмица. "Пътят пред нас е стръмен, но ние сме решени да завършим преговорите; никой не трябва да има каквито и да е съмнения за това", заяви Багъш на пресконференция в Истанбул. Създаването на министерство, отговарящо за връзките с ЕС, на нов канал на кюрдски език по Турската национална телевизия и на програма за национална реформа демонстрира решимостта на Турция да изпълни изискванията на Брюксел, каза Багъш. (Заман - 14/01/09; Ройтерс, АП, Хюриет - 13/01/09)
