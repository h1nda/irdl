Норвегия обеща допълнителна помощ за реформите в отбраната на Македония
					22/11/2006
					 
						СКОПИЕ, Македония -- Норвегия ще дари на Македония 200000 евро допълнително за осъществяване на реформите в отбраната, каза Кай Ейде, политически директор и съветник в норвежкото Министерство на външните работи, на македонския министър на отбраната Лазар Еленовски. Ейде посети Скопие във вторник (21 ноември), за да направи оценка на напредъка, постигнат по съвместния проект "Лепеза", чиято цел е да се преквалифицират съкратените офицери от армията за други професионални поприща, включително и за започване на собствен бизнес. Ейде похвали постиженията в реформирането на военния сектор, но подчерта, че остава още много работа. (Макфакс, A1 ТВ - 21/11/06)
