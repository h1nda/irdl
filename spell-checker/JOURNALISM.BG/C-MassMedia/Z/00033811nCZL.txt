Стачка спря железопътния транспорт във ФБиХ
					16/03/2010
					 
						САРАЕВО, Босна и Херцеговина (БиХ) -- В понеделник (15 март) железопътният трафик в цялата Федерация Босна и Херцеговина (ФБиХ) спря поради стачка на профсъюза на машинистите. Влаковите машинисти предупредиха, че ще започнат обща стачка на 31 март, ако не получат неизплатените си заплати до края на месеца. Влаковете във ФБиХ спираха на три пъти през последните два и половина месеца поради проблеми с неизплатени заплати. (РТРС, Фена, Дневни Аваз, Независне Новине, БХРТ - 15/03/10)
