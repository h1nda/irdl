ЦСМИ заяви, че членството в ЕС и НАТО ще гарантира интегритета на Балканите
					16/04/2009
					 
						ВАШИНГТОН, Съединени щати -- Интегритетът на Балканите ще бъде пълен, когато всички страни от региона станат членки на ЕС и НАТО, беше заключението на Центъра за стратегически и международни изследвания (ЦСМИ) на еднодневна конференция под надслов "Завършване на американската мисия на Балканите" във Вашингтон във вторник (14 април). Представителят на ЦСМИ Януш Бугайски, който организира конференцията, отбеляза, че повечето от страните в региона остават извън двата главни опорни стълба на Запада - НАТО и ЕС. Той добави, че сценариите на потенциална нестабилност могат да принудят ЕС и Съединените щати да преформулират своите роли в региона.
						Междувременно в четвъртък френският държавен секретар по европейските въпроси Брюно Льо Мер предложи процесът на разширяване на ЕС да бъде спрян след приемането на страните от Западните Балкани. "Вниманието трябва да се фокусира върху укрепването на европейските институции", каза Льо Мер. (Бета, Гласът на Америка, Блиц, МИА, РИА Новости, Либр Белжик - 15/04/09; Блиц, Танюг - 14/04/09)
