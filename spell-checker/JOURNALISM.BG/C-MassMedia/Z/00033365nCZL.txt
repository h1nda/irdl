Фейт каза, че стратегията за Северно Косово ще бъде изпратена на Белград
					10/02/2010
					 
						ПРИЩИНА, Косово -- Международният граждански представител Питер Фейт каза във вторник (9 февруари), че стратегията за доминираното от сърбите Северно Косово ще бъде изпратена на властите в Белград, макар и не за консултации. Австрийската информационна агенция АПА съобщи, че Фейт очаква, че на Сърбия ще й трябва време, за да приеме стратегията, която има подкрепата на ЕС. Стратегията има за цел да постави северната част на страната под контрола на косовските институции, а не под този на подкрепяните от Белград паралелни структури. (Клан Косова, Телеграфи - 09/02/10)
