Ръководителят на ЮНМИК представи планове за създаване на нови министерства на правосъдието и вътрешните работи 
					20/07/2005
					 
						ПРИЩИНА, Косово, Сърбия и Черна гора -- Във вторник (19 юли) ръководителят на ЮНМИК Сьорен Йесен-Петерсен представи планове за създаване на нови министерства на правосъдието и обществения ред в провинцията до края на годината. В комюнике на ЮНМИК се казва, че министерствата ще бъдат създадени в рамките на процеса на прехвърляне на полицейски и съдебни отговорности на временните институции в Косово. Администрацията на ООН ще наблюдава работата на бъдещите органи. След като отбележат задоволителен напредък в изпълнението на новите си задължения, министерствата ще получат повече правомощия. ЮНМИК ще запази правото си да се намесва и да одобрява международни споразумения в полицейския и съдебния сектор. (Скотсмън - 20/07/05; KosovaLive, Бета, Танюг - 19/07/05)
