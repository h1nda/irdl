България арестува бившия косовски премиер Чеку
					24/06/2009
					 
						СОФИЯ, България -- Бившият министър-председател на Косово Агим Чеку беше арестуван във вторник вечерта (23 юни) на граничен пункт между Македония и България. Арестът е бил извършен въз основа на заповед за арест, издадена от Сърбия през 2002 г. Чеку е бил задържан на път за София, където според косовските медии е трябвало да участва в официална среща със заместник-министъра на външните работи Милен Керемедчиев. Последният обаче твърди, че такава покана не е била отправяна. Чеку не за пръв път попада в ареста - това му се случи в Словения през 2003 г., после в Унгария една година по-късно и в Колумбия по-рано тази година. Сърбия обвинява Чеку в участие в престъпления срещу сръбски цивилни по време на конфликта в Косово. (Зери, Коха Диторе, Експрес, Косова Сот, Телеграфи - 24/06/09; Танюг, Б92, БТА, ДПА, Фокус - 23/06/09)
