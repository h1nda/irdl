Турция стана жертва на серия от бомбени атентати в края на седмицата
		15/08/2005
		 
			АНКАРА, Турция -- Най-малко двама бяха убити при бомбени инциденти в Турция в края на миналата седмица. Един загина, а друг бе ранен при взривяването на автомобил в средиземноморското пристанище Мерсин късно в събота (13 август). Полицията смята, че взривното устройство е избухнало в автомобила на жертвите, докато те са се опитвали да го монтират. В друг инцидент управителят на турската провинция Елазъг се е отървал без наранявания след избухването на бомба близо до автомобила му. Междувременно в югоизточната област Хаккари турски военнослужещи са убили терорист от Кюрдската работническа партия (ПКК), докато той се е опитвал да постави взривно устройство на път, използван често от военни конвои. Никой не е поел отговорност за експлозиите, но властите смятат, че те са дело на ПКК. В петък кметове на 57 общини от Югоизточна Турция излязоха с общ призив, в който призовават ПКК да преустанови въоръжената борба срещу турската дъжрава. Прокюрдската Демократична народна партия управлява и в 57-те общини.
			Други новини -- Осем души бяха арестувани в Истанбул в неделя след сблъсъци между полицията и леви демонстранти, предаде Анадолската осведомителна агенция. Съобщава се, че демонстрантите, които отбелязвали паметта на ляв екстремист, загинал при операция на армията в Източна Турция преди няколко месеца, са хвърляли запалителни бомби срещу полицията. (Ройтерс, АФП, TurkishPress.com, Анадолска агенция - 14/08/05; TurkishPress.com - 13/08/05)
