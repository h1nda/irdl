Скандал сериозно накърни имиджа на българската ултранационалистическа формация "Атака"
					18/04/2006
					 
						СОФИЯ, България -- Ултранационалистическата опозиционна формация "Атака", четвъртата по големина политическа сила в парламента, е близо до крах заради набиращия сила скандал, свързан с лидера Волен Сидеров и заместника му Павел Чернев, съобщава местната преса във вторник (18 април). Според съобщенията преди две седмици двамата са участвали в катастрофа и последвала след нея свада, но показанията за инцидента непрекъснато се променят. Сега Чернев твърди, че изобщо не е присъствал на инцидента, а е бил принуден да излъже за него от Сидеров, който е искал да защити шофьора си. Това може да доведе до предявяване на обвинения срещу Сидеров. В понеделник представителят на "Атака" Петър Берон предложи да се направи преструктуриране, което да отстрани Сидеров от лидерския пост. (Сега, Монитор, 24 часа - 18/04/06; Медиапул, Дарик - 17/04/06)
