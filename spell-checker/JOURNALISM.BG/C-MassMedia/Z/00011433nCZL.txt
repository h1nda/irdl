Двама турски граждани застреляни в Ирак
09/07/2004
 
БАГДАД, Ирак -- Шофьорът на турски камион и пътникът, който го придружавал, са убити в Ирак, съобщи НТВ в петък (9 юли). Камионът е пътувал в конвой, пренасящ провизии по пътя Самара - Балад, главен маршрут на 125 км северно от Багдад, когато бил нападнат от неидентифицирани бунтовнически сили. Когато камионът се преобърнал, бунтовниците застреляли шофьора и неговия спътник. Напоследък няколко турски граждани бяха отвлечени и после освободени в Ирак. (НТВ - 09/07/04)
