Tурския премиер избягва възможен опит за убийство
					13/09/2005
					 
						АНКАРА, Турция -- Премиерът Реджеп Тайип Ердоган вероятно е избягнал опит за убийство, съобщи прокурор в понеделник (12 септември). Ердоган тъкмо си е тръгвал от церемония в едно училище в западния град Кутахия, когато крещящ демонстрант се опитал да влезе в автобуса на премиера. Полицията претърсила мъжа и открила пистолет, скрит в една от двете пити хляб, които той носел. Следователите се опитват да установят дали заподозреният е свързан с някакви терористични организации. 
						Други новини от понеделник -- Основната опозиционна Републиканска народна партия съобщи, че ще предложи до една седмица да се проведе извънредна сесия на парламента, за да се обсъдят неотдавнашните терористични инциденти в Турция. Управляващата Партия на справедливостта и развитието обаче твърди, че ситуацията в страната е под контрол. (АП, АФП, TurkishPress- 12/09/05)
