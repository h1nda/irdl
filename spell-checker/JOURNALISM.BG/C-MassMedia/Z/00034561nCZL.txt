Полицията иска да изтласка опозицията от главния булевард в Тирана 
					14/05/2010
					 
						ТИРАНА, Албания -- Полицейските власти в Тирана призоваха в четвъртък (13 май) опозиционната Социалистическа партия (СП) да престане да блокира главния булевард, за да може движението отново да се нормализира. В писмо до лидера на СП Еди Рама, който е и кмет на Тирана, началникът на градската полиция Тонин Вочай изрази загриженост от големите струпвания на коли по кръстовищата вследствие на протестите. Той каза също, че привържениците на СП провеждат неразрешени митинги, с което усложняват работата на полицията. Междувременно Рама призовава депутатите и привържениците на СП да продължат своята гладна стачка в центъра на Тирана, докато правителството не се съгласи да разследва общите избори от юни 2009 г. Всички опозиционни партии призоваха за нов "масов протест" в петък. (Старт, Гласът на Америка, Би Би Си - 13/05/10)
