Представител на НАТО отрича слуховете за отлагане на мисията на ЕС в Македония
12/02/2003
 
СКОПИЕ, Македония -- Появилите се съобщения в пресата, че спорът в НАТО по въпроса за Ирак може да отложи разполагането на силите на ЕС за бързо реагиране в Македония са несъстоятелни, заяви представител на НАТО пред новинарската агенция МИА във вторник (11 февруари). В НАТО никога не се е обсъждала такава възможност, е казал представителят, пожелал да остане анонимен. Според съобщение в &lt;I&gt;Дневник &lt;/I&gt;, САЩ са заплашили да блокират плановете за замяна на мисията на НАТО със сили на ЕС, ако страните от съюза не се съгласят НАТО да окаже военна помощ на Турция в случай на война с Ирак. Предаването на мисията в Македония се очаква да стане в средата на март или началото на април. (МИА, Макфакс, Дневник - 12/02/03)
