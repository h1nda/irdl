Прокурорите от Хага искат един процес за обвиняемите за клането в Сребреница
					16/06/2005
					 
						ХАГА, Холандия -- Прокурорите на ООН за военни престъпления поискаха от председателя на трибунала и от съдийските състави да обединят производствата и да насрочат един процес за всичките девет обвиняеми за клането в Сребреница, гласи съобщение от сряда (15 юни). Девет бивши офицери от босненската сръбска армия -- Драго Николич, Любиша Беара, Любомир Боровчанин, Милан Гверо, Милорад Търбич, Радивое Милетич, Винко Пандуревич, Вуядин Попович и Здравко Толимир -- ще отговарят по обвинения във връзка с убийството на близо 8000 мюсюлмани от Сребреница през юли 1995 г. Осем от обвиняемите са задържани в Хага; единствено Толимир е все още на свобода. 
						Други новини: Главният прокурор на ООН Карла дел Понте и Теодор Мерон, председател на трибунала на ООН за военни престъпления, имат насрочена среща с американския държавен секретар Кондолиза Райс във Вашингтон, предаде в сряда говорителка на съда. Очаква се основна тема на срещата да бъде издирването на Радован Караджич и Ратко Младич, както и графикът за закриване на международния трибунал. (Фена, РТРС, ФT - 15/06/05)
