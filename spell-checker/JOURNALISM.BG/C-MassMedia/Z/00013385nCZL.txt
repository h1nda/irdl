ЕС ще отпусне 3.2 млн. евро на Албания 
					26/01/2005
					 
						ТИРАНА, Албания -- Министърът на интеграцията Ермелинда Мекси и шефът на делегацията на Европейската комисия (ЕК) в Тирана Луц Залцман подписаха споразумение във вторник (25 януари), което предвижда помощ от 3.2 млн. евро за трансгранични проекти, включващи Албания, Гърция и Италия. Проектите ще целят изграждането на нова и осъвременяване на съществуващата гранична инфраструктура с оглед да се увеличи сигурността и се даде подкрепа за малките и средни предприятия. 
						Други новини: Албанският президент Алфред Мойсиу се срещна с началника на Въоръжените сили на Италия адмирал Джанпаоло ди Паола в Тирана по-рано тази седмица. Мойсиу изрази благодарност за продължаващата подкрепа на Италия за модернизацията на отбранителния сектор. (Albanian News - 26/01/05; AП - 25/01/05; уеб сайт на албанското президентство - 24/01/05)
