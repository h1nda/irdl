Дипломати от ЕС ще се срещнат на 10 ноември, за да обсъдят ситуацията в БиХ
					02/11/2008
					 
						ПАРИЖ, Франция -- Положението в Босна и Херцеговина (БиХ) ще бъде в центъра на вниманието на външните министри от ЕС, която ще се състои на 10 ноември в Брюксел, съобщиха френският външен министър Бернар Кушнер и Върховният представител Мирослав Лайчак след среща в Париж в петък (31 октомври) . "Реформите в БиХ се забавиха, въпреки поетите задължения от всички политически партии да гарантират бързия напредък по дневния ред на ЕС", заяви Лайчак след срещата. Той и Кушнер бяха единодушни, че на нито една партия не трябва да бъде разрешено да навреди на напредъка, постигнат в усилията на БиХ за присъединяване към ЕС през последните 13 години. Те също призоваха лидерите на БиХ да работят по-упорито, за да изпълнят задачите, поставени от Съвета за прпилагане на мира през февруари.
						Междувременно архитектът на Дейтънското мирно споразумение Ричард Холбрук заяви в четвъртък, че между областите в БиХ сега има повече напрежение и по-малко сътрудничество, отколкото когато и да било преди след конфликта през 1992-1995. Той заяви за Ройтерс, че главната причина е премиерът на Република Сръбска Милорад Додик. Той също заяви, че разрешението една от областите на БиХ да се нарече "република" е било грешка. "Трябваше да настояваме за друго име", заяви Холбрук. (Ройтерс, Maкфакс, СВП - 31/10/08)
