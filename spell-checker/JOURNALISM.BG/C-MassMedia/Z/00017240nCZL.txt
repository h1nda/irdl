Македония трябва да реформира съдебната система, за да се присъедини към ЕС, твърди Международната кризисна група
					15/01/2006
					 
						СКОПИЕ, Македония -- Според новия доклад, публикуван от Международната кризисна група, Македония трябва да реформира "осакатената" си съдебна система, ако желае да постигне напредък в преговорите с ЕС. Влиятелната НПО също призова Скопие да реформира силите на полицията, да отдели повече ресурси за изкореняване на нарушенията и корупцията в полицията и да подобри координацията между полицията и другите държавни институции. 
						Междувременно няколко НПО в Македония, включително Институтът "Отворено общество" и "Трансперънси Македония" - разкритикуваха новия проектозакон на страната за достъпа до информация. В открито писмо, публикувано в петък (13 януари), НПО твърдят, че законопроектът страда от сериозни недостатъци, включително неспособност да създаде орган за разглеждане на жалби, свързани с отказ до достъп до информация.
						Други новини - Партньорите от управляващата коалиция на Македония и опозицията се срещнаха в петък, за да обсъдят въпроси, свързани с реформата в избирателната система. В съобщения в медиите се казва, че двете страни са постигнали споразумение по отношение на процеса на номиниране на председател на Държавната избирателна комисия. (Дневник, Утрински вестник, Вест, Вечер, РФЕ-РЛ - 14/01/06)
