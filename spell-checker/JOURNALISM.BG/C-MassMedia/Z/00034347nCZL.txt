САЩ депортираха в БиХ заподозрян в геноцид
					29/04/2010
					 
						САРАЕВО, Босна и Херцеговина (БиХ) -- В сряда (28 април) властите в САЩ депортираха в БиХ босненски сърбин, заподозрян в геноцид. Марко Бошкич, на 45 г., беше отведен в затвора с пристигането си в Сараево. Босненските власти го обвиняват в геноцид, извършен в Сребреница през 1995 г. Той имигрира в Съединените щати след конфликта, но не е разкрил, че е служил в босненската сръбска армия, и е бил осъден през 2006 г. за измама, свързана с имиграционните закони. (Дневни Аваз, Фена, РТРС, Независне Новине - 28/04/10)
