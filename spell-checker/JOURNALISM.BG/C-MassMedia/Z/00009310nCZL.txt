Мнозинството от германците подкрепят стремежите на Турция да стане член на ЕС
12/12/2003
 
БЕРЛИН, Германия -- Според ново проучване 60 % от германците биха подкрепили кандидатурата на Турция за членство в ЕС, ако страната изпълни някои условия. Проучването, проведено от германската Фондация за изучаване на Турция, показа, че 32 % са срещу подобна кандидатура поради проблеми, свързани със спазването на демокрацията и човешките права в Турция. Около 2,5 милиона турци живеят в Германия.
Други новини: Турция и Гърция обявиха в четвъртък (11 декември), че са постигнали споразумение за подобряване на въздушните връзки между двете страни. Целта на сделката е да се намали претовареността и да се подобри безопасността на полетите. По-рано усилията за постигане на споразумение бяха блокирани поради спора относно управлението на полетите в района над Егейско море, което доведе до обвинения в нарушаване на въздушното пространство. (АФП, Анадолска агенция, Сабах, МПА - 11/12/03)
