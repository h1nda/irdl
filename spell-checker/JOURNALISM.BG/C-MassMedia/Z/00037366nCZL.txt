Отпаднаха обвинения по делото за скандалните замени на земи в Гърция 
					09/02/2011
					 
						АТИНА, Гърция - Във вторник (8 февруари) съдийски съвет сне обвиненията срещу трима бивши министри, обвинени във връзка със сделки за замяна на земи с местен манастир. Бившият министър на земеделието и храните Евангелос Басиакос, бившият министър на селскостопанското развитие Александрос Контос и бившият финансов министър Петрос Дукас бяха обвинени миналата година по редица членове от наказателния кодекс, включително за неизпълнение на служебни задължения, измама и нарушаване на обществения интерес. Всички те бяха министри в предишния кабинет, оглавяван от "Нова демокрация". Следствието твърди, че сделките, облагодетелствали манастира "Ватопеди" в Северна Гърция, са коствали на данъкоплатците над 100 милиона евро. (Катимерини, Та Неа- 09/02/11; ЕРТ - 08/02/11)
