Турция и Гърция обещават да помогнат за възстановяването на Ливан
					26/01/2007
					 
						ПАРИЖ, Франция -- Турция и Гърция бяха сред страните, обещали да помогнат за възстановяването на Ливан по време на донорска конференция в четвъртък (25 януари) в Париж. Съгласно отделни съобщения от Анкара и Атина Турция е обещала помощ от 20 млн. евро, а Гърция се е ангажирала да предостави помощи за 5 млн. евро. Като цяло донорите са обещали 7,6 милиарда евро за възстановителни работи. (Заман, НТВ, АНА-МПА - 25/01/07)
