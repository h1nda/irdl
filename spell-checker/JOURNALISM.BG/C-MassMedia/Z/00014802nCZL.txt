Пратеникът на ООН по Кипър посети Атина и Анкара
					05/06/2005
					 
						АТИНА, Гърция -- Специалният пратеник на ООН за Кипър, заместник-генералният секретар на ООН по политическите въпроси Киеран Прендергаст посети Атина в петък (3 юни) в рамките на регионалната му обиколка, целяща подновяване на усилията за обединение на острова. Външният министър Петрос Моливиатис увери Прендергаст в гръцката подкрепа за усилията на ООН да посредничи за решаването на проблема с разделения остров. Прендергаст, който вече се срещна с лидерите на кипърските гърци и кипърските турци, завършва обиколката си с двудневно посещение в Анкара. (MПA - 03/06/05)
