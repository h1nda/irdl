Американският държавен секретар ще посети Тирана в петък
30/04/2003
 
ВАШИНГТОН, САЩ -- Държавният департамент на САЩ съобщи, че държавният секретар Колин Пауъл ще посети Тирана в петък (2 май), за да вземе участие в церемонията по подписването на Американо-Адриатическата Харта от Албания, Хърватия и Македония. Събитието бе първоначално планирано да се проведе във Вашингтон. Хартата регламентира координацията на усилията между държавите за интеграция в НАТО с оглед укрепване на регионалната стабилност. Албанският премиер Фатос Нано характеризира визитата на Пауъл като потвърждение за политическата зрялост на неговата страна. (АФП, USA Today, АП, Албанското радио - 29/04/03)
