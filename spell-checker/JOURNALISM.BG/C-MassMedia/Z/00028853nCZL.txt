Хисени очаква повече страни да признаят Косово през 2009 г.
					30/12/2008
					 
						ПРИЩИНА, Косово -- Външният министър Скендер Хисени заяви в понеделник (29 декември), че очаква много страни да признаят независимостта на Косово "през първата половина на 2009 г.". Той също съобщи, че Косово ще открие още 12 посолства и две консулства през новата година.
						Други новини -- Двама етнически албанци са ранили трима членове на Косовската полицейска служба в разделения град Митровица. Според съобщения в медиите полицаите - един сърбин, един албанец и един босненец - са били нападнати, докато са извършвали редовната обиколка на района. Полицията е арестувала предпологаемите нападатели (Коха Диторе, Зери, Косово Сот, Експрес - 30/12/08; KТВ, РТК, Б92, Бета, Taнюг, Радио Сърбия - 29/12/08)
