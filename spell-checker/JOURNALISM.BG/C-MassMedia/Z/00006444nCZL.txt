Канада първа ратифицира протоколите за присъединяване на България и Румъния към НАТО
31/03/2003
 
ОТАВА, Канада -- Премиерът Жан Кретиен заяви в събота (29 март), че страната е ратифицирала протоколите за присъединяване към НАТО със седемте страни от Централна и Източна Европа, включително България и Румъния. Канада стана първата страна-членка, официално одобрила споразуменията, които откриха пътя към най-голямото разширение на НАТО досега. Страните-кандидатки и посланиците на 19-те страни-членки на НАТО подписаха протоколите на 26 март. Новите партньори ще се присъединят към алианса през 2004 г. (БTA, Ромпрес, AФП - 29/03/03)
