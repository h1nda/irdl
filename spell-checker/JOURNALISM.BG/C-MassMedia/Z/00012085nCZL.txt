Хърватия ще бъде домакин на конференция за бъдещето на ЮИЕ 
					23/09/2004
					 
						ЗАГРЕБ, Хърватия -- Хърватия ще бъде домакин на конференция, посветена на бъдещето на Югоизточна Европа и перспективите й за интеграция в ЕС, съобщиха ораганизаторите в сряда (22 септември). Участниците ще разискват редица въпроси, като възстановяване на разбирателството и доверието в региона, предизвикателствата и възможностите на европейската интеграция и регионалната културна идентичност. Конференцията започва в събота. На нея ще присъстват президентите на Хърватия, Сърбия и Черна гора и Босна и Херцеговина, както и официални представители на ОССЕ. (ХИНА, ХРТ - 22/09/04)
