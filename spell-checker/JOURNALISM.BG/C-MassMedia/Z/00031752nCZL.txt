Депутати от ЕП обещаха да лобират за признаването на Косово
					24/09/2009
					 
						ПРИЩИНА, Косово -- Тричленна делегация на Европейския парламент (ЕП), водена от докладчика на ЕП за Косово Улрике Луначек, обеща да лобира пред петте страни, членки на ЕС, които все още не са признали независимостта на Косово, съобщиха местните медии в четвъртък (24 септември). След среща с председателя на парламента Якуп Красничи членовете на делегацията обещаха лично да установят контакти със законодатели от петте страни: Испания, Словакия, Румъния, Гърция и Кипър. (Зери, Коха Диторе, Косова Сот - 24/09/09; Кохавижън, Телеграфи, РТК - 23/09/09)
