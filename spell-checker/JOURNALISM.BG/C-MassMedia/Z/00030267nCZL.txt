Хага отхвърли искането на Караджич за сваляне на обвиненията срещу него
					14/05/2009
					 
						ХАГА, Холандия -- В сряда (13 май) Трибуналът на ООН за военни престъпления отхвърли искането на бившия босненски сръбски лидер Радован Караджич за сваляне на обвиненията срещу него. Караджич настоява, че Трибуналът спъва процеса и подготовката на неговата защита, правейки постоянно обиски на домовете на неговите роднини. Той твърди, че тези обиски доказват, че прокуратурата няма достатъчно доказателства, и представляват сплашване на свидетели от Босна и Херцеговина, които трябва да дадат показания по неговия процес. В своето решение от сряда Трибуналът заявява, че Караджич не е представил достатъчно доказателства, за което и да е от твърденията си. (24 Сата, МИА - 13/05/09)
