Турската полиция залови заподозрени членове на "Ал Кайда"
					22/01/2010
					 
						АНКАРА, Турция -- Полицията проведе поредица от внезапни акции призори в петък (22 януари) в няколко провинции и арестува най-малко десет души за предполагаеми връзки с терористичната група "Ал Кайда". Някой медии предадоха, че са били арестувани 120 души, включително заподозрени висши членове на "Ал Кайда". Иззети са оръжия и фалшиви документи за самоличност. Акциите бяха проведени в Истанбул, Анкара, Ван в Източна Турция и на други места. В понеделник полицията задържа 34 души, заподозрени във връзки с "Ал Кайда", и иззе оръжия и боеприпаси в Анкара и Адана в Южна Турция. След тези акции бяха повдигнати обвинения срещу 25 заподозрени лица.
						В отделна акция полицията арестува в четвъртък най-малко деветима членове на прокюрдската Партия на мира и демокрацията в гр. Игдир, Източна Турция. Между задържаните са кметът на Игдир, Мехмет Нури Гюнеш. Той и останалите бяха задържани за предполагаеми връзки с терористичната Кюрдска работническа партия (ПКК). (Би Би Си, АФП, Анадолска информационна агенция, НТВ, Канейдиън Прес - 22/01/10; ЮПИ, Хюриет, Прес ТВ - 21/01/10)
