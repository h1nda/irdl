Повече от 10 000 служители от държавния сектор протестират в Белград
					27/03/2011
					 
						БЕЛГРАД, Сърбия - Повече от 10 000 държавни служители протестираха в Белград в петък (25 март). Учители, лекари, полицаи и други служители от държавния сектор се събраха на централния площад в Белград с искания за по-високи заплати и по-добри условия на работа. Те настояват за незабавни преговори с правителството за изплащане на всички неизплатени заплати до 28 март, за ревизиране на заплатите в сектора и за поправки в настоящия закон за образованието до 30 септември.
						Протестиращите преминаха по улиците на столицата и стигнаха до сградата на президенството, където внесоха писмо с исканията си до президента Борис Тадич. След това те се отправиха към сградите на правителството и на Министерството на образованието, за да връщат подобни писма и там. (Блиц, Вечерне Новости, Прес Онлайн, Време, Глас Явности, Б92 - 25/03/11)
