САЩ призовава ПКК да прекрати терористичните нападения срещу Турция
					16/08/2006
					 
						ВАШИНГТОН, Съединени щати -- Говорителят на Държавния департамент Шон Маккормък призова във вторник (15 август) обявената извън закона Кюрдска работническа партия (ПКК) да остави оръжието и да прекрати терористичните нападения срещу Турция. Изявлението бе направено по повод 22-ата годишнина от въоръжената кампания на ПКК, която е отнела живота на повече от 30000 души. 
						Също във вторник друга бомба -- втората за два дни -- се взриви в историческия квартал на Истанбул "Султанахмет". Никой не е пострадал при тази експлозия. 
						Други новини -- Армията съобщи, че в понеделник двама турски войници са загинали в сблъсъци с терористи от ПКК в югоизточната провинция Сърнак. Силите за сигурност са провеждали голяма операция срещу ПКК в района. (Сабах - 16/08/06; Държавен департамент на САЩ, Заман - 15/08/06)
