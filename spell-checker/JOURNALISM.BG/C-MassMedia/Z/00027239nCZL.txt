Ръководителят на ЮНМИК Заниер обяви забавяне в преструктурирането на мисията
					30/07/2008
					 
						ПРИЩИНА, Косово -- Във вторник (29 юли) ръководителят на ЮНМИК Ламберто Заниер обяви, че процесът на преструктуриране на международното гражданско присъствие ще бъде отложен с няколко месеца. "Сега ние вече гледаме към края на ноември или началото на декември като краен срок за приключване на оперативния аспект на предаването на отговорностите. Аз мисля, че някои от нещата трябва да бъдат свършени от ЮЛЕКС, тъй като аз не съм в състояние да ги извърша", каза Заниер за вестник "Коха диторе". 
						Други новини -- Министър-председателят Хашим Тачи обеща на депутатите във вторник, че ще назначи министър на отбраната през тази седмица и след това ще номинира ръководителите на разузнавателните агенции. Той подчерта, че институциите ще бъдат професионални и многоетнически и ще защитават всички косовски граждани. (Коха Диторе, Кохавижън, Експрес - 30/07/08; РТК, Кохавижън, ТВ21 - 29/07/08)
