Ратко Младич срещу Хага
					16/07/2011
					Изправен пред възможността от обструкции, трибуналът търси ефективен начин за провеждане на съдебния процес. 
					От Биляна Пекушич за Southeast European Times в Белград – 16/07/11 
 
					 
						
Младич бе отстранен от Хагския трибунал за "непристойно поведение". [Ройтерс]
						Може би най-важният процес за военни престъпления в бивша Югославия срещу Ратко Младич, който се укрива в продължение на 16 години, се провежда в края на работата на Хагския трибунал, чийто мандат изтича през 2014 г. 
						Очевидно съзнаващ този факт, Младич прави всичко възможно да забави процеса. 
						"Ясно е, че Младич ще се опита да забави съдебния процес колкото е въможно повече, като удължава времето за избиране на адвокат и като не проявява уважение към съда", каза за SETimes директорът на комитета на югославските адвокати Милан Антонич . 
						Aнтонич казва, че трибуналът е трябвало да предвиди това положение и да изгради стратегия за провеждане на ефективен съдебен процес. 
						По време на първоначалната си поява пред международния съд Младич отказа да пледира виновен или невинен и поиска повече от месец, за да избере екип за защитата си. 
						При втората си поява Младич не поиска да отговори по точките от обвинителния акт и многократно прекъсваше съдиите. Тогава съдия Алфонс Ори отстрани Младич от съдебната зала. 
						Въпреки това главният прокурор на трибунала Серж Брамерц уверява скептиците, че обвинителният акт е организиран и хармонизиран с този на Радован Караджич. 
						"Обвинителният акт... е твърдо установен и обвинението прави всичко възможно, за да ускори процеса срещу него", каза Брамерц за сараевския всекидневник "Дневни Аваз". 
						Брамерц каза, че обвинението е научило много за наказателните процедури в сложни дела през последните 17 години, което се оказва много полезно в делото срещу Младич. 
						Някои правни експерти обаче твърдят, че обвинителният акт срещу Младич трябва да бъде значително съкратен, за да се проведе експедитивно съдебният процес. 
						Според една препоръка процесът трябва да се организира на етапи. След всеки етап съдиите да вземат решение по определен брой обвинения. Например Младич първо да бъде съден за геноцида в Сребреница и после по другите обвинения в обвинителния акт. 
						"Mладич не е обвинен само за геноцида в Сребреница, но също и в други общини в БиХ. Обвинението разполага с много доказателства за това и може би ще бъде най-логично да се започне с тази обвенения в обвинителния акт", каза за SETimes изследователят Зарко Маркович от Центъра за човешки права в Белград (ЦЧПБ). 
						Според изследвания на ЦЧПБ почти 62% от всички граждин в БиХ - 44% в Република Сръбска - казват, че обвиняемият трябва да бъде съден по всички обвинения независимо колко дълго ще продължи съдебния процес. 
						Някои се безпокоят, че обструктивната тактика на Младич ще доведе съдебния процес срещу него до край, подобен на този на Слободан Милошевич - смърт в затвора. Младич сега е възрастен, слаб човек с разклатено здраве. 
						Единството сигурно нещо е, че обвинението "вероятно няма да предложи Младич да бъде съден заедно с Радован Караджич", каза помощникът на обвинението Фредерик Свинен. 
						Според експерти в Белград се безпокоят по отношение на това, което Младич може да каже във връзка с участието на Сърбия във войната в БиХ. 
						"Той може да докаже, че е бил под прякото командване на властите на СР Югославия по време на операцията в Сребреница и че нищо не е извършвано без тяхно съгласие или заповед", каза за SETimes професорът по международно право Воин Димитриевич. 
						Поведението на Младич допринася за това той да изгуби подкрепата дори на онензи, които го смятат за герой, смята докладчикът на Сърбия за ЕС Желко Качин и добавя, че изправянето му пред правосъдието създава възможност за излекуване на раните от миналото. 
						"Съдебните процеси сами по себе си не могат да доведат до помирение между бошняци, хървати и сърби; те индивидуализират вината и отстраняват колективната отговорност", каза той за SETimes. 
						Само тогава, добави той, лидерите ще могат да разрушат националистическите нагласи в съзнанието на хората.
