Френският външен министър вижда ново начало за Косово 
					07/09/2004
					 
						ПРИЩИНА, Косово, Сърбия-Черна Гора -- Френският външен министър Мишел Барние посети Косово в понеделник (6 септември), заявявайки, че вижда там ново начало, което води към етническо помирение и мир. Той призова към възприемане на "нов начин на мислене", който би изградил доверие сред жителите на провинцията. Барние открои сигурността на малцинствата, икономическите реформи, както и законността и вътрешния ред като приоритети, които трбва да бъдат изпълнени, преди да може да се вземе решение относно окончателния статут на Косово. Барние се срещна с президента Ибрахим Ругова, премиера Байрам Реджепи, новия командващ на КФОР генерал Ив дьо Кермабон и ръководителя на УНМИК Сьорен Йесен-Петерсен. (АФП, Б92 - 06/09/04)
