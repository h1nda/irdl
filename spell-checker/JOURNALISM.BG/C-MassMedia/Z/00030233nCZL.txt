ЕК ще деблокира средства за България
					12/05/2009
					 
						БРЮКСЕЛ, Белгия -- Във вторник (12 май) се очаква Европейската комисия (ЕК) да деблокира 115 милиона евро финансиране по Инструмента за структурни политики за присъединяване, които бяха блокирани миналата година поради сериозни нарушения на процедурите на ЕС. Меглена Плугчиева, заместник министър-председател, отговаряща за финансирането от ЕС, потвърди това след среща в понеделник с Данута Хюбнер, еврокомисар по регионалното развитие. Според съобщенията ЕК се е съгласила на това след значително подобряване на процедурите и одита в държавната агенция за пътната инфраструктура. Финансирането ще позволи построяването на магистрала "Люлин", нов маршрут, който ще облекчи задръстванията в София и пътуването до българо-сръбската граница. (Дарик - 12/05/09; Дневник, Пари - 11/05/09)
