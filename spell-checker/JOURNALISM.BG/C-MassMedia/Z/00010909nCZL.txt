Албански министър предупреди за потенциална екологична криза
25/05/2004
 
ТИРАНА, Албания -- Министърът на околната среда Етем Рука заяви пред АФП в понеделник (24 май), че страната му е изправена пред потенциална екологична криза в резултат от изтичането на отровен газ в атмосферата. Според Рука 90 % от 100 000-те МПС в Тирана са твърде стари, а 70 % използват дизелово гориво. Използването на оловен бензин води до отделяне на сяра в атмосферата. Рука поиска от международната общност да предостави финансова помощ за подкрепа на правителствените усилия за намаляване на емисиите.
Други новини от понеделник: двама братовчеди бяха убити и най-малко десет души бяха сериозно наранени по време на демонстрация за прочистване на мини в Кукеш. Властите се опитват да определят защо е била използвана бойна мина по време на демонстрация пред местни жители. (Албейниън дейли нюз - 25/05/04; Ройтърс, АФП, АТА - 24/05/04)
