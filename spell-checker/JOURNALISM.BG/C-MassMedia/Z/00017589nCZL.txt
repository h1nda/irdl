Гръцкият премиер Караманлис обяви затягане на мерките за сигурност в телекомуникациите 
					14/02/2006
					 
						АТИНА, Гърция -- В понеделник (13 февруари) премиерът Костас Караманлис обяви планове за затягане на законодателството, свързано със сигурността на телекомуникациите. По-рано същия ден той се срещна с директорите на държавните регулаторни органи за телекомуникационни и пощенски услуги заради безпрецедентния скандал с подслушване на телефони в страната. Според Караманлис правителството смята да увеличи финансирането и да разшири правомощията на държавните регулаторни органи по въпроси, свързани със сигурността на телекомуникациите.
						Също в понеделник международни медии съобщиха, че Гърция е най-големият нарушител в ЕС, що се отнася до изпълнението на законите на Съюза. Европейският съд установи, че миналата година гръцкото правителство не е изпълнило директиви на ЕС в 20 случая. (АНА, МПА, ЮПИ - 13/02/06)
