Катастрофиралият самолет на Турските авиолинии може би е останал без гориво
					26/02/2009
					 
						АМСТЕРДАМ, Холандия -- Турският Боинг 737-800, който се разби в сряда (25 февруари) близо до летище "Схипхол" в Амстердам, може би е останал без гориво. Общо девет души загинаха -- включително пилотите -- и 86 души бяха ранени. Самолетът е извършвал полет от Истанбул до Амстердам със 134 души на борда. Според експерти, цитирани от холандските медии, едновременното спиране и на двата двигателя малко преди кацането е признак за празни горивни резервоари. (Хюриет - 26/02/09; БТА, Си Ен Ен Търк, АП, Синхуа, Анадолска информационна агенция, НТВ - 25/02/09)
