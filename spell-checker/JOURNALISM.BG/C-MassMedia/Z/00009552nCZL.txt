Още седем македонски общини отхвърлиха новия план за административно деление
20/01/2004
 
СКОПИЕ, Македония -- След референдуми в неделя (18 януари) още седем общини отхвърлиха наскоро предложеното от правителството ново административно деление на страната. Резултатите показват, че повече от 90 % от населението в Зелениково, Богомила, Злетово, Добрушево, Конопище, Старавина и Тополчани подкрепят съществуващата система. Така общият брой на общините, които се противопоставят на правителствения пан за децентрализация, предвидена в Охридското мирно споразумение, става 20.
Други новини: в понеделник президентът Борис Трайковски каза, че ще назначи нов шеф на ГЩ на македонската армия през февруари. Генерал Методи Стамболийски се оттегля през следващия месец. (Дневник, Утрински вестник - 20/01/04; МИА, А1 ТВ - 19/01/04)
