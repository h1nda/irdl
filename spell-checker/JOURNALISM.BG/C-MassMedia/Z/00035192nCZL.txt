Лидерът на СДИ Мета призова СП да свърши своята част от работата по реформите
					05/07/2010
					 
						ТИРАНА, Албания -- Илир Мета, лидер на по-малкия партньор в правителството, Социалистическото движение за интеграция (СДИ), призова в неделя (4 юли) опозиционните депутати да се завърнат в парламента, заявявайки, че не е разумно от тяхна страна да поставят условия за прекратяване на бойкота си, без да гласуват закони. Мнозинството е открито и готово за сътрудничество, каза Мета, призовавайки Социалистическата партия (СП) да свърши своята част от работата по осъществяване на реформите, като внесе предложения. "Онези, които искат прозрачност, трябва да работят за нея сега," настоя Мета. Опозиционната СП неотдавна възобнови парламентарния си бойкот, настоявайки правителството да се съгласи да разследва прозрачността на общите избори от юни 2009 г. (Шекули, НОА - 04/07/10)
