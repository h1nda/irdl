ЕКСПРЕСНА НОВИНА: Двама убити и няколко ранени при сблъсък в Косово
17/03/2004
 
МИТРОВИЦА, Косово, Сърбия-Черна Гора -- Най-малко двама албанци бяха убити и няколко ранени при най-острите сблъсъци между сърби и албанци в Косово в продължение на повече от една година в сряда (17 март) в етнически разделения град Митровица. Продължават да пристигат съобщения за престрелки два часа след като полицейски сили от ООН и войници от КФОР навлязоха в града, използвайки сълзотворен газ и гумени куршуми за разпръскване на протестиращите и изграждайки пътни блокади на моста, разделящ двете общности. Напрежението се разрази, след като две момчета албанци се удавиха в Ибар, преследвани, според някои твърдения, от сърби. Трето дете е все още в неизвестност.
При отделен инцидент близо до Прищина неколкостотин сърби запалиха автомобил и хвърлиха камъни срещу полицаи от ООН и представители на КФОР по време на безредиците, които избухнаха след като сръбски младеж получи огнестрелна рана в понеделник вечерта. Протестиращите блокираха главния път между Прищина и Скопие, настоявайки за разследване и възстановяване на КПП близо до селото. Деветнадесетгодишният Йовица Имвич бе откаран по спешност в болницата с огнестрелни рани. Правителството на Сърбия-Черна Гора връчи официален протест в Съвет за сигурност на ООН в Ню Йорк. (АФП, Ройтърс - 17/03/04; АФП, Ройтърс, Б92, Бета, ФоНет, Танюг - 16/03/04)
