Представители на БиХ и Хърватия постигнаха съгласие за необходимостта от ускоряване завръщането на бежанците
24/07/2003
 
ЗАГРЕБ, Хърватия -- Министърът по въпросите на човешките права и бежанците в Босна и Херцеговина (БиХ) Мирсад Кебо проведе разговори с хърватския министър на обществените работи Радимир Чачич в Загреб в сряда (23 юли). Двамата министри постигнаха съгласие за необходимостта от ускоряване процеса на завръщане на бежанците в региона и обявиха създаването на съвместен комитет, който ще работи за преодоляване на разногласията относно броя на въпросните бежанци. Според БиХ 24000 души трябва да се завърнат в Хърватия, докато Загреб счита, че бежанците са 2600 души. "Окончателната цифра сигурно ще бъде по-голяма от 2600, но вероятно по-малка от 24000", каза Чачич. (МедиаСкен - 24/07/03; ХИНА, ПБС БиХ - 23/07/03)
