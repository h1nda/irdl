Сърбия и Черна гора се класира за финалите на Световната купа по футбол през 2006 г.
					13/10/2005
					 
						БЕЛГРАД, Сърбия и Черна гора -- Сърбия и Черна гора се класира за финалите на Световната купа през 2006 г., след като победи Босна и Херцеговина с 1:0 в Белград в сряда (12 октомври). Единственият гол бе вкаран от Матея Кежман в седмата минута на срещата. Мачът бе помрачен от изблици на насилие сред феновете -- 17 бяха ранени, шестима от тях сериозно. 
						Други новини от квалификациите за Световната купа -- Турция ще участва в баражите, след като в сряда победи с 1:0 Албания в Тирана. Успехът на турския отбор извади от турнира европейския шампион Гърция въпреки победата му с 1:0 над Грузия в Атина. Свършиха и надеждите на Румъния за участие на финалите, след като Чехия се изкачи по-напред в класирането с победата си с 3:0 над Финландия. (АП, АФП, Ройтерс - 12/10/05)
