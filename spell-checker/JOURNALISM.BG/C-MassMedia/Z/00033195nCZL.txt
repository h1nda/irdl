Турция отхвърли израелските обвинения в антисемитизъм
					27/01/2010
					 
						АНКАРА, Турция -- Външният министър Ахмет Давутоглу каза във вторник (26 януари), че Турция като нация никога не е демонстрирала антисемитизъм и никога няма да направи това. Изказването му бе в отговор на доклад, изготвен от израелското министерство на външните работи, който обвинява турския министър-председател Реджеп Тайип Ердоган в подбуждане на антисемитизъм чрез критиките му срещу израелската военна офанзива в ивицата Газа. „Критикуването на Израел не е антисемитизъм. Турция не толерира каквато и да било прояви на антисемитизъм или расизъм”, каза Давутоглу пред канал НТВ, подчертавайки, че приоритет за Турция е да помогне за постигането на мир в Близкия изток. (Радикал - 27/01/10; Уърлд Булетин, НТВ, АП, Анадолска информационна агенция - 26/01/10)
