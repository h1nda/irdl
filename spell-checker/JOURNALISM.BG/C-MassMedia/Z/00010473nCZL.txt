Милошевич иска от Съда на ООН да призове 1 631 свидетели
15/04/2004
 
ХАГА, Холандия -- Трибуналът на ООН съобщи в сряда (14 април), че Слободан Милошевич е представил списък на 1 631 свидетели, които възнамерява да призове, когато процесът срещу него бъде възобновен през юни. Говорител заяви, че съдиите ще имат последната дума относно действителния брой лица, които ще свидетелстват. Съдържанието на списъка не бе публикувано.
Други новини: Шотландският съдия Лорд Бономи бе официално назначен за член на състава, който разглежда делото на Милошевич. Той ще замени оттеглилия се по здравословни причини Ричард Мей. (AП, AФП - 14/04/04)
