Турската полиция изтри копие от новата книга на Шък
					25/03/2011
					 
						АНКАРА, Турция -- Съд в Истанбул разпореди в четвъртък (24 март) конфискуването на непубликувана книга на журналиста Ахмет Шък, който е в затвора. Полицията обискира печатница, търсейки компютърни файлове със съдържанието на книгата, наречена "Имамин Ордусу" ("Армията на имама"), която според съобщенията документира влиянието на ислямска група в полицията. Полицаите са открили електронно копие и са го изтрили.
						По-рано този месец Шък бе арестуван заедно с няколко други журналисти в рамките на т.нар. разследване "Ергенекон" по предполагаем заговор за сваляне на правителството. Арестите предизвикаха местни протести и загрижеността на международната общност. Прокурорите казват, че нито един от арестите няма връзка с писанията на журналиста. (Заман - 25/03/11; Хюриет, Бианет, Фират, Си Ен Ен Търк - 24/03/11)
