Хърватският премиер Косор и лидер на опозицията все още не могат да се разберат за гласуването в чужбина 
					11/05/2010
					 
						ЗАГРЕБ, Хърватия -- Министър-председателят Ядранка Косор и Зоран Миланович, лидер на основната опозиционна Социалдемократическа партия (СДП), в понеделник (10 май) отново не успяха да се договорят за това как да могат да гласуват живеещите извън страната хървати. Въпросът е основното препятствие между управляващия Хърватски демократичен съюз (ХДС) и СДП във връзка с планираните конституционни промени. СДП смята, че хърватите, живеещи в Босна и Херцеговина (БиХ), трябва да могат да гласуват само в консулските служби, а ХДС е на мнение, че трябва да бъде разрешено откриването на повече избирателни секции. Президентът Иво Йосипович предложи трето мнение по въпроса: да бъде ограничено гласуването в БиХ до 20 или 30 избирателни секции. Промените в конституцията се нуждаят от мнозинство от две трети в парламента, което по същество изисква подкрепата на СДП. (ХРТ, ХИНА, Пословни - 10/05/10)
