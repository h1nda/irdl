Наука и технологии: Спелеолози откриха нова пещера в Хърватия
					23/08/2010
					Открита бе нова пещера от системата „Лукина яма”. Още новини от областта на науката и технологиите: повече от 50 % от хърватите използват интернет; Македония има нова национална стратегия за създаване на електронно съдържание.
					 
						
Пещерата "Лукина яма” е най-дълбоката в Хърватия. [ЕС]
						Екип от хърватски и чуждестранни спелеолози откри нова пещера, която е част от хърватската система „Лукина яма”. Експедицията е продължила три седмици. Пещерата "Лукина яма” е най-дълбоката пещера в Хърватия. 
						*** 
						
						Македонски ученик от средно училище спечели бронзов медал на Международната олимпиада по информатика в Университета във Ватерло, Канада. На едноседмичното състезание, което завърши в събота (21 август), Македония беше представена от шестима ученици. 
						*** 
						Почти 53 %, или 1,85 млн. хървати на възраст над 15 г., използват интернет, според проучване на агенция ГфК, оповестено в сряда (18 август). Този процент е по-висок с 4 % в сравнение с миналата година и поставя Хърватия на едно ниво по използване на интернет с Полша и Италия. Страната изостава от Чехия и Унгария (59 %) и Словакия и Словения (65 %). 
						*** 
						
						Македонският министър на информационното общество Иво Ивановски представи в четвъртък (19 август) националната стратегия за създаване на електронно съдържание като част от усилията на правителството за подобряване и модернизиране на образователната система. Одобрената от кабинета стратегия е изготвена в сътрудничество с министерството на образованието, Македонската академия на науките и изкуствата и експерти от частния сектор. 
						*** 
						В древния град Аполония близо до Фиер в Албания беше открит бюст на римски атлет. Според екипа от албански и френски археолози това може да е най-важната археологическа находка от разкопките. От 1950 г. насам са разкрити едва 10 % от древния град. 
						*** 
						Археологически екип откри единствения византийски манастирски комплекс от Константинопол от 9-и век. Откритието беше направено в "Кючюкялъ Аркеопак" в азиатската част на Истанбул. Манастирският комплекс се състои от църква и гроба на патриарх Игнатий, известна личност от византийската история. 
						*** 
						Археолози откриха скелет на човек от скитски произход, за който се смята че е на възраст 2 500 години, по време на разкопки на археологическия обект "Бистрица-Насауд” във Фънтънеле, Румъния. Скелетът беше открит в келтски некропол. 
						
						(Различни източници -- 16/08/10-23/08/10)
