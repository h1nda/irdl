Румъния поставя под карантина пет села заради опасения от птичи грип 
					15/12/2005
					 
						БУКУРЕЩ, Румъния -- Правителството е поставило пет села в югоизточната част на страната под карантина, след като в района бе открит вирус на птичия грип. Смъртоносният щам H5N1 бе открит в проби, изпратени от Бумбъкари, Дудеску, Чиочиле, Периправа и Аджигьол по-рано този месец. Официални лица съобщиха, че са разтревожени от разпространението на вируса западно от делтата на Дунав.
						Други новини -- Премиерът Калин Търичану каза, че правителството му няма да разреши да бъдат завършени процедурите по осиновяване на деца от чужденци, започнали преди приемането на нов закон, който напълно забранява подобни осиновявания. Стотици семейства от Съединените щати и Западна Европа бяха призовали властите да им разрешат да довършат процедурите си по осиновяване. (Ройтерс, Фокус - 15/12/05; АП, Ройтерс, АФП, Пийпълс дейли - 14/12/05)
