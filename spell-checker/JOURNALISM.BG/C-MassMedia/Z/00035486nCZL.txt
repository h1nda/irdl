Кипърци създават съвместен информационен център
					30/07/2010
					 
						НИКОЗИЯ, Кипър -- Постоянен център за обмен на информация с подкрепата на ООН бе открит в четвъртък (20 юли) в помощ на гръцката и турската общност на острова по въпроси, свързани с кражби, убийства, незаконен трафик и други престъпления. Общата зала за комуникации (ОЗК) ще събере заедно експерти от двете части на разделения остров, които ще бъдат на разположение денонощно с подкрепата на полицейски служители, назначени в мироподдържащата мисия на ООН в Кипър. ОЗК бе създадена за първи път през май 2009 г. и разположена в Защитената зона на ООН в Никозия, преди да бъде преместена на постоянното й място в бивш наблюдателен пост на ООН в буферната зона. (Информационен център на ООН, Си Ен Ей - 29/07/10)
