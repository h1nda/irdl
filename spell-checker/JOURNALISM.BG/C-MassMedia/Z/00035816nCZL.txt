Албанската полиция разби престъпна банда
					27/08/2010
					 
						ТИРАНА, Албания -- Полицията в северния град Шкодра разби в четвъртък (26 август) престъпна банда, заподозряна в трафик на оръжие, контрабанда на наркотици и незаконен внос на автомобили. Арестувани са седем души, действали в Шкодра, Лежа и Дуръс. Полицията съобщи, че е конфискувала също 1 кг хероин, 4 кг марихуана, пистолети, боеприпаси, откраднати коли, оборудване за фалшифициране на документи и теглилки за наркотици. (Нюз 24, Balkan Web, Лаймифундит, Телеграфи - 26/08/10)
