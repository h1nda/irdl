САЩ публикува предупреждение за пътуванията до Истанбул по време на срещата на върха на НАТО
28/05/2004
 
ВАШИНГТОН, Съединени щати - Държавният департамент отправи в четвъртък (27 май) предупреждение към американците, пътуващи за Истанбул, че градът може да стане мишена на протестиращи и терористи по време на срещата на върха на НАТО идния месец. Пътуващите бяха посъветвани да избягват мястото на провеждане на срещата и да бъдат подготвени за строги мерки за сигурност.
Други новини: Турция се съгласи да изпрати три хеликоптера на командваните от НАТО международни мироопазващи сили в Афганистан, заедно с екипаж от 56 пилоти и наземен персонал. Те ще отпътуват за Кабул в събота.
Междувременно и външният министър Абдула Гюл, и премиерът Реджеп Тайъп Ердоган отрекоха съобщенията, че Съединените щати искат да открият нови военни бази в Турция. Заместник-началникът на ГЩ, генерал Илкер Башбуг, бе цитиран обаче да казва, че Вашингтон е поискал разрешение да разположи военни самолети в някои от базите в южната част на страната. (ЮПИ, Блумбърг, AП, AФП, Анадолска агенция, НТВ, Търкиш дейли нюз - 27/05/04)
