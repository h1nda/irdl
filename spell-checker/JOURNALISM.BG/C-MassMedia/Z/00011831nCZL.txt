Бивш македонски министър е арестуван в Хърватия 
					01/09/2004
					 
						ЗАГРЕБ, Хърватия -- Бившият македонски вътрешен министър Любе Бошковски бе арестуван в Хърватия във вторник (31 август) след заповед на местен прокурор съгласно споразумение за съдебно сътрудничество със Скопие. Македонските власти го обвиняват, че е заповядал убийството през март 2002 г. на шестима пакистанци и един индиец, които бяха влезли в страната в опит да мигрират на Запад. По това време министерството, ръководено от Бошковски, твърдеше, че тези кандидат-имигранти са терористи с вероятната цел да впечатли Запада. Бошковски, който има двойно гражданство, ще бъде разпитан от полицията и ще се яви пред съдия-следовател. (Би Би Си, АФП, ХИНА, МИА, ХРТ - 31/08/04; 24 часа- 30/08/04)
