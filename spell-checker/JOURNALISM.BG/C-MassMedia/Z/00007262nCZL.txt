Комитетът Скопие-София-Ниш провежда среща в Скопие
11/06/2003
 
СКОПИЕ, Македония -- Във вторник (10 юни) Икономическият комитет на Еврорегионалната инициатива Скопие-София-Ниш проведе поредната от серия срещи в македонската столица. Правителствени експерти, митнически служители, представители на деловите среди и стопанските камари на трите страни участваха във форума. Разговорите се фокусираха върху подпомагането и развитието на малките и средни предприятия по коридор № 8. Участниците направиха и преглед на изследването върху устойчивото развитие чрез институционализирано трансгранично сътрудничество в триъгълника Скопие-София-Ниш. (Макфакс - 10/06/03)
