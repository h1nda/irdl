Лидерите на БиХ обещаха да подготвят пакета от законопроекти за реформа в полицията до средата на февруари
					12/12/2007
					 
						САРАЕВО, Босна и Херцеговина (БиХ) -- На среща с върховния представител Мирослав Лайчак във вторник (12 декември) лидерите на шестте най-големи партии в БиХ се споразумяха да създадат работна група, която да подготви законопроектите за реформа в полицията. След срещата Лайчак каза пред репортерите, че е постигнат важен консенсус по въпросите за реформа в полицията и дневния ред за реформите, необходими за интегриране в ЕС. 
						На среща в понеделник външните министри от ЕС приветстваха подновения ангажимент на местните политически лидери за реформа в полицията и другите положителни развития в БиХ, но в същото време изразиха загриженост във връзка със забавянето на процеса на реформи. Те приветстваха неотдавнашното парафиране на Споразумението за стабилизация и асоцииране с ЕС, но отново повториха, че подписването на това споразумение зависи от реформата в полицията и пълното сътрудничество с Трибунала на ООН за военни престъпления. (Независне Новине, Дневни Аваз - 12/12/07; Уебсайт на СВП, РТРС, Фена, ПБС - 11/12/07)
