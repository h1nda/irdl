Хърватия прави опит да разреши морския граничен спор със Словения чрез арбитраж
14/11/2003
 
ЗАГРЕБ, Хърватия -- Правителството е взело решение да започне арбитраж в опит за разрешаване на морския граничен спор със Словения, според Олга Кресович-Рогуля, която председателства хърватската Комисия за гранични въпроси. Загреб и Любляна са в конфликт от няколко седмици, след като Хърватия взе едностранно решение да обособи зона за риболов и екологична защита в Адриатика. След заявлението на Загреб в четвъртък (13 ноември) словенското външно министерство подсказа, че няма да възрази, но заяви, че арбитражът е дълъг процес. В по-скорошен план Словения иска Хърватия да ратифицира и приложи в действие двустранно споразумение за границите, подписано от министър-председателите на двете страни през 2001 г. (МедиаСкан - 14/11/03; ХИНА, СТA, Би Би Си - 13/11/03)
