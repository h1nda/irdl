Иракският премиер посети Анкара за разговори по темата за ПКК
					07/08/2007
					 
						АНКАРА, Турция -- Иракският премиер Нури ал Малики пристигна във вторник (7 август) в Анкара на еднодневно посещение. Той каза пред репортери, че ще се срещне с турските лидери с цел "развиване на сътрудничеството в областта на търговията, икономиката и сигурността". Анадолската информационна агенция предаде в понеделник, че Анкара и Багдад работят върху съвместно споразумение, насочено към засилване на сътрудничеството в борбата с тероризма. Анкара твръди, че екстремисти от Кюрдската работническа партия (ПКК) използват Северен Ирак като стартова площадка за нападения на територията на Турция. 
						В понеделник сепаратистите от ПКК освободиха девет души, включително четири деца, които бяха отвлечени в Източна Турция преди седмица. Селските жители били взети за заложници, след като не дали подкрепата си за кюрдския кандидат в общите избори на 22 юли. (Анадолска информационна агенция, НТВ, АП - 06/08/07)
