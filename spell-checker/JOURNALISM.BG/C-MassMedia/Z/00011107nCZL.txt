Ашдаун призова за оставки на длъжностни лица в БиХ
11/06/2004
 
САРАЕВО, Босна и Херцеговина (БиХ) - Върховният представител Пади Ашдаун заяви, че някои висшестоящи длъжностни лица трябва да подадат оставка заради разкритията, че основни ведомства са превишили бюджетите си за 2003 г. "Във всяка нормална страна ... такива нива на преразход могат да доведат единствено до оставки на високо ниво," каза той. Централната одиторска служба установи, че председателството е разходвало близо 1 млн. конвертируеми марки над 5,2 милионния си бюджет. Част от парите са били използвани за закупуването на луксозни коли и апартаменти за членове на председателството, както и за дипломатически подаръци. "Две хиляди конвертируеми марки са похарчени за една писалка - това е целогодишната пенсия на един пенсионер", каза Ашдаун. Одиторите установиха, че 25 млн. марки са можели да бъдат спестени при наличието на по-добър финансов контрол. (AФП - 10/06/04)
