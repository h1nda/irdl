Според представител на Сърбия-Черна гора сътрудничеството с Трибунала в Хага е особено важно 
					22/09/2004
					 
						БЕЛГРАД, Сърбия-Черна Гора -- Ръководителят на Националния съвет на Сърбия-Черна Гора за сътрудничество с Трибунала на ООН за военни престъпления Расим Ляич заяви във вторник ( 21 септември), че няма краен срок за изпълнение на задълженията на държавния съюз по отношение на Трибунала в Хага, но предупреди, че всеки ден е важен. Прокурорът на Трибунала на ООН Карла дел Понте ще посети Белград на 1 октомври. 
						Други новини от вторник: посланикът на САЩ в Сърбия-Черна Гора Майкъл Полт се срещна със сръбския министър на правосъдието Зоран Стойкович, потвърждавайки, че арестуването на обвиняемия Ратко Младич остава приоритет. Плот допълни, че не може да има краен срок за екстрадирането на Младич, тъй като всеки възможен разумен краен срок така или иначе не е спазван досега. 
						Също във вторник Комисия по отбрана към парламента на Сърбия-Черна Гора не успя да одобри проектоплана за национална отбрана, внесен от федералното правителство и върна законопроекта за преработване. Военният министър на Сърбия-Чрена Гора Пръвослав Давинич омаловажи значението на това действие, като каза, че дебатът е бил "конструктивен". (Танюг, Б92, Бета - 21/09/04)
