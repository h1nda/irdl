Босненци и албанци ще пътуват без визи до ЕС от средата на декември
					08/11/2010
					 
						БРЮКСЕЛ, Белгия -- Вътрешните министри от ЕС решиха единодушно в понеделник (8 ноември) да премахнат визовите изисквания за гражданите на Босна и Херцеговина (БиХ) и Албания, считано от 15 декември. Съветът на ЕС по правосъдие и вътрешни работи реши също, че ще приложи механизми за мониторинг на двете страни, за да се увери, че те спазват правилата. БиХ и Албания пропуснаха първата вълна на либерализиране на визите за Западните Балкани, при която в "Белия шенгенски списък" бяха включени Сърбия, Македония и Черна гора, считано от края на декември 2009 г. (СРНА, Фена, РТРС, ДПА - 08/11/10)
