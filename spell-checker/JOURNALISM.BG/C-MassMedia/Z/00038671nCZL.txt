Върховният представител на ЕС Аштън замина на посещение в Белград и Прищина
					26/05/2011
					
						БЕЛГРАД, Сърбия -- Върховният представител на ЕС по външната политика Катрин Аштън заяви в сряда (25 май) в навечерието на посещението си в Белград, че диалогът между Сърбия и Косово е от решаващо значение за премахването на пречките по пътя към евентуално членство в ЕС. Тя подчерта, че чрез преговорите трябва да бъдат намерени практически решения на ежедневните проблеми на хората. Аштън също така потвърди ангажимента на ЕС към европейската перспектива на Западните Балкани и подчерта значението на регионалното сътрудничество. (Танюг, Бета, РТС, Б92 – 26/05/11)
