Три бомби причиниха щети на полицейски участък в Атина
05/05/2004
 
АТИНА, Гърция -- Три бомби експлодираха в центъра на Атина в сряда (5 май), причинявайки щети на полицейски участък само 100 дни преди началото на Лятната олимпиада. Един полицейски служител е бил леко ранен по време на нападението. Властите са получили анонимно предупреждение по телефона и са отцепили района.
Други новини: Президентът на Международния олимпийски комитет (МОК) Жак Рог даде висока оценка на усилията на Атина да приключи работата по обектите преди началото на Игрите. 18 от общо 39 ключови съоръжения са вече готови. Покривът на основния Олимпийски стадион остава проблематичен. Според МОК проектът ще бъде изоставен, ако покривът не е поставен до 20 май. Официални представители се надяват, че той може да бъде готов в началото на следващата седмица. (АП, АФП, Си Ен Ен - 05/05/04; АНА, Катимерини - 04/05/04)
