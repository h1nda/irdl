Министърът на вътрешните работи на РС заяви, че е изготвен специален план за действие за арестуването на Зуплянин
					28/12/2006
					 
						БАНЯ ЛУКА, Босна и Херцеговина (БиХ) -- Вътрешният министър на Република Сръбска (РС) Станислав Чадьо заяви в сряда (27 декември), че неговото министерство е изготвило специален план за действие за задържането на Стоян Зуплянин, един от най-издирваните от Трибунала на ООН обвиняем, укриващ се от правосъдието. Той отказа да даде подробности, заявявайки само, че правителството на РС е създало нова работна група със задачата да осъществява дейностите, свързани с Трибунала. (Данас - 28/12/06; Уеб-сайт на правителството на РС, РТРС - 27/12/06)
