Босненският хърватин Любо Беслич бе избран за нов кмет на Мостар
					20/12/2009
					 
						САРАЕВО, Босна и Херцеговина (БиХ) -- Градският съвет на Мостар избра босненския хърватин Любо Беслич за кмет на града в петък (18 декември). Беслич, който е представител на Хърватския демократически съюз (ХДЗ) спечели със 17 гласа. Съперникът му - мюсюлманинът Суад Хасандедич - бе подкрепен от 15 членове на съвета. Трима членове се въздържаха. Първата задача на Беслич като кмет на Мостар ще бъде да предложи и гарантира подкрепа за бюджета на града за 2009 г. Изборът на нов кмет дойде, след като върховният представител Валентин Инцко реши да промени правилата и да позволи на съвета за избере кмет чрез обикновено мнозинство, вместо с две трети мнозинство. Заради невъзможността да се достигне по-голямо мнозинство кметският пост остана вакантен в продължение на повече от 14 месеца. (РТРС, Срна, Sarajevo-x.com, БХРТ, Дневни Аваз - 18/12/09)
