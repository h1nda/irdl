Избирателната комисия на БиХ провери оставащите кандидати за министри
					07/02/2008
					 
						САРАЕВО, Босна и Херцеговина (БиХ) -- Централната избирателна комисия обяви в сряда (6 февруари), че е проверила и последните шестима кандидати за министерски кресла и че всички те имат право да се присъединят към правителството. Тази процедура се наложи, след като министър-председателят на БиХ Никола Спирич подаде оставка през ноември в знак на протест срещу промените, наложени от върховния представител Мирослав Лайчак, които имаха за цел улесняване на процеса на вземане на решения. Управляващата коалиция номинира Спирич за стария му пост, след като постигна споразумение за новите правила за гласуване в парламента и в министерския съвет, както и по ключовата реформа в полицията. (Фена, РТРС - 06/02/08)
