Статистиката сочи, че турците са станали по-активни в защитата на човешките права
					14/12/2005
					 
						АНКАРА, Турция -- Турците са станали по-активни в защитата на основните човешки права, заявиха в сряда (14 декември) от Дирекцията по човешките права в страната. Службата, която е на пряко подчинение на премиера, обяви, че е получила 1730 жалби за нарушения на права през първите девет месеца на 2005 г., в сравнение с 1213 жалби за същия период на миналата година.
						Други новини -- Някои от най-известните имена в литературата публикуваха изявление в подкрепа на турския си колега Орхан Памук, срещу когото са повдигнати наказателни обвинения във връзка с изказванията му за т. нар. геноцид срещу арменците в Османската империя. Началото на процеса срещу него е насрочено за петък. Писателите Хосе Сарамаго, Габриел Гарсия Маркес и Гюнтер Грас са подписали изявлението. (AФП, Ню ТВ - 14/12/05; НТВ - 13/12/05)
