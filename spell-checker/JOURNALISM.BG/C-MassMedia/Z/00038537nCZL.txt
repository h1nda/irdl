Населението на Черна гора се е увеличило с 5000 души
					15/05/2011
					
						ПОДГОРИЦА, Черна гора - В Черна гора живеят 625 266 души според предварителните резултати от 15-тото преброяване на населението на 1 април, публикувани в петък (13 май). Това са с 5000 души повече отколкото при предишното преброяване, проведено през 2003 г. Според статистическите данни половината от населението живее в три от общо 21 общини в страната. Най-голямата концентрация на хора е в Подгорица: 187 085 души, или 30% наричат Подгорица свой дом. Окончателните резултати от преброяването се очаква да бъдат публикувани до 15 юли. (Дан, Блиц, Вечерне Новости, Побиеда - 13/05/11)
