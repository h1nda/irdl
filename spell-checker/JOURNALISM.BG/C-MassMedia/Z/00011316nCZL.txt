Пратеник уволнява 60 представители на босненските сърби заради Караджич
		30/06/2004
		 
			САРАЕВО, Босна и Херцеговина (БиХ) -- Върховният представител на международната общност Пади Ашдаун уволни 60 официални лица от Република Сръбска заради неспособността им да арестуват заподозрения във военни престъпления Радован Караджич. Сред отстранените са председателят на парламента Драган Калинич, съюзник на Караджич от времето на войната, както и вътрешният министър Зоран Джерич. "Реших да отстраня тези лица от публичните им и партийни функции,"заяви Ашдаун на пресконференция. Той разполага с огромни пълномощия да отстранява официални лица, които препятстват мирния поцес съгласно Дейтънските договорености от 1995 г.
			Неспособноста да бъдат арестувани обвинени във военни престъпления попречи на БиХ да получи покана за присъединяване към Програмата на НАТО «Партньорство за мир» по време на Срещата на върха в Истанбул. Ашдаун определи това като «съществено поражение за всеки, който иска да види как тази страна се превръща в стабилна и просперираща европейска демокрация.» Премиерът на Република Сръбска Драган Микеревич излезе с изявление във вторник, в което призова Ашдаун да бъде «умерен» в името на процеса на реформи. (Ройтърс, Дневни Аваз, Независне новине - 30/06/04; АФП, Фена, ПБС БиХ - 29/06/04)
