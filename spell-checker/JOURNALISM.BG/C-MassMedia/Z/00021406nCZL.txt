Турция ще участва в програмата за изтребители на "Локхийд Мартин"
					28/01/2007
					 
						ВАШИНГТОН, Съединени щати -- Турция подписа споразумение за участие в програмата за изтребители Ф-35 на "Локхийд Мартин" според съобщение за печата на американската компания от петък (26 януари). Турция ще се присъедини към списъка на държавите, сключили споразумения за сътрудничество в производството и създаването на ново поколение изтребители и ще може да добави 100 изтребители Ф-35 към военновъздушните си сили след 2014 г. 
						Други новини - Турските медии съобщиха в събота, че по-рано тази седмица в Истанбул е била проведена конфиденциална среща, в центъра на вниманието на която е била борбата срещу терористичната организация Кюрдистанска работническа партия. Съобщава се, че на срещата са присъствали експерти и служители от разузнаването от Турция, Франция, Великобритания, Холандия и Съединените щати. 
						Междувременно след убийството на турския журналист от арменски произход Хрант Динк, областният управител на Трабзон Хюсеин Явуздемир и шефът на провинциалната полиция Ресат Артай са били преместени на работа в Анкара. Шестимата, обвинени за убийството, са от Трабзон. (Милийет, Хурийет - 27/01/07; НТВ, AП - 26/01/07)
