Премиерът на Албания Нано дава висока оценка на работата на силите за сигурност
					27/08/2004
					 
						САРАНДА, Албания - Премиерът Фатос Нано даде в четвъртък висока оценка на усилията на силите за сигурност в борбата срещу организираната престъпност и тероризма. Нано се срещна с офицери от подразделението РЕНЕА, една от няколко полицейски части, които си сътрудничат с НАТО за предотвратяване на незаконния трафик, тероризма и други форми на организираната престъпност, особено по време на олимпиадата в Атина. Нано заяви, че сега Албания е вече готова да се бори с престъпността и разполага с професионални средства и институции, с които да гарантира регионалната и местна сигурност. (ATA - 26/08/04)
