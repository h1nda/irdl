Германия екстрадира обвинен турски терорист 
					13/10/2004
					 
						ИСТАНБУЛ, Турция -- Германия екстрадира във вторник (12 октомври) известен турски ислямистки екстремист и духовник, който ще бъде изправен пред съда в своята родина по обвинения в опит да премахне светския режим там. Метин Каплан, известен и като Халифа от Кьолн, прекара четири години в германски затвор за подбудителство на свои следовници към убийство на друг духовник.Турция обвинява Каплан, че е планирал разбиването на летящ, малък, зареден с експлозиви самолет в мавзолея на Ататюрк в Анкара, докато хиляди хора участват в церемонията за отбелязване на 75-та годишнина на светската република. 
						Други новини: Германските медии съобщиха във вторник, че Берлин планира да продаде стотици танкове Леопард ІІ втора употреба на Турция, ако лидерите на ЕС решат, че страната е осъществила достатъчен прогрес, за да започне предприсъединителни преговори. Сделката вероятно ще бъде на стойност 8,6 млрд. щ.д. (Ню Йорк Таймз, НТДВ - 13/10/04; Би Би Си - 12/10/04; АФП, АП - 11/10/04)
