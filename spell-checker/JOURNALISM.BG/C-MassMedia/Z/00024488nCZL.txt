Рюкер заяви, че генералният секретар на ООН Бан е наясно с аспирациите на косовските албанци за независимост
					08/11/2007
					 
						ПРИЩИНА, Косово, Сърбия -- Генералният секретар на ООН Бан Ки Мун е наясно с аспирациите на лидерите на косовските албанци за придобиване на независимост след 10 декември, заяви на пресконференция в Прищина в сряда (7 ноември) ръководителят на ЮНМИК Йоахим Рюкер. Той добави, че ЮНМИК подкрепя работата на тройката от международни посредници в преговорите. Рюкер призова международните сили в Косово да бъдат готови за всякакъв изход от преговорите за статута, но не отговори на въпроса какво той или неговата администрация ще направят, ако независимостта на Косово бъде обявена преди 10 декември. Вместо отговор той призова косовските сърби да вземат участие в парламентарните избори на 17 ноември въпреки призивите на Белград за бойкотирането им.
						Други новини от сряда -- Ново проучване на местната агенция "Косово Индекс" показва, че 75 % от населението на провинцията подкрепя едностранното обявяване на независимост. Този брой нараства на 90 %, ако САЩ и ЕС подкрепят такава една декларация.
						Също в сряда преговорният екип на Косово започна обиколка на европейските столици в търсене на подкрепа за независимостта на провинцията. Тяхна първа спирка бе Португалия, която понастоящем е ротационен председател на ЕС. (Данас - 08/11/07; Телеграфи, РСЕ, РТК, Танюг, Б92, РТС - 07/11/07)
