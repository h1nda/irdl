Гръцкото правителство се отказа от искането за удължаване срока за изплащане на дълга 
					19/01/2011
					 
						АТИНА, Гърция -- Във вторник (18 януари) воденото от ПАСОК правителство на министър-председателя Георгиос Папандреу опроверга по-раншно изявление, в което се намекваше, че ще се търси удължаване на периода за изплащане на оставащия дълг на страната извън спасителните заеми в размер на 110 милиарда евро, получени от ЕС/МВФ. „Има решение по принцип за удължаване изплащане на 110-те милиарда евро и правителството не е обсъждало нищо извън това”, заяви говорителят на правителството Георгиос Петалотис. В понеделник заместник министър-председателят Теодорос Пангалос заяви пред местен телевизионен канал, че „удължаването на периода за изплащане на дълга може да се отнася не само за 110-те милиарда евро [спешно финансиране от страна на ЕС/МВФ], но и за целият дълг”. (АП, Ройтерс - 18/01/11)
