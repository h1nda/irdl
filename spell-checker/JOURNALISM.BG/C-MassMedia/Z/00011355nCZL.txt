СДП в Република Сръбска назначи нов временен председател
04/07/2004
 
БАНЯ ЛУКА, Босна и Херцеговина (БиХ) -- Социал-демократическата партия в Република Сръбска (РС) назначи президента Драган Чавич за временен председател на мястото на Драган Калинич, съобщиха представители на партията в събота (3 юли). Пади Ашдаун, върховен международен представител в БиХ, уволни Калинич и 59 други босненско-сръбски официални лица миналата седмица заради провала им да задържат главни обвиняеми във военни престъпления.
В други новини, Партията на демократическия процес (ПДП) заяви, че ще поиска от Чавич да свика нови общи избори в общността, след като бяха отстранени 60 висши служители. Външният министър Младен Иванич, който също е и лидер на ПДП, призова за отстраняване на трима члена на кабинета от предимно мюсюлманската Партия на демократическото действие.
Междувременно, ЕсФОР патрулираха границата на БиХ със Сърбия-Черна Гора трети ден в петък. Говорител на миротворците каза, че това е "рутинна операция", която няма връзка с някакво специално издирване на военнопрестъпници. (АФП - 03/07/04; AП, АФП, Би Би Си - 02/06/04)
