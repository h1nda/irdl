Рен призова Турция да спазва ангажиментите си
					21/06/2006
					 
						БРЮКСЕЛ, Белгия -- Еврокомисарят по разширяването Оли Рен отново призова във вторник (20 юни) Турция да изпълни ангажиментите си в процеса на присъединяване към ЕС. Той заяви, че властите трябва да предприемат незабавни действия за преодоляване на закъсненията - особено на онези, свързани с човешките и религиозните права, установяването на омбудсманска институция, изясняване на ролята на военните и борбата с корупцията. 
						Рен призова също Турция да спазва разширения митнически протокол, което изисква отваряне на пристанищата и въздушното й пространство за кипърските гръцки кораби и самолети. "Ако искаме да избегнем голям проблем наесен, Турция трябва да държи на думата си," каза той. (Нафтемпорики - 21/06/06; AФП, Блумбърг, Уеб сайт на ЕС - 20/06/06)
