Гърците са платили 790 милиона евро за подкупи миналата година
					03/03/2010
					 
						AТИНА, Гърция -- Гражданите са платили 790 милиона евро за подкупи през 2009 г. в мащабни корупционни схеми, се казва в доклад от вторник (2 март) на гръцкия клон на НПО "Трансперънси Интърнешънъл". Сумата е с 50 милиона евро по-голяма от 2008 г. Финансовата криза в страната "до голяма степен е предизвикана от корупция", заяви председателят на "Трансперънси-Гърция" Костас Бакурис, докато представяше резултатите от проучване, включващо повече от 6 000 души. В доклада се казва, че най-голяма корупция има в държавния сектор, болниците, институциите за градоустройство и данъчните служби. (AНА-MПА, EРТ, Eтнос, AФП - 02/03/10)
