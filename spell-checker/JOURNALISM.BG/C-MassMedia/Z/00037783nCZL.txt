Тачи: „Няма да има специален статут за Северно Косово” 
					14/03/2011
					 
						ПРИЩИНА, Косово -- Министър-председателят Хашим Тачи смята, че неотдавна започналите преговори Прищина-Белград имат технически характер и ще приключат с признаването на Косово от Сърбия и с интеграцията на двете държави в структурите на НАТО и ЕС. В неделя (13 март) Тачи изключи възможността статутът на Косово и териториалната му цялост да бъдат част от диалога, както и всякаква възможност в резултат на преговорите да се постигне специален статут за Северно Косово. „Отново подчертавам, че това никога няма да бъде точка от дневния ред”, заяви Тачи. В началото на тази седмица Тачи ще присъства на срещата на високо равнище „Лидери на промяната” в Истанбул. (Кохавижън, Арта ТВ, РТК, Клан Косова - 13/03/11)
