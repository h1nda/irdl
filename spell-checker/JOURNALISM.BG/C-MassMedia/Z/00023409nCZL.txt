ЕС отхвърли предположенията, че ще предложи създаване на косовско-сръбска федерация
					01/08/2007
					 
						БРЮКСЕЛ, Белгия -- Говорителят на върховния представител на ЕС по сигурността Хавиер Солана, Кристина Галах, отхвърли спекулациите в сръбския вестник "Вечерне Новости", че ЕС иска да предложи създаване на косовско-сръбска федерация. Вестникът писа, че за Косово това е временна спирка по пътя към независимостта. Във вторник сръбският премиер Воислав Кощуница отхвърли идеята като "безсмислица".
						Също във вторник словенското външно министерство отхвърли публикувано във "Файненшъл Таймс" съобщение, според което Словения щяла да се опита да убеди Сърбия да поиска членство в ЕС срещу независимост за Косово. Словения поема ротационното председателство на ЕС догодина. (Шекули, Блиц - 01/08/07; РТК, Бета, Б92 - 31/07/07)
