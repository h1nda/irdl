Според сръбската полиция кампанията за събиране на оръжия е успешна
20/04/2003
 
БЕЛГРАД, Сърбия-Черна гора -- Властите събраха 40 000 пистолети и пушки в кампанията за амнистиране на оръжията, предаде сръбската полиция в събота (19 април). Полицията също събра около 12 000 гранатомети и около 2 млн. амуниции, включително гранати и различни експлозиви. Програмата на правителството позволява на гражданите да предадат незаконно притежаваните оръжия без риск от съдебно преследване. Кампанията е част от мерките за сигурност, взети след убийството на сръбския премиер Зоран Джинджич.
В петък, временно изпълняващата длъжността президент на Сърбия Наташа Мичич заяви, че очаква извънредното положение да бъде вдигнато до края на месеца. Окончателното решение ще бъде взето след докладите на правителството за ефекта от операциите срещу престъпността. (Б92, Танюг - 19/04/03)
