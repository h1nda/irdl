Сърбия планира да изпрати мироопазващи части в Ливан и Кипър 
					31/05/2010
					 
						БЕЛГРАД, Сърбия -- Министърът на отбраната Драган Шутановац каза в неделя (30 май), че Сърбия планира да изпрати войски за участие в мироопазващите мисии на ООН в Ливан и Кипър, може би още тази година. „Ако искаме да се грижим за сигурността на Сърбия, трябва да излезем извън границите на нашата страна, защото е ясно, че никой в света не може да гарантира сигурността на своята държава единствено в рамките на своите собствени граници”, каза той. Понастоящем Сърбия има мироопазващи части в състава на мисиите на ООН в Кот д'Ивоар, Либерия, Конго и Чад. (РТС, Бета, Б92, Танюг - 30/05/10)
