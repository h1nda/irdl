Горски пожар застраши предградията на Атина
08/07/2004
 
АТИНА, Гърция -- Стотици пожарникари се борят с пламъците на разразилия се от бурния вятър пожар в околностите на Атина, в който загина един човек, изгоряха над дузина домове и бяха застрашени две северни предградия - в едното от които се намира олимпийското градче. Длъжностни лица заявиха, че е било открито овъглено тяло на мъж в подножието на планината Парнис, район на гъсто залесен национален парк. Силни ветрове разнесоха пламъците към кварталите "Ахарнис" и "Тракомакедонис", на около 15 км северно от центъра на Атина. Полицията е разпоредила евакуация на застрашените райони. (AП, Си Ен Ен - 07/07/04)
