Изненадващи резултати от преброяването в Черна Гора
21/12/2003
 
ПОДГОРИЦА, Сърбия-Черна Гора -- Тези, които считат себе си за черногорци, са малцинство в собствената им република, сочат резултатите от преброяването, оповестени в петък (19 декември). От цялото население, възлизащо на 672656 души, 40.6% заявяват, че са етнически черногорци. Това е спад от 30% в сравнение с последното преброяване през 1991 г. Около 30% се представят за сърби, 9.4% - за бошняци, 4.3% - за албанци, 1% - за мюсюлмани и 0.4% - за хървати. Близо 70% са казали, че са източноправославни християни, а 20.9% - мюсюлмани и 4.2% - католици. (АФП - 19/12/03)
