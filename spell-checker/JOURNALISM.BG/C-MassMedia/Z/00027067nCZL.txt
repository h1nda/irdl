Йеремич заяви, че Сърбия може да преразгледа плана си на действие относно Косово
					14/07/2008
					 
						БЕЛГРАД, Сърбия – Външният министър Вук Йеремич заяви в интервю в понеделник (14 юли), че планът на Сърбия да изтегли своите посланици от страните, признали независимостта на Косово, може да бъде преразгледан. „Ще направим преглед на събитията с цел оптимизиране на дипломатическото си присъствие. В този момент няма решение за преразглеждане на Плана за действие. Но, повтарям, ние ще анализираме обстоятелствата динамично,” каза Йеремич за белградския вестник „Блиц”. (Блиц, РТРС, СРНА, Б92, Танюг - 14/07/08)
