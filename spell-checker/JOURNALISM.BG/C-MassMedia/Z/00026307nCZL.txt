Първи май се отбелязва със стачка в Гърция, сблъсъци в Истанбул
					01/05/2008
					 
						АТИНА, Гърция -- Общественият транспорт бе блокиран в четвъртък (1 май), когато хиляди работници от сектора се присъединиха към националната стачка, която съвпадна с Първи май. Националната самолетна компания "Олимпик Еърлайнс", кораби и железници спряха работа, причинявайки неудобства на хиляди туристи. Работници от автобусния и тролейбусния транспорт в Атина също се присъединиха към протеста, докато работниците от метрото планират също спиране на работата. Профсъюзите протестират поради реформите на правителството в пенсионната система, които според тях ще доведат до намаляване на пенсиите.
						Също в четвъртък полицията използва сълзотворен газ и водни струи, за да разпръсне тълпа, която се бе събрала в централния бизнес и жилищен квартал Шишли, за да отбележи Първи май. Официални представители предупредиха в сряда, че полицията ще използва сила срещу демонстрантите. Турция забрани всички демонстрации на Първи май след инцидент на 1 май 1977 г., когато въоръжени мъже стреляха в събралото се множество в Истанбул, убивайки 36 души. (Скай, Антена, ДПА, Заман, Хюриет, Милиет, Сабах, Ватан - 01/05/08; Ройтерс - 30/04/08)
