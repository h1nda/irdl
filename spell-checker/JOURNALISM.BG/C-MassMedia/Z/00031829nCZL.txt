Турската полиция разби група за трафик на органи
					01/10/2009
					 
						АНКАРА, Турция -- Полицията разби група, за която се предполага, че се занимава с трафик на органи, арестувайки 40 души при операция в Северна и Западна Турция, съобщи местната преса в сряда (30 септември). Операцията е била организирана след получаване на информация от жител на северния град Килачик, който казал на полицията, че значителен брой хора са дарили бъбреците си. Според твърденията трафикантите са заплащали по над 10 000 евро на всеки донор, а след това са продавали органите на реципиентите за по 25 000 евро. Полицията е заловила и трафиканти, и донори. (Ватан - 01/10/09; Анадолска информационна агенция, Хабертюрк, ДПА, Сабах, Хюриет - 30/09/09)
