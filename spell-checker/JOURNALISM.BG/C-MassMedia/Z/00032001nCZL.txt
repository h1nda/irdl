Специалният представител на ЕС Фейт изрази мнение по доклада за напредъка на Косово
					15/10/2009
					 
						ПРИЩИНА, Косово -- Специалният представител на ЕС Питър Фейт каза, че публикуването в сряда (14 октомври) на доклада на Европейската комисия за напредъка и проучването на Косово отразява постигнатото през изтеклата година. "Докладът посочва също така и областите, в които косовските власти могат да увеличат усилията си за осъществяване на по-нататъшни реформи в сферите на управлението, икономиката и укрепването на демократичните и многоетнически основи на Косово", каза Фейт в сряда.
						Министър-председателят Хашим Тачи каза, че докладът потвърждава ясните европейски перспективи на Косово. Той добави, че косовските институции са решени да направят още повече за постигането на стандартите, изисквани за интегриране в институциите на ЕС. (Зери, Коха Диторе - 15/10/09; Ора Нюз, Balkan Web, Шекули, Гласът на Америка - 14/10/09)
