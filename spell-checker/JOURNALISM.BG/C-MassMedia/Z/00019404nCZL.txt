EК и Сърбия проведоха среща в рамките на засиления постоянен диалог
					27/07/2006
					 
						БЕЛГРАД, Сърбия -- Среща в рамките на инициативата за засилен постоянен диалог между сръбското правителство и Европейската комисия се проведе в Белград в сряда (26 юли). Това е първата подобна среща след разпадането на федералния съюз между Сърбия и Черна гора. В центъра на разговорите бяха правни и институционални аспекти на прехвърлянето на отговорностите на бившия съюз на Сърбия, както и мерките, които трябва да се предприемат в областта на отбраната, човешките права и правата на малцинствата, визите, предоставянето на убежище и миграцията. 
						Други новини -- Словенският външен министър Димитрий Рупел направи в сряда официално посещение в Белград. Той предложи лидерите от Централна и Източна Европа да проведат регионална среща на върха по въпроса за статута на Косово. Всякакво бъдещо решение трябва да се постигне чрез споразумение, а не да се налага, каза Рупел. (Глас Явности - 27/07/06; Танюг - 26/07/06)
