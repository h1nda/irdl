Инспектори на НАТО ще посетят Македония по-късно този месец
					08/01/2007
					 
						СКОПИЕ, Македония -- Мисия на НАТО ще пристигне в Македония на 24 януари на тридневно посещение, в центъра на което ще бъде политическият диалог. Според дипломатически източници, цитирани от A1 ТВ, представителите на НАТО ще донесат послание от Брюксел, че напредъкът по кандидатурата на Македония за членство зависи от конструктивното сътрудничество между правителството и опозицията. В петък (5 януари) насроченият кръг от политическия диалог се провали, когато лидерите на основните опозиционни партии, Социалдемократическия съюз за Македония и Демократичния съюз за интеграция на етническите албанци, отказаха да присъстват на срещата. 
						Други новини -- Македонският президент Бранко Цървенковски прекара уикенда в Ирак, където се срещна с премиера Нури ал Малики и с македонските войници в състава на международната коалиция в Ирак. (Макфакс, A1 ТВ, РФЕ - 07/01/07; A1 ТВ, Вечер, Дневник, Утрински Весник - 06/01/07)
