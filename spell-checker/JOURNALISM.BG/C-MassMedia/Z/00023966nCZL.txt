Дел Понте на среща със сръбски официални представители в Белград
					21/09/2007
					 
						БЕЛГРАД, Сърбия -- В четвъртък (20 септември) главният прокурор на ООН за военни престъпления Карла дел Понте се срещна в Белград със сръбски официални представители, за да обсъди документите, които Сърбия трябва да предаде на Тибунала в Хага. Тя каза на министър-председателя Воислав Кощуница, че страната трябва да изпълни задълженията си и да предаде на правосъдието оставащите на свобода военнопрестъпници колкото се може по-скоро. Дел Понте се срещна и с Расим Ляич, ръководител на сръбския национален съвет за връзките с ООН, за да обсъди цялостното сътрудничество с Трибунала. Докладът, който Дел Понте ще подготви за Европейската комися за нивото на сътрудничество на Сърбия, ще бъде в общи линии положителен, според белградската Б92. Сътрудничеството с прокурорите на ООН е ключово условие за подписването на Споразумение за стабилизация и асоцииране със Сърбия.
						Други новини -- Съвместна акция на сръбската и косовската полиция разкри заговор за доставка на оръжие за сръбски мюсюлмански екстремисти. Според неофициални съобщения търговец на оръжие е бил арестуван в Митровица за продажба на оръжие на заподозрени в терористични действия в южната сръбска област Санджак. Сръбската полиция атакува през юни тренировъчен лагер на терористите, като залови голямо количество боеприпаси и взривни вещества. (Б92, Бета, Танюг, ДПА, БМРР, АП, АКИ, Евронюз - 20/09/07)
