Сърбия ще купува газ от Германия и Унгария
					09/01/2009
					 
						БЕЛГРАД, Сърбия -- Правителството постигна късно в четвъртък (8 януари) споразумение за закупуване на 3 милиона кубически метра природен газ дневно от Германия. По-рано през деня президентът Борис Тадич обяви, че той и унгарският премиер Ференц Дюрчани са се споразумели за доставка на други 2 милиона кубични метра природен газ дневно. Няколко града в страната са без отопление заради продължаващия спор между Русия и Украйна. Ежедневното потребление на природен газ на Сърбия е около 10 милиона кубически метра.
						Други новини -- Външният министър Вук Йеремич отложи посещението си във Франция в четвъртък заради енергийната криза в Европа и ситуацията в Газа. Йеремич бе запланувал да се срещне с френския си колега Бернар Кушнер в Париж, за да обсъди процеса на интеграция в ЕС на Белград и ситуацията в Косово, както и начини за увеличаване на френските инвестиции в Сърбия. (Танюг, Б92 - 09/01/09; Бета, Танюг, Б92, AФП, РТС - 08/01/09)
