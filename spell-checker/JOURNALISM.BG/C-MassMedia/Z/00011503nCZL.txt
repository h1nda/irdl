ПРООН постави Хърватия на първо място по индекса за човешко развитие сред страните от ЮИЕ
16/07/2004
 
НЮ ЙОРК, Съединени щати -- По индекса си за човешко развитие, публикуван в четвъртък (15 юли), ПРООН постави Хърватия най-високо сред страните от Югоизточна Европа. Индексът включва средна продължителност на живота, образование и жизнен стандарт. Хърватия се нареди на 48-о място сред 177 изследвани държави и е единствената страна от региона, включена в категорията за високо човешко развитие. България бе на 56-о място, Македония на 60-о, Босна и Херцеговина - на 66-о, Румъния бе на 69-о място, а Турция на 88-о. Всички шест държави бяха поставени в групата на средноразвитите страни.
Други новини: Хелзинкският комитет за човешки права в Хърватия публикува в четвъртък годишния си доклад за състоянието на човешките права през 2003 г. Докладът отбелязва постепенно подобрение за миналата година. Повечето от потърсилите помощ са се оплакали от отношението на публичната администрация и полицията. (Уеб-сайт на ПРООН, ХИНA, ХРT - 15/07/04)
