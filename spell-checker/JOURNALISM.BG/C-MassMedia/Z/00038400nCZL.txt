Румъния и САЩ се договориха за разполагането на ракети прехващачи 
					04/05/2011
					 
						БУКУРЕЩ, Румъния -- Държавният секретар на външното министерство Богдан Ауреску и намиращият се на посещение подсекретар на Държавния департамент Елън Таушър съобщиха във вторник (3 май), че американските ракети прехващачи ще бъдат разположени във военновъздушната база "Девеселу" в Южна Румъния, близо до българската граница. „Този избор е принос към сигурността на Румъния, Съединените щати и на съюзниците от НАТО”, заяви Ауреску на пресконференция в Слатина, столицата на провинция Олт. Таушър каза, че „Румъния ще играе основна роля в новите възможности на противоракетната отбрана на НАТО.” Очакваните разходи в размер на 400 милиона долара за разполагането на противоракетната система и ежегодните разходи от 20 милиона по поддръжката й ще бъдат поети от САЩ. Около 200 военнослужещи на САЩ ще служат в базата "Девеселу". (Синхуа, Адевърул, Hotnews.ro, Зиаре, Реалитатя, Евениментул Зилеи - 03/05/11)
