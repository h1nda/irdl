Албания изпраща войници в Залива
14/03/2003
 
ТИРАНА, Албания -- В четвъртък (13 март) парламентът одобри изпращането на малко подразделение за участие във военните операции по разоръжаването на режима на Саддам Хюсеин. В неделя правителството взе решение да изпрати 70 военнослужещи в Персийския залив, по-скоро като помощен персонал, отколкото като бойна единица. Нормативният акт на парламента дава и правомощия на правителството да предостави въздушното пространство на Албания и албански военновъздушни бази на американските военни сили при евентуални действия срещу Ирак. (АП, АФП, АТА - 13/03/03)
