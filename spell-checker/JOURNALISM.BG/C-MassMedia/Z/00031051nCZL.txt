Хагският трибунал осъди Шешел за обида
					26/07/2009
					 
						ХАГА, Холандия -- Лидерът на Сръбската радикална партия Воислав Шешел стана първият обвиняем, осъден за обида на съда от Хагския трибунал за военни престъпления. В петък (24 юли) трибуналът го осъди на 15 месеца затвор за това, че е разкрил самоличността на трима защитени свидетели в една от своите книги. Шешел споменава професиите им, имената и членовете на семйствата им, както и други данни и откъси от писмените им изявления. Той прави това, въпреки забрана на съда за разпространяване на изявления. Шешел ще бъде съден и по други обвинения за военни престъпления, извършени срещу несърби в Хърватия, Войводина и Босна и Херцеговина между 1991 и 1994 г. (AФР, Би Би Си, Дойче Веле, Б92, Taнюг, Бета, РТРС, AП, РТС, Ройтерс - 24/07/09)
