Холандия настоява, че бъдещата мисия на ЕС в Косово не изисква мандат на ООН
					19/12/2007
					 
						ХАГА, Холандия -- На пресконференция в Хага във вторник (18 декември) холандският външен министър Максим Ферхаген каза, че ЕС не се нуждае от нов мандат на ООН, за да изпрати своята мисия в подкрепа на сигурността в Косово. Неотдавна ЕС реши да изпрати догодина полицейска и съдебна мисия от 1 800 души в Косово, която евентуално би заменила ЮНМИК. Русия и Сърбия настояват, че това би било незаконно без предварителното разрешение на ООН. Ферхаген каза, че Резолюция 1244 на Съвета за сигурност, с която бе създадена мисията на ООН, може да открие пътя за нова мисия на ЕС.
						Други новини от вторник -- Хиляди сърби се събраха в Митровица, за да протестират срещу очакваното обявяване на независимост от страна на косовските албански лидери. Тълпата призова Белград да предотврати отделянето на Косово от Сърбия и разполагането на мисия на ЕС в Косово. (Телеграфи, РТК, АП, Бета, Б92, Танюг, РТРС, Би Би Си, АФП - 18/12/07)
