ЕС съобщи, че изследванията за птичи грип в Гърция са отрицателни 
					21/10/2005
					 
						БРЮКСЕЛ, Белгия -- В четвъртък (20 октомври) ЕС съобщи, че първоначалните тестове на проби от птици от Гърция са отрицателни за вируса на птичия грип. Европейската комисия обаче каза, че не може напълно да изключи вероятността от наличие на птичи грип в Гърция. Ще продължат да се прилагат предпазните мерки на остров Инусес, където бе открит съмнителен случай. В Гърция изявлението на ЕС бе помрачено от съобщения в медиите, че пробите не са били взети правилно и резултатите може и да не отразяват реалната ситуация. Прокурори от върховния съд започнаха разследване на случая. (Катимерини - 21/10/05; АП, Ройтерс, АФП, ЕРА, АНА, МПА - 20/10/05)
