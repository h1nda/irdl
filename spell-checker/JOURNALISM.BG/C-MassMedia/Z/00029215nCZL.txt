Български фермери блокираха главния граничен КПП с Румъния
					05/02/2009
					 
						СОФИЯ, България -- В сряда (4 февруари) фермери блокираха главния граничен КПП с Румъния и проведоха протестни действия в цялата страна. Те искат правителството да намали количеството на внасяните евтини селскостопански продукти и да изплати субсидиите на фермерите. "Много от нас са фалирали. Много живеят на улицата и са принудени да изколят или продадат добитъка си", каза Адриан Цаковски, председател на Националната федерация на млекопроизводителите. Протестиращите настояват правителството да наложи минимална изкупна цена за млякото, за да ги защити. Българските фермери последваха примера на колегите си в Гърция, които блокираха с тракторите си движението в продължение на дни. (БНР, Нетинфо, Медиапул, АП, МИА - 04/02/09)
