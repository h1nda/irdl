Tурците почетоха паметта на убития журналист
					20/01/2008
					 
						ИСТАНБУЛ, Турция -- Хиляди се събраха в Истанбул в събота (19 януари), за да отдадат почит на паметта на журналиста от турско-арменски поризход Хрант Динк, който бе застрелян пред офиса си преди една година. Редакторът на "Агос" открито заклеймяваше убийствата на арменци в Турция по време на Първата световна война, които той окачествяваше като геноцид. През 2006 г. турски съд му даде шестмесечна условна присъда за "обида на турската идентичност". Митингът в Истанбул отправи искане за подробно разследване на убийството на Динк. Неговият убиец и няколко съучастници бяха арестувани, но мнозина смятат,че подробностите за конспирацията все още са неизвестни. (Осведомителна агенция Анадолу - 20/01/08; AФП, AП, Сабах, ИТАР-ТАСС, Би Би Си, Алджазира - 19/01/08)
