Румънският депутат Бекали не може да напуска страната
					19/06/2009
					 
						БУКУРЕЩ, Румъния -- Букурещкият народен трибунал реши в четвъртък (18 юни), че новоизбраният депутат в Европейския парламент (ЕП) Джордже Бекали – обвинен в отвличане на трима мъже, които според него са откраднали колата му – не може да напуска страната. Решението ще възпрепятства Бекали да встъпи в длъжност в ЕП. Бизнесменът, собственик на футболния отбор „Стяуа" (Букурещ), участва в надпреварата с листата на партия „Велика Румъния”.
						Други новини -- Бившият президент Йон Илиеску бе оправдан в четвъртък във връзка с наказателно разследване на събитията от юни 1990 г., когато граждански протест бе потушен с помощта на група миньори. Илиеску бе обвинен в разпалване на война, геноцид, нечовешко отношение и съучастие в изтезания. Той бе президент от 1990 до 1996 г. и отново от 2000 до 2004 г. (Котидианул, Реалитатя - 19/06/09; Hotnews.ro, Медиафакс - 18/06/09)
