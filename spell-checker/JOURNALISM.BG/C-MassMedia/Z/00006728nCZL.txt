Хърватска разби канал за незаконен трафик
27/04/2003
 
ЗАГРЕБ, Хърватска -- Властите съобщиха в събота (26 април) за арестуването на 17 души, заподозрени в трафик на хора в страната. Предполага се, че те са помогнали на най-малко на 75 души от Албания и бивша Югославия да влязат в Хърватска незаконно с намерение да преминат в Словения и на запад.
В други новини, полицията съобщава за разкрито скривалище на оръжие на малък остров близо до Далматинския бряг. Според следователите, оръжието е внесено в Хърватска от други бивши югославски републики и е предназначено за износ на запад.
Междувременно, президентът, премиерът и военни командири на Хърватска са провели среща по въпросите на преустройството на армията. Всички участници са изразили общото мнение, че реформите протичат в задоволително темпо и че трябва да бъдат предприети мерки за осигуряване на работа на съкратените военнослужещи. (АФП - 26/04/03; ХИНА, Би Би Си - 25/04/03)
