Турската опозиция отказа да обсъжда кюрдския въпрос
					11/08/2009
					 
						АНКАРА, Турция -- Двете главни опозиционни партии, Републиканската народна партия и Партията на националистическото действие, отказаха да участват в среща с правителството в понеделник (10 август) за обсъждане на предоставянето на повече права на кюрдското малцинство. Това е част от нарастващите усилия на правителството за постигане на помирение с кюрдите преди предстоящата в събота 25-годишнина от началото на въоръжената им борба. Двете опозиционни партии заявиха, че правителството се готви да направи отстъпки на кюрдите, които според тях могат да доведат до по-нататъшно етническо разделение. (Заман, АП - 10/08/09)
