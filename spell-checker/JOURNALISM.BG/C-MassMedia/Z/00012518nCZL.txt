Според доклад на ПРООН референдумът подсказва ширещо се разочарование в Македония 
					03/11/2004
					 
						СКОПИЕ, Македония -- Предстоящият референдум по новите закони за децентрализацията в Македония отразяват по-скоро ширещо се разочарование от реформите, отколкото националистически импулси, се казва в в най-новия доклад на ПРОООН за ранно предупреждение относно Македония, който бе публикуван във вторник (2 ноември). Според Сашо Ордановски от офиса на ПРООН в Скопие, референдумът от неделя сочи недоволство от политиката на сегашното правителство и от процеса на икономически и социален преход. 
						Също във вторник: Холандското председателство на ЕС публикува декларация, в която се подчертава уважението към конституционното право на всяка страна да организира референдуми по ново законодателство, предупреждавайки същевременно, че евентуалното забавяне на децентрализацията може да застраши евро-интеграционните усилия на Македония. Германският канцлер Герхард Шрьодер отправи сходно послание във вторник по време на срещата си в Берлин с македонския премиер Хари Костов. (Вест, Утрински весник, Дневник, Financial Times - 03/11/04; уеб сайт на ПРООН, A1 TВ, Mакфакс, AП, уеб-сайт на македонското правителство - 02/11/04)
