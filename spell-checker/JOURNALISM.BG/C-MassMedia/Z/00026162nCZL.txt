Албания назначи преговарящ екип за членството в НАТО
					17/04/2008
					 
						ТИРАНА, Албания -- В сряда (16 април), две седмици след получаване на поканата да се присъедини към НАТО правителството сформира група за преговори, която ще оглави усилията членството да бъде превърнато в реалност. Министър-председателят Сали Бериша прогнозира, че с продължаване на реформите Албания ще се присъедини към Алианса по-рано от очакваното. "От наша страна не трябва да има нито един въпрос, който да забави този исторически процес", каза той.
						Други новини от сряда -- Албания подписа четири финансови споразумения с Европейската комисия, които имат за цел засилване на трансграничното развитие. Регионите, които ще спечелят най-много от това, граничат с Черна гора, Косово и Македония.
						Също в сряда парламентарната законодателна комисия одобри серия от предложени промени в конституцията. Една от тях ще ограничи мандата на главния прокурор на страната на пет години. Друга ще промени избирателната система от сегашната смесена мажоритарно-пропорционална на регионално-пропорционална система. Съгласно третата поправка надзорът на дейността на Централната избирателна комисия ще се подчинява на избирателния кодекс, а не както беше досега на конституцията. Промените след това ще бъдат обсъдени и гласувани в пленарната зала на парламента. (Шекули, Шкип, Панорама - 17/04/08; Гласът на Америка, BalkanWeb, Топ-Ченъл, Албанско министерство на интеграцията, Алсат - 16/04/08)
