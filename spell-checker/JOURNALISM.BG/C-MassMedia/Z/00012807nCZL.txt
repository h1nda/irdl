Македония трябва да реши проблема с прекомерния числен състав на ВС и с излишното въоръжение 
					29/11/2004
					 
						СКОПИЕ, Македония -- Проекторешения за проблемите на раздутия щат и излишното въоръжение в отбранителния сектор трябва да бъдат готови до края на годината, съобщава военното министерство. Официални представители заявиха пред всекидневника Дневник, че 1703 цивилни служители и 1316 военнослужещи ще трябва да бъдат освободени или принудени да се пенсионират предсрочно. Наред с нуждата да се идентифицира излишното въоръжение до края на 2004 г., планът за преструктуриране предвижда унищожението на остаряло армейско въоръжение до средата на 2005 г. (Дневник - 29/11/04)
