Сараево е домакин на среща на "Игманската инициатива" 
					19/06/2006
					 
						САРАЕВО, Босна и Херцеговина (БиХ) -- 13-ата сесия на "Игманската инициатива" -- която бе създадена като организация за регионално помирение от 140 неправителствени организации от БиХ, Хърватия, Сърбия и Черна гора през 2000 г. -- започна в Сараево в неделя (18 юни). Двудневният форум разглежда въпроси, свързани с мониторинга на медиите в страните, подписали Дейтънското споразумение. Присъстват и представители на медиите, пресата и международни представители.
						Други новини -- Върховният представител Кристиан Шварц-Шилинг направи промени в закона на БиХ за наказателното производство, с които се удължава максималният срок за задържане от една до три години за сериозни правонарушения, включително военни престъпления. Според съобщение на канцеларията на Шварц-Шилинг от събота промените са поискани от БиХ и международните институции. (ПБС БиХ - 18/06/06; СВП - 17/06/06)
