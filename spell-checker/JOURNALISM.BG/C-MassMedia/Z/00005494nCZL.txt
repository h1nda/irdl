Югославската конституционна комисия ще приключи работа до края на седмицата
26/12/2002
 
БЕЛГРАД, Югославия -- Комисията, която от месеци работи върху проекта за конституция на новата Югославска федерация, най-вероятно ще представи окончателния текст в събота (28 декември), каза председателят на заседанието в сряда Зоран Жижич от черногорската Социалистическа народна партия. Най-проблематичен остава въпросът за представянето на новата федерация пред международните организации.
Междувременно, управляващите партии в Черна гора все още не са постигнали споразумение за членовете на кабинета. Очаква се това да стане до четвъртък. (Б92, Танюг, БиБиСи, ФоНет - 25/12/02)
