Сърбия ще върне телата на жертви от Косово 
					27/05/2005
					 
						БЕЛГРАД, Сърбия и Черна гора -- Сръбското правителство връща в петък (27 май) останките на 64 косовски албанци на семействата им. Силите за сигурност на Слободан Милошевич са убили жертвите и след това са се опитали да прикрият следите, като са отнесли телата им в Сърбия. По-късно те бяха ексхумирани от полицейски учебен полигон в покрайнините на Белград. Над 800 тела бяха открити в масови гробове в Сърбия през 2001 г., като досега са идентифицирани 500 от тях.
						Други новини: Служител на ООН, работещ в Косово, е обвинен в сексуално насилие над малолетни и незаконен трафик на хора, заяви в четвъртък говорител на ЮНМИК. Рашидун Хан, пакистански гражданин на служба към върховния комисар на ООН за човешките права, бе арестуван по-рано тази година за неуточнени престъпления, извършени между септември и декември 2004 г. (AП - 27/05/05; Ройтерс - 26/05/05)
