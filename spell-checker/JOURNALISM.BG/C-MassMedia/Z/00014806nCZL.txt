Рен: "Процесът на разширяване на ЕС ще продължи"
					06/06/2005
					 
						СКОПИЕ, Македония -- Комисарят по разширяването на ЕС Оли Рен каза на македонския премиер Владо Бучковски, че процесът на разширяване ще продължи, както и че Европейската комисия подготвя позицията си относно заявлението на Скопие за получаване на официален статут на кандидат-член. Двамата се срещнаха в неделя (5 юни) по време на работно посещение на Бучковски във Финландия.
						Други новини: Македонската полиция разкри в петък нелегален склад за оръжие в село Танушевци на македонско-косовската граница. По време на междуетническия конфликт през 2001 г. районът бе опорен пункт на етническите албански бунтовници. (Уеб-сайт на македонското правителство - 06/06/05; A1 TВ - 05/06/05; A1 TВ, Телма ТВ - 03/06/05)
