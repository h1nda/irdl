Комисарят на ЕС Патън на посещение в Хърватия
11/06/2004
 
ЗАГРЕБ, Хърватия -- Комисарят на ЕС по външните отношения Крис Патън пристигна в четвъртък (10 юни) на двудневно посещение в Хърватия. Най-напред той се спря в Дубровник, преди да отиде в петък в Загреб за срещи с президента Стипе Месич, премиера Иво Санадер и министъра на външните работи Миомир Жужул. Посещението на Патън предхожда с няколко дни срещата на Европейския съвет в Брюксел, на която се очаква Хърватия да получи статут на кандидат и дата за начало на присъединителните преговори с ЕС в началото на 2005 г. Загреб се надяваше да открие преговорите преди края на тази година. Патън ще посети и община Петриня, на която ЕС е предоставил 4,3 млн. евро за разминиране и възстановяване на домове по програмата за завръщане на бежанците. (Виесник, Вечерни лист - 11/06/04; Комюнике на ЕК, ХИНA - 10/06/04)
