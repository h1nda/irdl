Властите в БиХ забраниха три хуманитарни организации
01/12/2002
 
САРАЕВО, Босна и Херцеговина (БиХ) -- По искане на САЩ, властите в БиХ забраниха в петък (29 ноември) дейността на три хуманитарни организации - саудитската ислямска фондация Ал-Харамейн, американската хуманитарна фондация Глобъл и регистрираната в Сараево "Босанска идеална футура". И трите са заподозрени в сътрудничество и финансиране на терористи. Според Милан Ловрич, ръководител на отдела на БиХ за сътрудничество в борбата срещу тероризма, в БиХ действат около десет хуманитарни организации от ислямски страни, които са в тясна връзка с терористи. (Танюг - 29/11/02)
