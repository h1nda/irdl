Гръцки съд обяви, че стачката на митничарите е незаконна
					21/02/2010
					 
						АТИНА, Гърция -- Съд в Атина реши в събота (20 февруари), че стачката на митничарите в страната е незаконна. Стачката, която се провежда вече пети ден, предизвика проблеми с доставката на гориво в цялата страна. Митничарите протестират срещу решението на правителството да замрази заплатите им и да ги лиши от бонуси, като част от мерките за преодоляване на финансовата криза. В петък протестиращите заявиха, че ще продължат стачката до сряда, когато се планира да започне национална стачка. Също в петък шофьорите на таксита започнаха стачка, блокирайки трафика в столицата, когато стотици скандиращи протестиращи поеха след дълга редица таксита към финансовото министерство. (ДПА - 20/02/10; Ройтерс - 19/02/10)
