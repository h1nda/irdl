Гръцките профсъюзи са готови за стачка
					23/12/2009
					 
						АТИНА, Гърция -- Профсъюзът на държавните служители АДЕДИ съобщи във вторник (22 декември), че планира да проведе 24-часова стачка в края на януари или началото на февруари срещу реформите в трудовите отношения и заплащането, планирани от правителството в условията на разрастващите се дългове и дефицит. „Ние няма да приемем тежестта на кризата да бъде прехвърлена на нашите рамене”, заяви пред "Ройтерс" ръководителят на АДЕДИ Спирос Папаспирос. Профсъюзът в частния сектор, Общата конфедерация на гръцките работници, също заяви във вторник, че обмисля провеждането на стачка. (Иммерсия - 23/12/09; Ройтерс - 22/12/09)
