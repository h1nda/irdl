Валото се оттегля от поста командващ КФОР 
					21/08/2006
					Генерал Джузепе Валото напуска поста командващ КФОР в края на този месец. Той служи на този пост една година.
					От Блерта Фоничи за Southeast European Times в Прищина – 21/08/06
 
					 
						
Отиващият си командир на КФОР генерал Джузепе Валото (вляво) присъства на церемония в негова чест в главната квартира на Корпуса за защита а Косово (КЗК) с командира на КЗК генерал-лейтенант Сюлейман Селими в четвъртък (17 август). [Лаура Хасани]
						Генерал Джузепе Валото, командващ КФОР, напуска поста си в края на този месец след едногодишна служба. В четвъртък (17 август) Корпусът за защита на Косово (КЗК) организира специален прием в негова чест, на който присъстваха местни и международни високопоставени служители. 
						"КЗК е ефективен, дисциплиниран и способен да постигне всяка цел, която си постави", заяви Валото. "Аз съм особено щастлив, че през последните години, успяхме да положим основите както на едно отлично сътрудничество, така и на бъдещето." 
						Той обеща КФОР да продължи да подкрепя КЗК и всякакви промени в неговата мисия. 
						Същия ден Валото и премиерът на Косово Агим Чеку посетиха село Зачишта, където бяха построени 44 нови къщи за завръщащите се сърби. Те също възнамеряваха да се срещнат със сърби в село Хока е Маде, но общността там отказа срещата. 
						"Ние сме тук, за да помогнем за интегрирането на сръбската общност, която е объркана поради влиянието на Белград," заяви Чеку. 
						Когато спряха в община Малишева, Валото каза, че след една година тук, той се смята за косовар и добави, че е загрижен за иконовическото положение. "Надявам се, че окончателният статут ще бъде приемлив за всички", заяви той. 
						Валото пое поста на 1 септември 2005 г. на мястото на генерал-лейтенант Ив дьо Кермабон. Той беше десетият командващ КФОР след разполагането му в Косово.
