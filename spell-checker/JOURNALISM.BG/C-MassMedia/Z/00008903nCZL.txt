Сръбският министър Михайлович заяви, че ще подаде оставка, ако бъдат доказани обвиненията срещу него
31/10/2003
 
БЕЛГРАД, Сърбия и Черна гора -- Сръбският вътрешен министър Душан Михайлович каза, че ще подаде оставка, ако повдигнатите срещу него обвинения бъдат доказани в съда. Така той отговори на нападките на заместник-председателя на партията "Г17 Плюс" и бивш управител на Централната банка, Младжан Динкич, който заяви, че Михайлович е уредил своя фирма да спечели договор за изработване на софтуер за Ай Би Ем система за министерството на вътрешните работи.
Други новини: Трима души бяха ранени в Белград в четвъртък (30 октомври) след намеса на полицията, попречила на демонстранти да нахлуят в парламента. Сблъсъкът избухна, когато профсъюзни членове направиха опит да прекъснат дебата за вота на недоверие към сръбското правителство. Няколко хиляди работници се събираха в продължение на два дни, за да съвпадне демонстрацията им с дебата. (Б92, Би Би Си, Бета, АФП - 30/10/03)
