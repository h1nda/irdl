Новият генерален секретар на НАТО ще посети БиХ в четвъртък
14/01/2004
 
САРАЕВО, Босна и Херцеговина (БиХ) -- Новият генерален секретар на НАТО Яп де Хуп Схефер ще посети БиХ в четвъртък (15 януари). Според говорител де Хуп Схефер ще се срещне с Върховния представител на международната общност Пади Ашдаун, както и с командващия СФОР генерал-майор Върджил Пакет.
Други новини: Върховният комисар на ООН за бежанците съобщи във вторник, че почти един милион бежанци и изселени лица са се завърнали в предишните си домове в БиХ след края на конфликта. От всичко 982,120 завърнали се, 717,166 са се завърнали във Федерацията БиХ, 243,845 в Република Сръбска, а останалите в района на Бръчко, сочат данните на ВКБООН. (СРНА, Би Би Си, ПБС БиХ, ХИНА - 13/01/04)
