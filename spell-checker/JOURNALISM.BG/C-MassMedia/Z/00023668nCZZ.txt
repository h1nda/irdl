Бизнес: "Ей Ай Джи" купи 90 % от БТК
					24/08/2007
					"Новатор Телеком" продаде дела си в най-голямата българска телекомуникационна компания. Още в деловите новини от седмицата: в Сърбия тази година има спад на чуждите преки инвестиции.
					 
						
БТК е най-голямата българска телекомуникационна компания. [Гети Имиджис]
						
Tурският министър на енергетиката и природните ресурси, Хилми Гюлер, подписа важна сделка за природен газ с иранския си колега Первиз Фетах в понеделник (20 август). Бяха обявени планове за строителство на топлоелектрически централи в Иран и Турция. 
						*** 
						Бюджетният излишък на правителството на Черна гора се е увеличил до 117,1 млн. евро от януари до юли, според данни на финансовото министерство. Бюджетните приходи са се увеличили с 39,2 % спрямо миналата година и са достигнали 410,1 млн. евро. 
						*** 
						
Сръбското министерство на икономиката съобщи, че очаква чуждите преки инвестиции (ЧПИ) да достигнат 1,85 млрд. евро тази година. ЧПИ през първите шест месеца на тази година са били 889 млн. евро, което представлява значителен спад в сравнение със същия период на миналата година. През 2006 г. ЧПИ в Сърбия достигнаха 3,33 млрд. евро. 
						*** 
						"Ериксон Нокия Тесла" подписа две нови споразумения с "БиХ Телеком". Споразуменията се отнасят за разширяването и модернизацията на GSM-мрежата на фирмата от Босна и Херцеговина и са за 6,3 млн. евро. 
						*** 
						Японската "Токушукай Груп", третата по-големина болнична група в света, реши да построи болница в &lt;b&gt;Албания&lt;/b&gt;. Албания е втората страна в региона след България, в която фирмата е направила инвестиции в здравеопазването. 
						 *** 
						Руският милиардер Роман Абрамович строи жилищен комплекс за 22,1 млн. евро в района на Арапкьой в Северен Кипър. Комплексът ще се нарича "Челси Вилидж" на името на британския футболен отбор, чийто собственик е Абрамович. 
						
(Различни източници – 17/08/07 - 24/08/07)
