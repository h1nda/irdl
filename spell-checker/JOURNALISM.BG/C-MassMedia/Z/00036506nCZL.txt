ЕК ще изпрати въпросник на Сърбия през ноември 
					27/10/2010
					 
						БЕЛГРАД, Сърбия -- Европейската комисия (ЕК) ще изпрати следващия месец въпросник на Сърбия, за да оцени съвместимостта на законодателството на страната с общоевропейското законодателство, каза във вторник (26 октомври) еврокомисарят по разширяването Щефан Фюле пред всекидневника „Политика”. Въпросникът ще съдържа около 4 000 въпроса, но Фюле вярва, че правителството е готово, тъй като повечето въпроси са били включени в предходните доклади за напредъка. Фюле предположи също така, че ако процесът протича гладко, през втората половина на 2011 г. ЕК ще бъде готова с проект за мнение за готовността на Сърбия за придобиването на статут на страна, кандидатка за ЕС. (Политика, Танюг, Б92 - 26/10/10)
