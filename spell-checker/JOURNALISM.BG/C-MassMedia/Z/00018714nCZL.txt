Представителна албанска делегация посети главната квартира на НАТО 
					26/05/2006
					 
						БРЮКСЕЛ, Белгия -- Министърът на отбраната на Албания Фатмир Медиу и външният министър Бесник Мустафай бяха в Главната квартира на НАТО в Брюксел в четвъртък (25 май), където информираха Генералния секретар на НАТО Яп де Хоп Схефер за напредъка на реформите в отбраната. Албанските официални лица говориха за инициативите, предприети от правителството за възстановяване на въоръжените сили, които целят трансформирането им в малка, добре тренирана армия, способна да се изправи пред нови предизвикателства. Реформите, които са част от Плана за действие за членство за 2005-2006 г. са решаващи за получаване на покана за членство в НАТО.
						Междувременно в Тирана, началникът на генералния щаб Пелумб Касими се срещна със своя австрийски колега генерал Роланд Ертл в четвъртък. Те посетиха бригадата за бързо реагиране, където се провеждат тренировки за участие в мироопазващи операции в Афганистан и Босна и Херцеговина. (Албейниън нюз, Газета Сот - 26/05/06)
