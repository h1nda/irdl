Силни бури взеха човешки жертви на Балканите
					24/06/2010
					 
						БУКУРЕЩ, Румъния -- Най-малко двама души са загинали, след като проливни дъждове заляха региона, причинявайки наводнения, съобщиха властите в сряда (23 юни). Възрастна жена е била открита мъртва в наводнената си къща в село в окръг Алба в Румъния, а 23-годишен мъж е изчезнал в Клуж. В Турция мълния уби мъж в западната провинция Кастамону. Причинени от дъждовете наводнения са причинили щети в град Ташкьопрю в същата провинция. В Истанбул бяха наводнени домове и трафикът беше силно затруднен. В Сърбия реките покачват нивата си до опасни стойности. Властите във Валево и Лозница са обявили извънредно положение. В Хърватия проливните дъждове са унищожили 20 % от селскостопанските култури. В Република Сръбска, която също беше поразена от бури, по оценки на министър-председателя Милорад Додик щетите могат да достигнат милиони евро. (Заман - 24/06/10; АП, Б92, ХРТ, Кроейшън Таймс, РТРС, МИА - 23/06/10)
