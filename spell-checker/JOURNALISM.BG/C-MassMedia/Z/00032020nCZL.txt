Караджич иска от Съвета за сигурност на ООН да блокира съдебния процес срещу него
					18/10/2009
					 
						ХАГА, Холандия -- Бившият босненски сръбски лидер Радован Караджич иска от Съвета за сигурност на ООН да приеме резолюция, която да признае споразумението за имунитет, което той твърди, че е сключил преди години с бившия пратеник на САЩ Ричард Холбрук, съобщиха медиите в събота (17 октомври). В писмо до председателя на Съвета за сигурност на ООН Караджич отбелязва, че Апелативната камара в Хага е отказала иска му за имунинет, тъй като той не включва "резолюция от Съвета за сигурност". Той настоява, че Холбрук му е обещал през 1996 г., че трибуналът на ООН ще го остави на мира, ако се оттегли от обществения и политическия живот. Холбрук неколкократно отрича да е имало подобно споразумение. Караджич е обвинен в геноцид, военни престъпления и престъпления срещу човечеството, свързани с конфликта през 1992-1995 г. в Босна и Херцеговина. Съдебният процес срещу него започва в Хага на 26 октомври. (Бета, РТС, Taнюг, AП, AФП - 17/10/09)
