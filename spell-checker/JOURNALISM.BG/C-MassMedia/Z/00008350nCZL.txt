Македонският външен министър обсъжда либерализацията на визовия режим с Унгария
15/09/2003
 
БУДАПЕЩА, Унгария -- По време на среща в петък (12 септември) македонският външен министър Илинка Митрева и нейният унгарски колега Ласло Ковач обсъдиха възможната либерализация на визовия режим. Двамата министри са дискутирали и икономическите отношения и са постигнали съгласие, че страните им в скоро време трябва да подпишат споразумение за сътрудничество в областта на образованието, науката и културата.
Други новини: в петък македонският парламент прие закон за финансиране на политическите партии. Законопроектът цели да установи контрол и прозрачност върху партийните фондове с оглед ограничаването на корупцията. ( МИА - 12/09/03)
