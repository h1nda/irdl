Босненската сръбска общност одобрява законопроекта за референдумите
					11/02/2010
					 
						БАНЯ ЛУКА, Босна и Херцеговина (БиХ) -- В сряда (10 февруари) парламентът на Република Сръбска (РС) одобри законопроект за референдумите и инициативите. Гласуването мина при 46 на 16 гласа. Шестима депутати се въздържаха. Депутатите бошнаци бойкотираха гласуването, настоявайки, че законопроектът нарушава както конституцията, така и Дейтънското мирно споразумение. Новият закон обхваща технически въпроси, свързани с референдумите, но не определя какви въпроси ще бъдат задавани в тях. Депутатите отхвърлиха промените, предложени от опозицията, относно задължителното провеждане на референдуми по определени въпроси, като присъединяването към военни пактове или промени в конституцията. (РТРС, Онаса, Фена, СРНА, Дневни Аваз - 10/02/10)
