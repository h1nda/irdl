Италиански заместник-вътрешен министър е на посещение в София
08/07/2003
 
СОФИЯ, България -- Италианският заместник-вътрешен министър Антонио Д'Али пристига във вторник (8 юли) за среща с българския си колега Бойко Коцев и директори на национални служби. Ще бъдат обсъдени интеграцията на България в ЕС и възможностите за сътрудничество между двете министерства.
Междувременно европейският комисар по разширяването Гюнтер Ферхойген се очаква да пристигне в сряда, а не в понеделник, както бе предварително съобщено. Той ще обсъди мерки, насочени към ограничаване на имигрантската вълна към ЕС и борбата срещу организираната престъпност.
Междувременно в понеделник в Пловдив бе открита конференция по национална сигурност и регионално развитие в ЮИЕ. Външният министър Соломон Паси изрази ангажимента на своята страна да действа като стабилизиращ фактор на Балканите. (Сега, Труд, 24 часа - 08/07/03; БТА, БГНЕС - 07/07/03)
