Румъния е готова да разположи сили в Косово
22/03/2004
 
БУКУРЕЩ, Румъния -- Министърът на отбраната Йоан Мирча Пашку заяви в събота (20 март), че страната му е готова да разположи рота от батальона за стратегически резерв в Косово, ако това е необходимо. Той отхвърли всякаква възможност румънски военнослужещи да бъдат оттеглени от международните мисии там или в Ирак. Решението да се разположат допълнителни части ще бъде взето от Северноатлантическия съвет.
Други новини: румънският президент Йон Илиеску ще посети Израел в понеделник. Миналата година Букурещ отрече, че режимът на Йон Антонеску през Втората световна война е участвал в Холокоста, но след това призна, че 250 000 румънски евреи са били депортирани в концентрационни лагери. (АФП - 21/03/04; Ромпрес - 20/03/04)
