Депутатът от ЕП Талер подаде оставка заради корупционен скандал 
					22/03/2011
					 
						СТРАСБУРГ, Франция -- Депутатът от Европейския парламент (ЕП) и специален докладчик за Македония подаде оставка в понеделник (21 март) във връзка с корупционен скандал. Словенският депутат обеща да сътрудничи на антикорупционните комисии в Брюксел и Любляна. Талер и други двама депутати от ЕП - румънският Адриан Северин и австрийският Ернст Щрасер - бяха разобличени от репортери на британския всекидневник „Сънди Таймс”, които са се представили за лобисти. Според твърденията тримата са се съгласили да приемат хиляди евро в замяна на внасянето на предложения за различни промени в законодателството на ЕС. Щрасер също подаде оставка, а Северин заяви, че ще се оттегли от групата на социалистите, но ще остане в ЕП. (Гъндул, Hotnews.ro - 22/03/11; МИА, СТА, РТС - 21/03/11)
