Ердоган ще настоява за включване на Турция в дневния ред на ЕС
13/11/2002
 
АНКАРА, Турция -- Лидерът на новата турска управляваща партия замина за Рим в сряда (13 ноември), за да се срещне с министър-председателят Силвио Берлускони и други официални лица. Лидерът на Партията на справедливостта и развитието (ПСР) Реджеп Тайип Ердоган каза, че ще увери италианските длъжностни лица в решимостта на страната си да преследва политическите и икономически реформи, които ще я доближат до членство в ЕС. Той също предупреди, че отказът на съюза да определи дата за начало на преговорите за присъединяване, би довел до големи разочарования и скептицизъм сред неговите сънародници. Комисарят по разширяването на ЕС Гюнтер Ферхойген каза във вторник, че Турция може да бъде избрана за членство, когато отговори на критериите.
В друга новина, Ню Йорк таймс предаде във вторник, че иракски официални лица са се обърнали към турска компания за закупуване на голямо количество атропин, химикал с общо медицинско приложение, който също може да се използва като антидот за различни видове нервно-паралитични вещества. Американският Генерален секретар Колин Пауъл и Генералният секретар на ЕС Кофи Анан искат Ирак да бъде спрян да купува количества, по-големи от тези, за които се смята, че са необходими за медицински цели. Турската компания отрича да е имала контакти с Ирак. Междувременно, действащият заместник-директор на ЦРУ Джон Е. Маклафлин беше в Турция тази седмица, за да обсъди възможни действия на САЩ срещу Ирак и използването на турски военновъздушни бази. (AП, Ройтерс, AФП, Дуня, Медиапул, Агенция Анадолу - 12/11/02)
