Мощен взрив причини смъртта на най-малко 17 души в Истанбул
					31/01/2008
					 
						ИСТАНБУЛ, Турция -- Мощна експлозия разтърси квартал "Зейтинбурну" в Истанбул рано сутринта в четвъртък (31 януари), като причини смъртта на най-малко 17 души, а ранените са най-малко 68. Взривът е станал в пететажна текстилна фабрика, която се е срутила, затрупвайки няколко души под останките. Според предварителни съобщения инцидентът е причинен от изтичане на природен газ. По-късно обаче валията на Истанбул Муамер Гюлер посочи като причина за инцидента нелегална работилница за фойерверки в сградата.
						Други новини -- Земетресение от степен 4,9 по скалата на Рихтер разлюля Анкара рано сутринта в четвъртък. Не се съобщава за жертви и разрушения. (АП, Доган, Анадолска информационна агенция, РИА Новости, НТВ, ДХА, Джихан, Ройтерс, Сабах, АФП, Си Ен Ен Търк - 31/01/08; Си Ен Ен Търк, Фокус, АКИ - 30/01/08)
