Интерпарламентарният комитет Хърватия-ЕС заседава в Загреб
					21/03/2007
					 
						ЗАГРЕБ, Хърватия -- Във вторник (20 март) в Загреб започна двудневна среща на интерпарламентарния комитет Хърватия-ЕС с основна тема напредъка на Хърватия в хармонизирането на законодателството й със законите на ЕС, както и съдебните реформи и борбата с корупцията. Загреб очаква да започне преговори по оставащите глави от европейското законодателство тази година, да завърши преговорите догодина и да се присъедини към ЕС в 2009 г. 
						Междувременно председателят на парламента Владимир Шекс заяви, че правителството няма планове да организира референдум за присъединяването на Хърватия към НАТО. Той заяви, че ползите от членството в Алианса са несъмнени. (Вечерни лист - 21/03/07; ХИНА, ХРТ - 20/03/07)
