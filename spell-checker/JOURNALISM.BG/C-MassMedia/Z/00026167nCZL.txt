Сърби са обвинени в подпалването на гранично КПП в Северно Косово
					17/04/2008
					 
						ПРИЩИНА, Косово -- В сряда (16 април) местната полиция и специалната прокуратура на ЮНМИК внесоха обвинителен акт срещу 21 косовски сърби, заподозрени в разрушаването на граничния КПП при Лепосавич и Зубин Поток в Северно Косово. След като Косово обяви независимост на 17 февруари, косовските сърби разграбиха и изгориха офисите на полицията и митницата на границата. Според полицията могат да бъдат извършени още арести, тъй като разследването продължава. Обвиненията могат да варират от увреждане на държавно имущество до тероризъм. Лидерът на Сръбския национален съвет Милан Иванович каза в сряда, че косовската полиция отправя фалшиви обвинения срещу сърбите, за да дестабилизира обстановката в населения предимно със сърби север. (Коха Диторе, Експрес, Лайм - 17/04/08; Бета, АФП, РТК, Kosovalive, РТС - 16/04/08)
