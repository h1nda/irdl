СВП дава висока оценка за готовността на Република Сръбска да сътрудничи с Държавния съд на БиХ
19/05/2003
 
САРАЕВО, Босна и Херцеговина (БиХ) -- Службата на върховния представител (СВП) е приветствала готовността на Република Сръбска (РС) да сътрудничи с Държавния съд на БиХ и международната общност в борбата с организираната престъпност в БиХ. В изявление, публикувано в неделя (18 май), СВП се позовава на дейността, извършена от вътрешното министерство на РС и на конструктивната роля, която то е играло при разкриване на случай на търговия с "робини". В този контекст шест жени от Източна Европа са били освободени от нощен клуб в Приедор, а собственикът на заведението е бил арестуван и срещу него е било повдигнато обвинение.
В други новини, международният посредник за РС и Федерация БиХ Кристиан Шварц-Шилинг призовава за реформи и междуетническо помирение. По време на пресконференция в събота Шварц-Шилинг подчерта, че властите в БиХ трябва да поемат отговорността за въвеждането на свободна пазарна икономика, за прилагането на законите за собствеността и другите икономически реформи, които са необходими, за да се осигури интеграцията на страната в ЕС. (Източници на СВП - 19/05/03; НТВ Хаят, ПБС БиХ - 18/05/03; ПБС БиХ, Онаса, Би Би Си - 1705/03)
