Сараево е домакин на среща на министрите на отбраната на страните от ПСЮИЕ
15/04/2004
 
САРАЕВО, Босна и Херцеговина (БиХ) -- Министрите на отбраната на страните от Процеса на сътрудничество в Югоизточна Европа (ПСЮИЕ) ще проведат еднодневна конференция в четвъртък (15 април) в Сараево. Ще присъстват представители на Албания, БиХ, България, Хърватия, Гърция, Македония, Румъния, Сърбия и Черна гора и Турция, както и на НАТО, ОССЕ, ЕС и Пакта за стабилност за Югоизточна Европа. Срещата - първата по рода си в рамката на ПСЮИЕ - ще се съсредоточи върху ситуацията в региона и въпроси, свързани със сътрудничеството и поддържането на стабилността. (ПБС БиХ, Фена - 15/04/04)
