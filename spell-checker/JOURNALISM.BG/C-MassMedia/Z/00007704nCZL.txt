Първите български миротворци ще заминат за Ирак през тази седмица
21/07/2003
 
СОФИЯ, България -- Според местни източници, цитиращи думите на министъра на отбраната Николай Свинаров, първият контингент български миротворци ще замине за Ирак в петък (25 юли). Групата, включваща 30 военнослужещи ще подготви условията за пристигането на останалата част от ротата, която ще бъде под командването на Полския контингент в Ирак. Президентът Георги Първанов каза, че първата група ще отпътува в рамките на сроковете, определени от парламента. По повод безпокойството относно недостига на средства той повтори становището си, че подразделението трябва да бъде напълно подготвено за мисията преди дислокацията.
Други новини: лидерите на младежката организация на опозиционния Съюз на демократичните сили подаде оставка в неделя. Националният изпълнителен съвет на младежката организация, ръководен от Мирослав Боршош, заяви, че партията се управлява от олигархия, потънала в слухове, заговори и корупция. Макар че младежката организация разполага с малко власт, нейният ход е сигнал за задълбочаващата се криза в дясната партия в навечерието на местните избори, които ще се проведат през октомври. (Труд, 24 часа, Стандарт, Дневник - 21/07/03; Труд, БТА, Медиапул, Дарик радио- 20/07/03)
