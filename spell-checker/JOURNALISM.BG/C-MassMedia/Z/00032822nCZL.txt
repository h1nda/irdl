Българските тютюнопроизводители блокираха автомагистрала
					22/12/2009
					 
						СОФИЯ, България -- Около 3 000 фермери, производители на тютюн, блокираха една от основните автомагистрали в понеделник (21 декември) за да протестират срещу спирането на субсидиите от следващата година. Те се оплакват и че не са получили жизненоважните плащания за тази година. Фермерите използваха трактори, за да блокират автомагистрала „Тракия”, свързваща София и Истанбул. В България има регистрирани около 40 000 тютюнопроизводители, а в сектора са заети 150 000 души.
						Други новини от понеделник -- Партията „Ред, законност и справедливост” (РЗС) оттегли своята подкрепа за правителството, оглавявано от ГЕРБ. „Ние ще станем консервативна дясна опозиционна партия”, обяви председателят й Яне Янев. РЗС беше най-малката партия в парламента още преди един от нейните депутати да напусне групата й този месец. ГЕРБ няма да бъде засегната от стъпката на РЗС, като се има предвид нейната неформална коалиция с „Атака” и "Синята коалиция". (бТВ, Дневник, Актуално, ДПА, News.bg, Сега - 21/12/09)
