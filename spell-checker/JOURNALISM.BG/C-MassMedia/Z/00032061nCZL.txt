Главният прокурор на Хагския трибунал Брамерц ще оценява сътрудничеството на Сърбия
					21/10/2009
					 
						ХАГА, Холандия -- Главният прокурор на Трибунала на ООН за военни престъпления Серж Брамерц каза във вторник (20 октомври), че ще направи оценка на сътрудничеството на Сърбия със съда след визитата си в страната в началото на следващия месец. Той добави, че оценката ще бъде част от неговия редовен доклад до Съвета за сигурност на ООН. Според Брамерц двамата оставащи на свобода бегълци - Ратко Младич и Горан Хаджич - се намират в Сърбия и ще бъдат заловени до края на мандата на Трибунала. Брамерц каза също, че процесът срещу бившия босненски сръбски лидер Радован Караджич може да отнеме до три години. Той отбеляза, че по време на процеса, който трябва да започне в понеделник, показания ще дадат повече от 400 свидетели. (Бета, Б92, Блиц, Меджународни Радио Сърбия - 20/10/09)
