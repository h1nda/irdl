Гърция призова за решаване, а не за прикриване на проблемите на Балканите
					06/11/2007
					 
						ЛОНДОН, Обединено кралство -- Проблемите на Балканите трябва да се решават, а не да се прикриват, заяви в понеделник (5 ноември) гръцкият външен министър Дора Бакоянис по време на посещение в Лондон. Тя имаше предвид проблемите на Гърция с името на Македония, решаването на окончателния статут на Косово и политическата криза в Босна и Херцеговина. По отношение на спора с името, тя потвърди желанието на Атина да се намери взаимно приемливо решение и да се развиват добросъседски отношения с Македония. 
						От своя страна в понеделник македонският премиер Никола Груевски и президентът Бранко Цървенковски са били единодушни, че съществува национален консенсус за запазване на конституционното име Република Македония. Гърците заплашиха да наложат вето на кандидатурите на Македония за членство в НАТО и ЕС, ако Скопие на преосмисли решението си. (AНА-MПА - 06/11/07; Нетпрес, Maкфакс, AП, Катимерини - 05/11/07)
