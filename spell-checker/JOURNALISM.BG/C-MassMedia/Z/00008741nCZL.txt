Албанският министър на вътрешните работи уволнен заради удряне на журналист
19/10/2003
 
ТИРАНА, Албания -- След продължилите няколко дни протести на местните журналисти в петък (17 октомври) премиерът Фатос Нано уволни министъра на вътрешните работи Луан Рама, който е ударил главния редактор на местен ТВ канал по време на прием. Побоят очевидно е бил в отговор на репортаж, критикуващ министъра. Нано заяви пред журналисти, че ще назначи министъра на строителството Фатмир Джава да поеме поста. Управляващата Социалистическа партия също избра бившия председател на парламента Намик Докл на мястото на Илир Мета, който подаде оставка от поста външен министър през юли. Парламентът трябва да одобри назначенията. (AФП, Би Би Си Мониторинг, A1 TВ - 17/10/03)
