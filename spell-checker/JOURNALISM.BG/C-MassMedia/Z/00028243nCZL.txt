Черна гора ще подаде молба за кандидат-членски статут в ЕС до края на годината
					31/10/2008
					 
						ПОДГОРИЦА, Черна гора – Черна гора възнамерява да подаде молба за кандидатски статут за ЕС до края на годината, каза в четвъртък (30 октомври) вицепремиерът Гордана Джурович. Тя се срещна с френския посланик Бернар Гаранш, за да го уведоми за намеренията на Подгорица. Джурович заяви, че очаква подкрепата на Франция, която понастоящем заема председателството на ЕС. По-рано Гаранш бе посъветвал черногорското правителство да отложи молбата си. То вече отложи молбата си веднъж през юни. Тогава черногорските представители обещаха да внесат молба до края на годината. (Бета, РТЧГ, Мина - 30/10/08)
