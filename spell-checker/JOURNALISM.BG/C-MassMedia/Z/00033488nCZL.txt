НАТО: Фицджералд заяви, че косовските институции ще решават за КСС
					19/02/2010
					 
						ПРИЩИНА, Косово -- Командващият на Обединеното съюзно командване НАТО в Неапол, адмирал Марк Фицджералд, каза в четвъртък (18 февруари), че НАТО не определя бъдещия статут на Косовските сили за сигурност (КСС). "От нас зависи да изградим КСС. От местните институции зависи изцяло какво ще решат да правят с тях по-нататък," каза Фицджералд след среща с командващият на КФОР Маркус Бентлер в Прищина. Фицджералд отбеляза, че съкращаването на силите на КФОР на 10 000 военнослужещи е резултат от напредъка, осъществен в Косово. Той подчерта, че КФОР има готовност да отговори на всяка заплаха срещу стабилността. Той потвърди също подкрепата на НАТО за стратегията за разпускане на паралелните структури, поддържани от Белград, като каза, че те представляват заплаха за сигурността. (Клан Косова, Кохавижън, РТК, Арта - 18/02/10)
