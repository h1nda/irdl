Представители на ЕС, ЕЦБ и МВФ пристигат в Атина
					26/07/2010
					 
						АТИНА, Гърция -- Екип от експерти на Европейската комисия (ЕК), Европейската централна банка (ЕЦБ) и МВФ пристига в понеделник (26 юли) в Атина, за да направи оценка на прилагането на антикризисните мерки в страната. През май Гърция получи първия транш от 20 милиарда евро от пакета от помощи в размер на 110 000 евро от страните, членки на еврозоната, и от МВФ в замяна на сурови мерки за икономии, повишаване на събираемостта на данъците и реформа на социалното осигуряване. По време на двуседмичната си мисия се очаква експертите да се съсредоточат върху изпълнението на бюджета през първото шестмесечие на годината, както и върху реформата в пенсионното и трудовото законодателство, одобрена от парламента по-рано този месец. Техните заключения ще определят дали Гърция е готова да получи още 9 милиарда евро помощ. 
						Други новини -- В понеделник шофьорите на камиони започнаха стачка срещу плановете на правителството да въведе нови разрешителни в сектора. Потенциално стачката би могла да предизвика недостиг на храна и гориво в зависимост от продължителността й. (Блумбърг, Нафтемборики, Експрес, АНА-МПА, АФП, Ройтерс, РИА-Новости - 26/07/10)
