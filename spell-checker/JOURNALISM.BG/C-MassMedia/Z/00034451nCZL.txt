Проучване показва растяща корупция в Албания
					06/05/2010
					 
						ТИРАНА, Албания -- Корупцията е широко разпространена в държавните институции в Албания, сочи проучване на Института за алтернативно изследване и развитието, проведено в сряда (5 май). Според доклада, 91% от гражданите смятат, че държавният сектор е пропит от корупция, като за най-корумпиран се смята сектора на здравеопазването. От всички 1 200 граждани, анкетирани в проучването, около 80% твърдят, че е много трудно да се получи информация от съдилищата, докато 60% смятат, че медиите са тези, които най-активно се борят срещу корупцията. (Шекули, Лаймифундит, Oра Нюз, Toп Ченъл - 05/05/10)
