Косово обяви новите сръбски регистрационни номера на МПС за невалидни 
					12/01/2011
					 
						ПРИЩИНА, Косово -- Вътрешното министерство обяви за невалидни новите сръбски регистрационни номера на МПС, които съдържат съкращения на градове в Косово. Във вторник (11 януари) министърът в оставка Байрам Реджепи разпореди на властите да конфискуват новите регистрационни номера, които Белград издава за седем от общините в Косово от 1 януари. На косовските сърби се разрешава да използват стария модел на регистрационните номера, които остават валидни, докато правителството вземе решение за определяне на краен срок за пререгистрацията на автомобилите. Представители на властите в Белград разкритикуваха решението на Реджепи, тъй като Сърбия не признава никакви издадени от Прищина документи, утвърждаващи държавността на Косово. (Телеграфи, Коха Диторе - 12/01/11; Клан Косова, Кохавижън, РТК - 11/01/11)
