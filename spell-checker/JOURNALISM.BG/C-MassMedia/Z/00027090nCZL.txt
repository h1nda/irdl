МВФ се съгласи да разгледа кандидатурата за членство на Косово
					16/07/2008
					 
						ВАШИНГТОН, Съединени щати -- МВФ съобщи във вторник (15 юли), че ще разгледа кандидатурата за членство на Косово "своевременно", с което фактически призна независимостта на бившата сръбска провинция. Косово обяви преди пет дена, че желае да се присъедини към МВФ и Световната банка, когато министър-председателят Хашим Тачи изрази надежда, че кандидатурата на страната ще бъде одобрена бързо. Само независими държави имат правото да бъдат членове на Фонда. 
						Други новини от вторник -- Президентът на Косово Фатмир Сейдиу се срещна с новия ръководител на ЮНМИК Ламберто Заниер в Прищина, за да обсъди с него насоките за официалните посещения, които Заниер извършва в Сърбия. "Няма да бъдат приемани никаква тема или въпрос, несъответстващи на това, за което косовските власти са били уведомени или са дали съгласието си. Ролята на посредник в нашите отношения като две суверенни държави е много важна", каза Сейдиу. (Зери, Коха Диторе, Експрес, Епока е ре, Би Би Си - 16/07/08; Съобщение за печата на МВФ, Ройтерс, Танюг, Б92, РИА Новости, Бета - 15/07/08)
