Посланик на САЩ предрича, че затворените български медицински сестри ще се завърнат у дома тази година
					29/03/2007
					 
						СОФИЯ, България -- Посланикът на САЩ в София Джон Байърли подчерта отново в сряда (28 март), че неговата страна прави всичко по силите си в подкрепа на петте български медицински сестри и палестинския лекар, които бяха осъдени на смърт в скандален съдебен процес за заразяване на деца със СПИН в Либия. Байърли каза, че вярва, че те ще се завърнат у дома тази година, особено като се има предвид подкрепата на ЕС.
						В сряда българският парламент отхвърли предложението за промяна на закона за избор на депутати в Европейския парламент, което имаше за цел да даде възможност медицинските сестри да бъдат номинирани за кандидати. И управляващите, и опозиционите партии решиха, че такава промяна няма да помогне на медицинските сестри да напуснат Либия по-скоро. (Сега - 29/03/07; Медиапул - 28/03/07)
