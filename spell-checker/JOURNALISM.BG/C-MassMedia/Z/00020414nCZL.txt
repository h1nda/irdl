Терористични заплахи принудиха полицията да осигури охрана на религиозни обекти в югозападен босненски град
					26/10/2006
					 
						МЕДЖУГОРЕ, Босна и Херцеговина (БиХ) -- Осигурена е по-добра охрана на религиозните обекти в югозападния град Меджугоре заради терористични заплахи, съобщи вътрешното министерство на кантона Херцеговина-Неретва. Говорителят Сречко Бошняк каза в сряда (25 октомври), че местната полиция е разбрала за потенциалните заплахи към края на миналата седмица. При обиска на някои религиозни обекти, сред които известната църква "Св. Яков", не са били намерени експлозиви или други подозрителни материали. 
						Властите на Федерация БиХ още разследват нападението с гранати на 10 октомври срещу джамия в Ясеница, което доведе до значителни щети. (Независне Новине - 26/10/06; Pincom.info - 25/10/06)
