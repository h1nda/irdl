Висш американски представител заявява, че БиХ, Косово и Сърбия остават приоритет
		02/06/2005
		 
			ВАШИНГТОН, Съединени щати -- Босна и Херцеговина (БиХ), Косово и Сърбия остават сред приоритетите в дневния ред на САЩ и Европа за 2005 г., гласи изявление на американския Държавен департамент, публикувано в сряда (1 юни). В изявлението се цитират забележките, направени от заместник държавния секретар по политическите въпроси Никълъс Бърнс по време на неотдавнашна пресконференция в Брюксел. Вашингтон, каза Бърнс, ще поднови своята "дипломатическа офанзива" тази година, като ще се стреми да съдейства за окончателното обединение на БиХ, да ускори процеса по определяне на окончателния статут на Косово и да настоява за пълното сътрудничество на Белград с трибунала на ООН за военни престъпления. Тези три въпроса са "в сърцевината на завършването на проекта за демократизация в Европа," добави той. 
			В други новини по темата американският посланик в Сърбия и Черна гора Майкъл Полт отрече международната общност да е обещавала да даде условна независимост на Косово до една година. В интервю за белградския "Политика", публикувано в сряда, Полт заяви, че никой не е давал подобно обещание. (Държавен департамент на САЩ, Танюг, Синхуа - 01/06/05)
