Гръцкият външен министър се срещна със специалния координатор на САЩ за Кипър
13/06/2003
 
АТИНА, Гърция -- Външният министър Георгиос Папандреу се срещна в четвъртък (12 юни) със специалния координатор на Държавния департамент на САЩ за Кипър Томас Уестън, за да обсъдят следващите етапи на преговорите и възможните решения на продължаващия отдавна спор за разделения остров. Уестън след това ще посети Анкара и Никозия за обмен на мнения.
В други новини от четвъртък, гръцкият премиер Костас Симитис започна "посещението в 24 столици на ЕС", целящо да координира подготовката за срещата на върха в Солун следващата седмица. Първите му спирки бяха Белгия и Люксембург; в петък той продължава за Австрия. (АНА, МПА - 12/06/03)
