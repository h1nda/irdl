В речите си пред ООН лидери от Западните Балкани подчертаха необходимостта от обща регионална визия
					21/09/2006
					 
						НЮ ЙОРК, Съединени щати - Значението на една обща регионална визия за стабилността, толерантността и сътрудничеството бе откроена в обръщенията на четирима лидери от Западните Балкани към Общото събрание на ООН в сряда (20 септември) в Ню Йорк. Албанският президент Алфред Мойсиу, премиерът на Босна и Херцеговина Аднан Терзич и неговите колеги от Хърватия и Черна гора, Иво Санадер и Мило Джуканович, наблегнаха на готовността си за загърбване на различията и фокусиране върху сътрудничеството. Те потвърдиха и стремежите на страните си да се присъединят към евроатлантическите структури. (Албейниън Нюз, Победа, Весник - 21/09/06; Уеб сайт на ООН - 20/09/06)
