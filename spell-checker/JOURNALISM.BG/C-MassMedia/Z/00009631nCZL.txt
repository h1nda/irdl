Българският премиер и иракски официален представител обсъждат двустранните отношения
27/01/2004
 
ДАВОС, Швейцария -- Българският премиер Симеон Сакскобурготски се срещна с понеделник (26 януари) с члена на Иракския временен управляващ съвет Аднан Пачачи в рамките на Световния икономически форум в Давос. Двамата са обсъдили двустранните отношения и възможностите за сътрудничество при следвоенното възстановяване на Ирак. Сакскобурготски е присъствал и на работна вечеря и дискусия под надслов "Отвъд разширяването" с участието на Върховния представител на ЕС по сигурността Хавиер Солана, председателя на Европейския парламент Пат Кокс и други официални лица. Той е бил единственият представител на държава-кандидат за членство в ЕС на срещата. (Труд, 24 часа - 27/01/04; БТА, БНТ, бТВ - 26/01/04)
