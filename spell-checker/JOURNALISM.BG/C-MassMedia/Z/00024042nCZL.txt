СФОДП предсказва, че на Гърция ще са й необходими десетилетия, за да се възстанови от щетите, нанесени от горските пожари
					28/09/2007
					 
						АТИНА, Гърция -- Световната екологична организация Световен фонд за опазване на дивата природа (СФОДП) предупреди в четвъртък (27 септември), че на горите, опустошени от неотдавнашните пожари в някои части на Гърция, ще им бъдат необходими най-малко две десетилетия, за да се възстановят. Председателят на СФОДП за Гърция Димитрис Каравелас каза, че по оценки на неговата организация летните пожари са унищожили 173 000 хектара земеделски земи само на полуостров Пелопонес, повече от половината от които са били гори и защитени природни резервати. Организацията съобщи също, че няколко редки животински вида, сред които костенурки, гущери и златният чакал, са били засегнати от бедствието.
						Каравелас подчерта, че Световният фонд за опазване на живата природа ще наблюдава отблизо проектите за възстановяване на земите и "ще се намесва по законен път, ако предприемачи се опитат да извлекат ползи от бедствието, както са го правили в миналото". (Гардиън - 28/09/07; АНА-МПА, Би Би Си, Ройтерс - 27/09/07)
