Среща на външните министри на ЕС ще обсъжда Западните Балкани
					10/10/2004
					 
						ЛЮКСЕМБУРГ -- Западните Балкани ще бъдат в центъра на вниманието на конференция на външните министри на ЕС в Люксембург в понеделник (11 октомври). Дневният ред ще включва разговори за процеса на стабилизация и асоцииране в региона, положението в Косово преди парламентарните избори на 23 октомври, както и сътрудничеството на бившите югославски републики с трибунала на ООН за военните престъпления. Главният прокурор Карла дел Понте ще докладва как всяка страна сътрудничи с Хага.
						В събота хърватският президент Стипе Месич каза, че очаква положителна оценка от дел Понте. По-рано през седмицата хърватският външен министър Миомир Зузули предсказа, че няма да има "изненади" в доклада. (Б92, Танюг, ХИНА, ХРТ - 09/10/04)
