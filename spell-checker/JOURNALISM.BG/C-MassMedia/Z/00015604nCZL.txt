Полицията на ФБиХ разкри в Мостар огромен таен склад с незаконно оръжие
		16/08/2005
		 
			МОСТАР, Босна и Херцеговина (БиХ) -- Полицията на Федерация БиХ (ФБиХ) заяви в понеделник (15 август), че при двудневна полицейска акция в околностите на Мостар, Южна БиХ, са били открити големи количества незаконно оръжие и военно оборудване. Според съобщението след анонимен сигнал местната полиция се насочила към района на пътя, свързващ селата Гораница и Богодола, където открила 50 контейнера с боеприпаси. Това е най-големият таен склад на оръжие, открит в БиХ за последните пет години, твърдят местните прокурори. (Дневни аваз, Независне новине - 16/08/05; ПБС БИХ, Източници на СВП, НТВ хаят - 15/08/05)
