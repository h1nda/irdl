Първата среща между Прищина и Белград е насрочена за вторник
					04/03/2011
					 
						ПРИЩИНА, Koсово -- Преговорите с посредничеството на ЕС между Сърбия и Косово се очаква да започнат на 8 март, като делегациите ще се срещнат в Брюксел. За успешното провеждане на срещата ще съдействат официални представители на ЕС, потвърди в четвъртък (3 март) министърът на вътрешните работи Байрам Реджепи и добави, че представители на САЩ също ще участват. Първата среща бе уредена след продължителните усилия и съдействие на представителя на ЕС Робърт Купър. (РТК, ТВ 21, Koхавижън, Teлеграфи - 03/03/11)
