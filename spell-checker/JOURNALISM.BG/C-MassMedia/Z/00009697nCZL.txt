Полицията в Албания и Косово конфискуваха наркотици при съвместна операция
02/02/2004
 
ТИРАНА, Албания -- Полицейски подразделения от Албания, Косово и ЮНМИК проведоха съвместна операция в събота (31 януари), при която служителите са конфискували 30 кг хероин на КПП "Връбница". Наркотикът е намерен в таксиметрова кола, заминаваща от Косово за Албания. Полицейските части са конфискували и 25 кг хероин от офиса на туристическа агенция, разположен на пътя към град Кукеш в Северна Албания. При друга операция албанската полиция е задържала лице, заподозряно в разпространение на фалшиви британски лири в Тирана. Полицията все още издирва негов предполагаем съучастник.
Други новини: Албанският външен министър Кастриот Ислами е в Италия в рамките на официално посещение, по време на което ще се обсъдят двустранните отношения и усилията на Албания за евро-атлантическа интеграция. (Албейниън Дейли Нюз- 02/02/04; АТА - 01/02/04; БХ Радио 1- 31/01/04)
