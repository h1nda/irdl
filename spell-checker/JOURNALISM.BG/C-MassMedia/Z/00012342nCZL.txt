Гръцкият външен министър се застъпва за турската кандидатура за членство в ЕС 
					18/10/2004
					 
						АТИНА, Гърция -- Външният министър Петрос Моливиатис заяви в интервю от неделя (17 октомври), че съществува национален консенсус в неговата страна по турската кандидатура за членство в ЕС. Според него Анкара не бива да бъде отхвърлена и като член би действала като "положителна сила за мира, стабилността и благоденствието" на Балканите. Моливиатис допълни, че управляващата партия Нова Демокрация и намиращите се в опозиция социалисти са се съгласили да работят заедно, за да помогнат на Турция да се присъедини към ЕС. 
						Други новини: Анархисти са хвърлили запалителни бомби срещу две банки и сграда на МВР в Атина в събота вечерта, причинявайки значителни материални щети, но не и жертви. Никой не е бил арестуван. 
						Също в края на седмицата гръцката полиция арестува трима българи, за които се твърди, че са вкарали нелегално в страната малолетна бременна българка и са възнамерявали да продадат нейното бебе. Двамата мъже и една жена са отвели малолетната в апартамент, където са я държали против нейната воля в очакване на раждането на детето. Тя е успяла да избяга в събота и е алармирала полицията. 
						Междувременно гръцката брегова охрана спаси 34 нелегални имигранти, вкл. три жени и шест деца от потъваща лодка близо до брега на остров Лерос. Групата иранци и афганистанци е дошла от съедна Турция. (AФП, Би Би Си, AП - 17/10/04)
