Открити експлозиви в мемориалния център в Сребреница
					05/07/2005
					 
						САРАЕВО, Босна и Херцеговина (БиХ) -- Босненската сръбска полиция съобщи във вторник (5 юли) за открити взривни устройства, поставени в мемориалния център в Сребреница преди отбелязването на 10-ата годишнина от клането. Очаква се около 50 000 души да присъстват на церемонията на 11 юли. Радован Пеич, говорител на босненската сръбска полиция, каза, че полицията е научила за експлозивите от ЕУФОР и на мястото са били изпратени експерти по обезвреждане на мини. По време на възпоменателната церемония още 610 идентифицирани жертви от Сребреница ще бъдат погребани в Поточари при другите 1327 жертви, положени там.
						Други новини -- Старши заместник върховният представител Мартин Ней предупреди в понеделник, че средата на септември е крайният срок за решаване на спора относно важната реформа в полицията на БиХ, ако страната иска да започне преговори по Споразумение за стабилизация и асоцииране с ЕС тази есен. Ней даде пресконференция в Баня Лука, където имаше среща с високопоставени представители на Република Сръбска. (AП, Независне новине - 05/07/05; ПБС БиХ, Фена, РТРС - 04/07/05)
