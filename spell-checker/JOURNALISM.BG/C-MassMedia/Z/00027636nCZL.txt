Словения отрече, че е оказвала натиск върху Черна гора да признае Косово
					04/09/2008
					 
						ПОДГОРИЦА, Черна гора -- Словенският президент Данило Тюрк заяви, че Любляна уважава позицията на Черна гора за Косово и няма никакво намерение да оказва натиск върху Подгорица да признае независимостта на Косово, съобщиха медиите в сряда (3 септември). "Нашата външна политика никога не е имала принцип да оказва натиск", заяви Тюрк пред репортери след среща със своя черногорски колега в Подгорица във вторник.
						Междувременно албанският външен министър Лилзим Баша се срещна със своя косовски колега Скендер Хисени в сряда и го увери, че Албания използва всички свои дипломатически и държавни ресурси, за да помогне на Косово да получи международно признание. Досега 46 държави са признали страната, което е "задоволителен брой", каза Хисени. (Коха йоне, БолкънУеб, Вижън +, ТВШ - 04/09/08; Виести, ФоНет, Телеграфи, СТА, Б92 - 03/09/08)
