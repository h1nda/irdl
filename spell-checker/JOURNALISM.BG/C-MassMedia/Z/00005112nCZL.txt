Македония, Албания и Хърватска ще работят заедно за членство в НАТО
18/11/2002
 
ОХРИД, Македония -- Македония, Албания и Хърватска обявиха в неделя (17 ноември), че ще обединят усилията си, за да получат покана за членство в НАТО. След срещата в Охрид, македонският президент Борис Трайковски и албанският му колега Алфред Моисиу заявиха, че трите страни ще предложат "обща платформа" на срещата на съюза в Прага по-късно тази седмица. Хърватският президент Стипе Месич не присъства на срещата, но подкрепи идеята. Трайковски и Моисиу обещаха да засилят доверието между двете страни и да подкрепят регионалната сигурност. Те се съгласиха да увеличат контрола по границата между Македония и Албания и да осъществят съвместен проект за построяването на път между Адриатическо и Черно море. След срещата двамата лидери отпътуваха към албанската част от Охридското езеро и продължиха дискусията си в Поградец. (AФ, ATA, Фокус, Макфакс - 17/11/02)
