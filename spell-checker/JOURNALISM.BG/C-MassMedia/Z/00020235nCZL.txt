Българската АЕЦ съобщи за малък радиоактивен теч 
					10/10/2006
					 
						СОФИЯ, България -- Атомната електроцентрала в Козлодуй съобщи в понеделник (9 октомври), че заради спукване на топлообменик радиоактивен разтвор е попаднал във вътрешен тръбопровод. Течът е открит в събота в един от големите 1000-мегаватови реактори. Не е имало замърсяване и не са били облъчени хора, съобщиха от централата. Назначена е специална комисия, която да разследва инцидента. (Дневник, Сега - 10/10/06; Ройтерс, Дарик - 09/10/06)
