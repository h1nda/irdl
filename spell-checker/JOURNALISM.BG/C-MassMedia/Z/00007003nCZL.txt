Македонските министри на отбраната и външните работи се срещнаха със Северноатлантическия съвет в Брюксел
20/05/2003
 
БРЮКСЕЛ, Белгия -- Македонският министър на отбраната Владо Бучковски и външният министър Илинка Митрева се срещнаха с 19-те посланици от Северноатлантическия съвет на НАТО в понеделник (19 май). Те ги запознаха с прилагането на националния план за действие за членство в НАТО и представиха наскоро приета Стратегия за национална сигурност и отбрана. На свой ред посланиците призоваха към пълно прилагане на мирното споразумение от Охрид, като подчертаха, че трябва да се постигне много повече по отношение на икономическия растеж, борбата срещу корупцията и непотизма и особено при изграждането на една многоетническа държава.
Други новини: всекидневникът &lt;I&gt;Дневник &lt;/I&gt; съобщи във вторник, че Никола Груевски, заместник-председател на основната македонска опозиционна партия ВМРО-ДПМНЕ, е фаворитът в надпреварата за нов партиен лидер. Националният конгрес на партията ще се проведе в края на седмицата. (Дневник, Утрински весник - 20/05/03; МИА, А1 ТВ - 19/05/03)
