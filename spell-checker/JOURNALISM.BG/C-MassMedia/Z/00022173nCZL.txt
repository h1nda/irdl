Австрийски високопоставен служител изразява подкрепа за кандидатурата на Черна гора за членство в ЕС
					09/04/2007
					 
						ПОДГОРИЦА, Черна гора -- Барбара Прамер, председател на Националния съвет (долната камара) на австрийския парламент, заяви, че нейната страна подкрепя кандидатурата на Черна гора за присъединяване към ЕС. По време на посещение в Подгорица в петък (6 април) Прамер се срещна с нейния колега Ранко Кривокапич, с президента Филип Вуянович, с премиера Желко Стуранович и с външния министър Милан Рочен. Те разговаряха за укрепване на двустранните връзки, особено по отношение на сътрудничеството в икономическия, енергиен и банков сектор, туризма, защитата на околната среда и инфраструктурата на пътищата. Австрия планира да осигури 650 000 евро като помощ за парламента на Черна гора тази година. (Побиеда, Виести - 07/04/07; RTCG - 06/04/07)
