Служители на сръбския национален авиопревозвач JAT заплашват с обща стачка 
					15/02/2005
					 
						БЕЛГРАД, Сърбия-Черна гора -- Синдикатът на сръбския национален авиопревозвач JAT предупреди в понеделник (14 февруари), че служителите ще проведат обща стачка в петък, ако правителството не представи конкретен план за решаване на проблемите на компанията към този момент. Финансовият министър Младан Динкич изрази становище, че най-малко 2000 служители трябва да бъдат освободени от работа, за да се подобри ефективността на тази губеща компания. 
						Други новини от понеделник: Съдиите на процеса срещу Слободан Милошевич предупредиха обвиняемия, че си губи времето, искайки от свидетелите да отговарят на безсмислени въпроси. Бившият югославски президент е използвал досега 28 от общо 150-те дни, определени за защитната фаза. (Данас - 15/02/05; Ройтерс - 14/02/05)
