СВП призова БиХ да се съобрази с решението на съда в Страсбург
					18/08/2010
					 
						САРАЕВО, Босна и Херцеговина (БиХ) -- Службата на върховния представител (СВП) призова във вторник (17 август) властите да се съобразят с решението на Европейския съд за човешките права за т.н. случай "Джокич". Бившият служител на югославската армия Бранимир Джокич съди БиХ, тъй като му е било забранено да си върне апартамента в Сараево след конфликта в нарушение на Европейската конвенция за човешките права. Съдът в Страсбург реши през май, че Федерация Босна и Херцеговина (ФБиХ) трябва да плати 60 000 евро за парични и 5 000 евро за непарични щети, нанесени на Джокич. Премиерът на ФБиХ Мустафа Муезинович заяви миналата седмица, че решението може да означава финансов колапс за областта, тъй като ФБиХ може да се изправи пред хиляди подобни искове. (Taнюг, Б92, РТРС - 17/08/10)
