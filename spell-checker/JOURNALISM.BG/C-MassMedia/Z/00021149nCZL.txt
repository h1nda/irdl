Унгуреану обяви въпросите, свързани с Черно море и Косово като дипломатически приоритети на Румъния
					03/01/2007
					 
						БУКУРЕЩ, Румъния -- Външният министър Михай Разван Унгуреану обсъди дипломатическите приоритети за 2007 г. във вторник (2 януари), включвайки в тях черноморския регион и свързаните с него енергийни въпроси, както и процеса за решаване на статута на Косово. Според Унгуреану тези въпроси ще бъдат решавани и чрез съвместни инициативи на Румъния и България след влизането им в ЕС по-рано тази седмица. Той заяви, че Букурещ и София ще се стремят да дадат тласък на проекта за газопровода "Набуко" с цел намяляване на енергийната зависимост от Русия. 
						Други новини - Румънският град Сибиу бе официално представен като Европейска културна столица за 2007 г. в понеделник вечер, заедно с Люксембург. Около 50 000 души присъстваха на церемонията, включително президентът Траян Бъсеску. (Зиуа - 03/01/07; Ромпрес - 02/01/07)
