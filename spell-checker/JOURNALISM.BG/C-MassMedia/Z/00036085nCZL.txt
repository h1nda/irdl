Регионални лидери присъстват на Общото събрание на ООН в Ню Йорк
					20/09/2010
					 
						НЮ ЙОРК, Съединени щати -- Лидерите на страни от региона са в Ню Йорк в понеделник (20 септември), за да присъстват на 65-ата сесия на Общото събрание на ООН тази седмица. Сесията има за цел да ускори напредъка към Целите на хилядолетието за развитие, които трябва да бъдат изпълнени до 2015 г. Освен това ще се състои Балканска среща на върха, на която ще присъстват президенти и премиери от балканските държави, както и среща на "Глобалната инициатива на Клинтън", учредена през 2005 г. от бившия президент Бил Клинтън. (Уебсайт на ООН - 20/09/10; Шекули, Шип, Нюз 24 - 19/09/10)
