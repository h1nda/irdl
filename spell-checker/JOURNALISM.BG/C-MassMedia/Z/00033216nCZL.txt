Мандатът на Фейт от МГС в Косово ще бъде преразгледан
					29/01/2010
					 
						ПРИЩИНА, Косово -- Мандатът на международния представител с най-големи правомощия в Косово - ръководителя на Международната гражданска служба (МГС) Питер Фейт - ще бъде преразгледан следващия месец от представители на 25-те страни, членки на Международната управляваща група (МУГ). Прегледът на 8 февруари ще се проведе в съответствие с цялостното предложение на бившия специален пратеник Марти Ахтисаари за уреждане на статута на Косово. МУГ трябва да преразгледа задълженията на ръководителя на МГС с оглед на постепенното им намаляване в рамките на две години от прилагането на плана на Ахтисаари, започнало през февруари 2008 г. Фейт изпълнява длъжността и на специален представител на ЕС в Косово. (Експрес, Топ Нюз, Телеграфи - 29/01/10)
