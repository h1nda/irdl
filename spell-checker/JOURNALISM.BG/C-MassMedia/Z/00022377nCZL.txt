Шварц-Шилинг призова Сърбия да спазва ангажиментите си към Трибунала в Хага
					27/04/2007
					 
						САРАЕВО, Босна и Херцеговина (БиХ) -- В четвъртък (26 април) в писмо до сръбския президент Борис Тадич във връзка със сътрудничеството с Трибунала на ООН за военни престъпления върховният представител Кристиан Шварц-Шилинг каза, че се надява страната "най-после да изпълни задълженията си изцяло и без забавяне". Шварц-Шилинг информира Тадич и за последните събития във връзка със сътрудничеството в областта на военните престъпления и в БиХ в светлината на дебата, последвал решението на Международния съд (МС) по делото за геноцид, заведено от БиХ срещу Сърбия. 
						В петък Шварц-Шилинг се срещна с министър-председателите на БиХ, Федерация БиХ и Република Сръбска, за да обсъди усилията за възраждане на икономиката на Сребреница. Геноцидът през 1995 г. там бе обект на решението на МС. (Уебсайт на СВП, РТРС, ПБС, Фена - 26/04/07)
