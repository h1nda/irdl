Епидемия от дребна шарка уби осем души в Румъния 
					29/11/2005
					 
						БУКУРЕЩ, Румъния -- Най-малко осем души са починали, а около 2 500 са заразените от морбили в Румъния, съобщи здравният министър Еужен Николаеску в понеделник (28 ноември). Правителството затвори Центъра за контрол на заболяванията за това, че не е предупредил по-рано властите за епидемията. Николаеску каза, че министерството му е научило за епидемията от медиите.
						Също в понеделник румънските учители най-накрая прекратиха общата стачка. Правителството и учителският профсъюз постигнаха споразумение за увеличаване на заплатите и училищата отново отвориха врати във вторник. (Найн о'клок, Ромпрес - 29/11/05; АП - 28/11/05)
