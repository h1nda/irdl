Турският премиер Ердоган посети Хърватия и Македония 
					14/06/2006
					 
						ЗАГРЕБ, Хърватия -- По време на посещенията си в Хърватия и Македония във вторник (13 юни) турският премиер Реджеп Тайип Ердоган изрази задоволство от резултатите от разговорите си с високопоставени ръководители и в двете страни, посветени на регионалното сътрудничество и присъединяването към ЕС. В Загреб Ердоган се срещна с президента Стипе Месич във връзка с икономическото партньорство и обмена на опит в процеса на евроатлантическа интеграция. По-късно същия ден Ердоган отпътува за Скопие. По време на срещите с македонския си колега Владо Бучковски и с президента Бранко Цървенковски Ердоган е обсъдил начини за засилване на двустранните търговски и икономически връзки. (ХРТ, ХИНА, Макфакс, A1 ТВ, TurkishPress.com - 13/06/06)
