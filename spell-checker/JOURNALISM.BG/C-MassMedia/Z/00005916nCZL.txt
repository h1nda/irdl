Прокурорите на ООН представиха изобличаващо писмо на процеса срещу Милошевич
07/02/2003
 
ХАГА, Холандия -- В четвъртък (6 февруари) прокурорите на ООН представиха писмо, което доказва, че Слободан Милошевич е имал силно влияние върху сръбските бунтовници в Хърватска. Документът е написан от Милан Мартич, политически лидер на отцепилата се област Краина, на 3 юни 1993 г. В писмото той моли Милошевич, по това време президент на Сърбия, да "окаже натиск" върху югославската армия да предостави оборудване и хора на сръбските части, воюващи в Хърватска. Мартич моли Милошевич също да използва своето влияние върху медиите, за да подкрепят отцепилия се регион. (АП, АФП - 06/02/03)
