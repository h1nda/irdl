Гражданска група в Албания иска референдум за изборните резултати от 2009 г. 
					10/08/2010
					 
						ТИРАНА, Албания -- В понеделник (9 август) група граждани от Тирана внесе искане в Централната избирателна комисия (ЦИК) да бъде организиран референдум дали да бъдат преброени наново подадените гласове на изборите от юни 2009 г. Групата предлага да бъде отговорено просто с "да" или "не" на следните въпроси: "Трябва ли да бъдат преброени гласовете, подадени на парламентарните избори от 2009 г.? Трябва ли новото преброяване да бъде ръководено от гражданското общество и трябва ли новото преброяване да бъде извършено от ЦИК?" Един от инициаторите на референдума, Анди Гьолику, каза, че е дошло времето гражданите сами да решават засягащите ги въпроси чрез гласуване - право, гарантирано от конституцията. ЦИК трябва да отговори до 20 дена. Резултатите от изборите и разследването им доведоха до остри спорове между правителството и опозицията в продължение на повече от година, забавяйки свързаните с ЕС реформи. (Гласът на Америка, Ора Нюз, Топ Ченъл, Balkan Web, Топ Нюз - 09/08/10)
