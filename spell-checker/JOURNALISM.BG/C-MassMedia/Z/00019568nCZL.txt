Поредица от земетресения нанесе щети на домове в Албания
					11/08/2006
					 
						ТИРАНА, Албания -- Серия от земетресения, които разтърсват Южна Албания от края на миналата седмица, нанесоха щети на 88 къщи, съобщи в четвъртък (10 август) кметът на Химара Вангел Болано. Много хора твърдят, че домовете им са негодни за живеене и че са принудени да спят навън. Те искат помощ от правителството. Сеизмологичният институт докладва за две земетресения, станали в неделя, с магнитут 4,7 по скалата на Рихтер. Те са били последвани от над 200 труса. 
						Други новини -- Капитан Кристач Гервени, командващ на албанските военноморски сили, заяви в четвъртък, че останките от хеликоптера, който се разби миналия месец в Адриатическо море и причини смъртта на бившия заместник-премиер Грамоз Пашко и на още петима души на борда, са били намерени. Издирването бе проведено от албански, италиански и френски екипи. (Албейниън Нюз - 11/08/06; Сител - 10/08/06)
