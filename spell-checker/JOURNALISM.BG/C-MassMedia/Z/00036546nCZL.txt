Румънската опозиция внесе ново искане за вот на недоверие
					31/10/2010
					 
						БУКУРЕЩ, Румъния -- Опозиционната Националлиберална партия и Социалдемократическата партия внесоха в петък (29 октомври) ново искане за вот на недоверие срещу правителството в опит да попречат образователната реформа да се превърне в закон, като бъде подминат парламентът. Премиерът Емил Бок, чието правителство оцеля след вота на недоверие в сряда, направи обръщение в парламента в четвъртък, като настоя за започване на процедура за отчетност по закона за образовението, което ще даде възможност на кабинета да го приеме без парламентарен дебат или гласуване. Законът може да влезе в сила след две седмици, през което време парламентът може да предложи поправки. Гласуването може да се проведе в парламента още следващата седмица. (Ройтерс, Aгерпрес, Meдиафакс - 29/10/10)
