В Загреб отвори врати втора синагога
					17/03/2008
					 
						ЗАГРЕБ, Хърватия -- Президентът Стипе Месич присъства в неделя (16 март) на церемонията по откриването на втора синагога в Загреб. Отношенията между Хърватия и Израел се затоплиха, след като Месич стана президент през 2000 г. Неговият предшественик Франьо Туджман отказа да признае ролята на Хърватия в убийството на хиляди евреи по време на Втората световна война, което се отрази на връзките между двете страни. Според официални данни в Хърватия живеят 576 евреи при население от общо 4,4 милиона. Лидерите на еврейската общност обаче твърдят, че техният брой е около 2 500 души. (ХРТ, АФП - 16/03/08)
