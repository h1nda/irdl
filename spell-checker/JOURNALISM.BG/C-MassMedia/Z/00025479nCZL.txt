Косовският премиер Тачи призова за достойно честване на независимостта
					15/02/2008
					 
						ПРИЩИНА, Косово, Сърбия -- Премиерът Хашим Тачи призова в четвъртък (14 февруари) косовските албанци да отпразнуват независимостта на Косово по достоен начин, който да отправи положително послание до света. Той не определи точната дата на декларацията, макар че мнозина смятат, че това ще стане в неделя.
						Други новини -- В четвъртък мощна експлозия разтърси етнически разделения град Митровица. Взривът стана в дом близо до офисите на ЕС в контролираната от сърбите част на града. Говорителят на полицията Бесим Хоти каза, че международните служители не са били цел на нападението. (Шекули, Коха Йоне - 15/02/08; РТК, РСЕ, Телеграфи, Танюг - 14/02/08)
