ПАСЕ одобри кандидатурата на Черна гора за членство в СЕ
					18/04/2007
					 
						СТРАСБУРГ, Франция – Парламентарната асамблея на Съвета на Европа (ПАСЕ) одобри във вторник (17 април) присъединяването на Черна гора като 47-и член на Съвета на Европа (СЕ), което става една година, след като страната обяви независимост от предишния държавен съюз със Сърбия. Депутатите от ПАСЕ похвалиха напредъка, постигнат в различни области, и призоваха ръководителите на страната да осъществят оставащите реформи. Черна гора бе призована по-специално да приеме нова конституция до една година, както и да ратифицира редица конвенции на СЕ. Решението на ПАСЕ трябва да бъде одобрено от Комитета на министрите на СЕ следващия месец. (Виести - 18/04/07; Уебсайт на СЕ, Мина, РТЧГ - 17/04/07)
