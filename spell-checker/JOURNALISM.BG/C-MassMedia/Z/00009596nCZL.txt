Реджепи: "Малцинствата в Косово трябва да живеят заедно"
23/01/2004
 
ПРИЩИНА, Косово, Сърбия и Черна гора -- В радиоинтервю на 22 януари (четвъртък) премиерът на Косово Байрам Реджепи заяви, че не подкрепя лансираната от международната общност идея за многонационално Косово. Той обаче се изказа в полза на това различните етнически малцинства в провинцията да живеят заедно, а не да бъдат разделени на етнически принципи. "Призовавам народа на Косово, дори и да не се обичаме, което не е задължително, нека да се уважаваме, да се въздържаме от нападки, да направим възможно за всички, като човешки същества, да имат своето място в Косово, и да уважаваме основните си права", каза Реджепи. (Б92 - 22/01/04)
