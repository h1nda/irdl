Деветнадесет души бяха ранени при сбиване на футболен мач в БиХ 
					22/08/2005
					 
						САРАЕВО, Босна и Херцеговина (БиХ) -- Деветнадесет души бяха ранени при сбиване между футболни запалянковци и полицията в град Зеница късно в събота (20 август). Размириците започнали, когато полицаите се опитали да изведат от стадиона фенове на "Железничар" след мача на отбора им с "Челик" за местния шампионат. Един запалянко на "Железничар" е починал, но причината за смъртта все още не е ясна. Сред ранените има и 11 полицаи. Властите изключват етнически мотив като причина за насилията. Съобщава се и за значителни материални щети. (Ройтерс, Дневни аваз - 22/08/05; Фена, Ройтерс - 21/08/05)
