Сръбското правителство приема стратегия за борба с корупцията
					27/05/2005
					 
						БЕЛГРАД, Сърбия и Черна гора -- На свое заседание в четвъртък (26 май) сръбското правителство прие стратегия за борба с корупцията, за да изпълни едно от основните изисквания за членство в ЕС. След като статегията бъде приета от парламента, ще бъде изготвен проект на план за действие, каза министърът на правосъдието Предраг Стойкович, като добави, че работата по него вече е започнала. 
						Други новини: Сръбският премиер Воислав Кощуница се срещна с унгарския си колега Ференц Гюрчани в Белград в четвъртък. Гюрчани обеща подкрепата на Унгария за ускоряване на процеса на присъединяване на Сърбия към ЕС и даде висока оценка на услията на Кощуница за намаляване на инцидентите, свързaни с междуетническо напрежение. Кощуница от своя страна обеща, че сръбската полиция и съдебната власт ще предприемат по-решителни действия за проследяване и преследване на инициаторите на подобни инциденти. 
						По време на посещението си в Сърбия и Черна гора Гюрчани се срещна и с черногорския премиер Мило Джуканович, както и с няколко министри от кабинета му. Основна тема на разговорите бе икономическото сътрудничество в светлината на неотдавнашните унгарски инвестиции в Черна гора. (Данас - 27/05/05; Танюг, РТС, Сръбско правителство, Черногорско правителство, Танюг, Б92 - 26/0505)
