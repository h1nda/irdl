САЩ призоваха Македония да разследва инцидентите в началото на предизборната кампания
					13/05/2008
					 
						СКОПИЕ, Македония -- Посолството на САЩ в Македония призова властите да разследват инцидентите, които белязаха официалния старт на кампанията в неделя (11 май). В изявление от понеделник посолството в Скопие подчерта, че успешните избори са от жизнено важно значение за бъдещето на Македония. В единия от случаите двама мъже са стреляли по колата на лидера на Демократичния съюз за интеграция (ДСИ) Али Ахмети по време на негово посещение в Боговине. Той не е пострадал. Полицията е арестувала един заподозрян. Имало е и няколко нападения срещу офиси на ДСИ и на Демократичната партия на албанците. (МИА - 13/05/08; Макфакс, АП, Нетпрес, Сител - 12/05/08)
