Косово съобщи за три нови случая на свински грип
					06/11/2009
					 
						ПРИЩИНА, Косово -- Здравните власти съобщиха в четвъртък (5 ноември), че трима души са се заразили със свински грип. Лабораторните тестове, проведени в Института TOРЛAK в Белград, са потвърдили наличието на вируса H1N1. И тримата заболели са сърби, живеещи в Северна Митровица, Грачаница и село Гораждец, в близост до Печ. Двама от пациентите са деца. Други четири проби са били изпратени в Института TOРЛAK за тестване.
						Междувременно в Турция броят на смъртните случаи нарасна на 19, след като още четирима души починаха от вируса. Здравните власти ги идентифицираха като шестгодишно момиченце, 28-годишна жена и две други жени, на 32 и 33 години. (Експрес - 06/11/09; Контак Плюс Радио, РТК, Телеграфи - 05/11/09)
