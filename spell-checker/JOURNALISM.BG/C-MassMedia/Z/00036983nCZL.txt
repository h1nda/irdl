Премиерите на Турция и Гърция призовават за сътрудничество
					09/01/2011
					 
						АНКАРА, Tурция - Гръцкият премиер Георгиос Папандреу направи обръщение на годишната конференция на турски посланици в град Ерзурум в източната част на страната в петък (7 януари). Участниците подчертаха предизвикателствата и проблемите, които влияят на гръцко-турските двустранни отношения. Папандреу каза, че трудно се създава доверие, но подчерта значението на гръцко-турското приятелство и изрази увереност, че двете страни могат да извършат радикална промяна в отношенията помежду си. 
						Tурският премиер Реджеп Тайип Ердоган каза, че неговата страна иска мир, стабилност и просперитет в света. "Ние постигнахме голям напредък напоследък в отношенията между Турция и Гърция. Трябва да намерим цялостно решение на проблемите в Егейско море. Вярвам, че ще постигнем мир в Егейско море. Това включва взаимни полети", каза той. Ердоган също заяви, че е време да се намери справедливо и цялостно решение на кипърския проблем. (AНА-MПА, Уърълд Бюлетин, AП, Aнадолска информационна агенция, AФП - 07/01/11)
