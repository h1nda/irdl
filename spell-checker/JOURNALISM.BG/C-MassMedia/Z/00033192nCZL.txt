Италианският външен министър Фратини предвижда безвизови пътувания за албанците до лятото
					27/01/2010
					 
						ВАШИНГТОН, Съединени щати -- Италианският министър на външните работи Франко Фратини вярва, че за Албания падането на визовите бариери с ЕС ще стане факт до лятото. В реч във вторник (26 януари) Фратини изрази надежда, че политическите партии в Тирана ще разберат по-широкия интерес на страната и ще помогнат за присъединяването към ЕС колкото може по-скоро. Опозиционната Социалистическа партия бойкотира парламента от месеци с искания за разследване на общите избори от юни 2009 г.
						Според проучване, проведено от Института за международни изследвания в Тирана, 89 % от албанците подкрепят интеграцията в ЕС. (Би Би Си, Гласът на Америка, Шекули, Лаймифундит, Ора Нюз - 26/01/10)
