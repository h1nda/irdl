Косово и Сърбия са готови за разговори
					18/05/2010
					 
						НЮ ЙОРК, Съединени щати -- Външните министри на Косово и Сърбия заявиха, че поемат ангажимент да обсъдят нерешените въпроси. По време на разговори за Косово в Съвета за сигурност на ООН в понеделник (17 май) сръбският най-висш дипломат Вук Йеремич каза, че Белград е готов да започне преговори по важни въпроси като статута на Косово. Неговият косовски колега Скендер Хюсени обаче каза, че този въпрос е приключен, и добави, че Прищина и Белград могат да разговарят само като съседни държави. Членовете на Съвета за сигурност окуражиха и двете страни да започнат преговори за намиране на решение, което ще укрепи стабилността и ще сложи край на конфликтите между общностите на етническите албанци и сърби. В своя доклад ръководителят на ЮНМИК Ламберто Заниер посочи, че ситуацията в Косово остава стабилна, но деликатна при липсата на помирение между общностите. (Зери, Кохавижън, РТК - 17/05/10)
