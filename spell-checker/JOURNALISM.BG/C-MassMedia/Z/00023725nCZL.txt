Топи и Бериша се срещнаха, за да обсъдят реформите и пожарите в Албания
					30/08/2007
					 
						ТИРАНА, Албания -- Президентът Бамир Топи и министър-председателят Сали Бериша се срещнаха в сряда (29 август), за да обсъдят политическите и социални въпроси, стоящи пред страната, и по-специално реформите, необходими за присъединяване към НАТО и ЕС. От канцеларията на Топи съобщиха, че двамата са разговаряли и за продължаващите трудности, включително енергийната криза, спиранията на водоподаването, пожарите и безопасността в мините. 
						Междувременно в сряда вътрешният министър Буяр Нишани се срещна с представители на полицията и изрази сериозна загриженост във връзка с горските пожари в страната. Той призова представителите на службите за сигурност да разследват причините за тези пожари. (Шекули, Коха Йоне, Панорама - 30/08/07; Balkanweb, Уебсайт на албанския министър-председател, Топ-Ченъл - 29/08/07)
