Законодателният орган на Черна гора ще обсъжда въпроса за референдума на 25 февруари
					14/02/2006
					 
						ПОДГОРИЦА, Сърбия и Черна гора -- Председателят на парламента на Черна гора Ранко Кривокапич съобщи в понеделник (13 февруари), че е свикал извънредно заседание на парламента на 25 февруари, на което да бъде обсъден планираният референдум за независимост. Заседанието е свикано по искане на управляващата коалиция. По-късно в понеделник опозицията разкритикува тази идея, тъй като все още се водят политически преговори по условията на провеждане на референдума. Парламентарният дебат първоначално бе планиран за 7 февруари, но бе отложен по молба на представителя на ЕС Мирослав Лайчак. Той се връща в Подгорица в сряда. (Мина, Танюг - 13/02/06)
