Македонският премиер Бучковски заяви, че връзките с етническия албански партньор в правителството са добри
					13/02/2006
					 
						СКОПИЕ, Македония -- Премиерът Владо Бучковски, лидер на управляващия Социалдемократичен съюз за Македония (СДСМ), заяви в петък (10 февруари), че отношенията с етническия албански партньор в правителството, Демократичния съюз за интеграция (ДСИ), са добри. Бучковски говори пред репортери ден след редовната си среща с лидера на ДСИ Али Ахмети. Бучковски категорично отрече твърденията, че отношенията между СДСМ и ДСИ са се влошили напоследък заради плановете на Скопие да гледа четири съдебни дела, върнати от Трибунала на ООН и отнасящи се за престъпления, извършени вероятно през 2001 г. от вече разформированата етническа албанска Армия за национално освобождение. (Утрински весник, Вест - 12/02/06; Уеб сайт на македонското правителство - 10/02/06)
