Кларк ще дава показания при закрити врати
20/11/2003
 
ХАГА, Холандия -- Трибуналът на ООН за военни престъпления съобщи в сряда (19 ноември), че бившият върховен главнокомандващ на НАТО Уесли Кларк ще даде показания следващия месец при закрити врати. Американският генерал от запаса с четири звезди предстои да се яви като свидетел на процеса срещу Слободан Милошевич на 15 и 16 декември. Извадки от показанията му, които не засягат американските национални интереси, ще бъдат публикувани. Прокурорите искат да го разпитат за контактите му с Милошевич по време на конфликтите в Босна и Херцеговина, Хърватия и Косово. Кларк оглавяваше 78-дневната акция на НАТО в Белград през 1999 г., а понастоящем е кандидат за президент на САЩ. (АФП, Ройтерс, Б92, Би Би Си, Танюг, Бета -19/11/03)
