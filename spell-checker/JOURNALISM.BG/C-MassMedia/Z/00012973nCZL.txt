Външните министри на ЕС се споразумяват България и Румъния да подпишат Договора си за присъединяване през пролетта 
					14/12/2004
					 
						БРЮКСЕЛ, Белгия -- На срещата си в понеделник (13 декември) Съветът на външните министри на ЕС се споразумяха, че България и Румъния трябва да бъдат готови за подписване на присъединителните си договори в края на април или през май. Срещата на върха на Европейския съвет по-късно тази седмица се очаква да доведе до формиране на окончателна позиция по целта на двете държави да се присъединят към ЕС през 2007 г., както и да вземе решение по определянето на дата за начало на присъединителните преговори с Турция. 
						Междувременно на среща със свои колеги от ЕС гръцкият външен министър Петрос Моливиатис отново обвърза преговорите на Турция за членство с напредъка по кипърския въпрос. Твърди се, че няколко други държави от ЕС са били съгласни с тази позиция. (АНА - 14/12/04; Уеб сайт на ЕС, novinite.com - 13/12/04)
