Хърватският външен министър се срещна с представители на ЕС
29/01/2003
 
БРЮКСЕЛ, Белгия -- Във вторник (28 януари) хърватският външен министър Тонино Пикула се срещна в Брюксел с еврокомисаря по външните отношения Крис Патън и върховния представител на ЕС по сигурността Хавиер Солана. Основна тема на разговорите беше намерението на Загреб следващия месец да подаде официална молба за започване на преговори за присъединяване и свързаните с това реформи. Пикула отбеляза, че неговото правителство съзнава, че с молбата значително ще се увеличат задълженията на страната. След срещите той заяви, че сътрудничеството с Трибунала на ООН за военни престъпления остава най-важния критерий за започването на преговори по присъединяване. (Весник - 29/01/03; ХИНА - 28/01/03)
