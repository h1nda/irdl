Румъния препотвърждава подкрепата си за демократизацията и стабилизацията на Ирак
05/07/2004
 
БАГДАД, Ирак -- По време на еднодневна визита в Багдад в неделя (4 юли) румънският външен министър Мирча Джоана потвърди подкрепата си за демократизацията и стабилизацията на Ирак. Джоана, чиято страна е понастоящем ротационен председател на СС на ООН, се срещна със суверенните власти на Ирак. Той се ангажира да информира Генералния секретар на ООН Кофи Анан за тяхното искане да бъдат проведени избори през януари. Двамата освен това са обсъдили неотдавнашното предложение на НАТО да обучава силите за сигурност на Ирак.
Други новини: Няколко висши представители на управляващата в Румъния Социалдемократическа партия се оттеглиха от партийните си постове след слабото представяне на местните избори миналия месец. Партията им бе дала срок до събота да подадат оставки. (Ромпрес - 05/07/04; Медиафакс - 04/07/04)
