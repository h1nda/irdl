Първото явяване на Харадинай пред МТВПБЮ се очаква в понеделник
					13/03/2005
					 
						ХАГА, Холандия -- Бившият премиер на Косово Рамуш Харадинай се очаква да се яви за първи път пред трибунала на ООН за военните престъпления в Хага в понеделник (14 март). Той ще застане пред съдиите заедно с двама негови съучастници в бившото албанско партизанско движение в Косово Идриз Балай и Лах Брахимай, чиито имена са в същия обвинителен акт за престъпления, извършени срещу сърби и неалбански граждани в Косово през 1998 г. 
						Също в петък стана експлозия точно пред представителството на ООН в Прищина. Предполагаема ръчна граната рани един човек. (РТРС - 13/03/05; Катимерини - 12/03/05; Танюг, КосоваЛайв, Би Би Си, АФП, AП - 11/03/05)
