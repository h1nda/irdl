НПО призовават обществеността в Македония да се противопостави на въоръженото насилие
					24/05/2006
					 
						СКОПИЕ, Македония -- Няколко местни и международни НПО излязоха с общ призив във вторник (23 май), призовавайки гражданите на Македония да кажат "НЕ" на въоръженото насилие като част от Световната седмица на кампанията срещу малокалибрените оръжия. На пресконференция представителите на ПРООН, Каритас Македония и Сивил обявиха резултати от анкети, според които 15 на сто от населението притежава нелегално оръжие. Те призоваха за усилване на граничния контрол, за стриктно прилагане на законодателството, свързано с притежаването на оръжие и за нови действия за стимулиране на доброволното предаване на незаконно притежавано оръжие.
						Също във вторник на среща със своя македонски колега Бранко Цървенковски в Рим, новият президент на Италия Джорджо Наполитано, потвърди подкрепата на своята страна за стремежа на Македония да се присъедини към ЕС и НАТО. Цървенковски бе там за тържествата по случай Деня на Светите братя. Кирил и Методий, създатели на славянската азбука. (Макфакс - 24/05/06; A1 ТВ, Телма ТВ, МИА - 23/05/06
