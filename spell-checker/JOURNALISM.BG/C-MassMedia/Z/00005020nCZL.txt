Баня Лука и Белград допускат, че местни фирми са нарушили оръжейното ембарго на ООН
07/11/2002
 
БЕЛГРАД, Югославия -- Последните разследвания доказват, че местни фирми в Югославия и Република Сръбска (РС) са нарушили ембаргото на ООН върху търговията с оръжия с Ирак, потвърдиха длъжностни лица в Белград и Баня Лука. В Белград, югославска парламентарна комисия призна, че държавната фирма "Югоимпорт" е нарушила резолюциите на ООН. Междувременно, новоизбраният президент на РС Драган Чавич потвърди, че военната компания "Орао"нелегално е изнасяла оръжия за Ирак чрез фирми извън Босна и Херцеговина, по-специално "Югоимпорт". По всичко личи, че бизнес контактите на "Орао" с Ирак датират от 1999г. и са били поддържани със знанието на бившия министър на отбраната и висши офицери от армията, каза Чавич. (Фонет - 07/11/02; Танюг, РТС ТВ, РТРС, НТВ Хаят, Медиапул - 06/11/02)
