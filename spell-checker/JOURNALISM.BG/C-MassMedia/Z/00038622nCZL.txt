Сърбия може да получи статут на страна кандидатка за членство в ЕС до края на годината, твърди докладчик на ЕП
					23/05/2011
					
						БЕЛГРАД, Сърбия -- Сърбия може да получи статут на страна кандидатка за членство в ЕС до края на годината, заяви в събота (21 май) докладчикът на ЕП за страната Желко Качин. И все пак остава най-важното условие: екстрадирането на двамата укриващи се от правосъдието военнопрестъпници Ратко Младич и Горан Хаджич до Хагския трибунал за военни престъпления. Страната също трябва да осъществи по-нататъшни реформи в държавния сектор, добави Качин. Сърбия има възможност да започне присъединителни преговори следващата пролет, предсказа той. (Бета, Б92, Радио "Свободна Европа" - 21/05/11)
