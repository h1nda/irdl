Косово отправи запитване към ЮЛЕКС за разговорите с Белград
					23/07/2009
					 
						ПРИЩИНА, Косово -- В сряда (22 юли) заместник министър-председателят Хайредин Кучи изпрати писмо до ръководителя на ЮЛЕКС Ив дьо Кермабон във връзка със съобщенията, че мисията провежда разговори със Сърбия по юридически въпроси, включително за полицията и митниците. "Не съм виждал проектите на тези протоколи [от срещите] и не съм официално информиран от мисията ЮЛЕКС, че се водят такива разговори", се казва в писмото. Кучи настоява също, че Косово трябва да е напълно информирано за всякакви подобни разговори между Сърбия и ЮЛЕКС. По-късно в сряда Кучи се срещна с Дьо Кермабон, който го увери, че не са били водени никакви преговори.
						Междувременно в сряда ЮЛЕКС официално прехвърли своите отговорности в борбата с тероризма на антитерористичното звено на косовската полиция. (Зери, Коха Диторе, Косова Сот - 23/07/09; РТК, Кохавижън - 22/07/09)
