Румъния приключи мисията си в Ирак
					05/06/2009
					 
						БУКУРЕЩ, Румъния -- В четвъртък (4 юни) президентът Траян Бъсеску присъства на церемония по случай края на шестгодишната мисия на Румъния в Ирак. По време на мисията бяха убити двама войници, а 12 бяха ранени. Румъния имаше 366 военнослужещи в Ирак и остана там по-дълго от повечето страни от водената от САЩ коалиция.
						Междувременно в четвъртък Бъсеску каза в изявление, излъчено по националната телевизия, че все още не е взел решение дали да се кандидатира за втори мандат. Това е третият път, в който той публично коментира въпроса, въпреки че е ясно, че той е лидер в надпреварата за поста.
						Други новини от четвъртък -- Външният министър Кристиан Дяконеску каза, че Румъния иска важен изпълнителен пост в следващата Европейска комисия. В неделя румънците избират депутатите, които ще ги представляват в Европейския парламент. (Агерпрес, АП, Гъндул, Адевърул - 04/06/09)
