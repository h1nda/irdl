Гърция твърди, че иска да види Скопие да се присъединява към НАТО след решаването на спора с името
					01/05/2008
					 
						АТИНА, Гърция -- Външният министър Дора Бакояни заяви, че Гърция смята членството на Македония в НАТО за много важен въпрос, който трябва да почака, докато Скопие нормализира отношенията си с Атина, като реши отдавнашния спор с името. В статия в "Уошингтън Таймс" от вторник (29 април) Бакояни писа, че членството на Македония в НАТО ще допринесе за регионалната сигурност. Тя добави, че следователно всички членове на Алианса, особено Гърция - поради географската си близост - подкрепят членството на Македония. Тя обаче подчерта, че по време на срещата на върха на НАТО в началото на април "Алиансът е дал ясно да се разбере, че присъединяването зависи от спазването на общите ценности и принципи на НАТО; че алианси и партньорства могат да се създават между страните само когато съществува добра воля, взаимно доверие и добросъседски отношения." (Уошингтън Поуст, Maкфакс, AНА-MПА - 30/04/08)
