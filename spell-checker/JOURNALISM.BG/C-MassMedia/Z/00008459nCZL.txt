Трайковски препотвърждава волята на Македония да допринесе за борбата срещу тероризма
24/09/2003
 
НЮ ЙОРК, САЩ -- Македонският президент Борис Трайковски потвърди във вторник (23 септември) желанието на своята страна да допринася за международната борба срещу тероризма. В реч по време на конференцията, посветена на тази тема, в Ню Йорк в рамките на годишната сесия на Общото Събрание на ООН Трайковски призова и за актуализиране на международната политика по отношение на тероризма, пояснявайки, че борбата не може да се води само с традиционни средства. Той освен това апелира за по-бързото приемане на конвенциите на ООН срещу тероризма и ядрения тероризъм. Трайковски бе единственият лидер от ЮИЕ, участвал във форума. (МИА, А1ТВ - 23/09/03)
