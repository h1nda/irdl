България прие документ за засилване на връзките със САЩ
21/09/2003
 
СОФИЯ, България -- Парламентът прие декларация в петък (19 септември), в която заявява решимост да съдейства за засилване на връзките със САЩ. В документа също така се изразява ангажимент за провеждане на необходимите реформи по пътя към членство в НАТО и за участие в усилията на международната общност, насочени към възстановяване на мира и следвоенното възстановяване в различни региони. Декларацията бе приета по случай 100-годишнината от установяването на дипломатически отношения между България и САЩ. (БTA, БНТ, бТВ - 19/09/03)
