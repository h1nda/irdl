Главният прокурор на Трибунала на ООН Брамерц ще посети Белград
					10/05/2011
					
						БЕЛГРАД, Сърбия -- Главният прокурор на Трибунала на ООН за военни престъпления Серж Брамерц потвърди в понеделник (9 май), че няма алтернатива на ареста на бившия босненски сръбски военен командир Ратко Младич. В изявление пред белградска медия в навечерието на посещението си в Сърбия той изказа съжаление, че Белград не е успял да изпълни препоръките, които той отправи през февруари и каза, че страната може да направи повече, за да докаже, че оказва пълно сътрудничество на Трибунала. Посещението предхожда доклада на Брамерц за сътрудничеството със страните от бивша Югославия, който той ще представи в Съвета за сигурност на ООН през юни. (Taнюг, РТС, Б92, Радио "Свободна Европа" - 09/05/11)
