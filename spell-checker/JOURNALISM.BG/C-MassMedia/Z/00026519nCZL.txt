Външният министър на Австрия Пласник потвърди, че БиХ ще подпише ССА на 16 юни
					22/05/2008
					 
						ВИЕНА, Австрия -- Босна и Херцеговина (БиХ) ще подпише своето Споразумение за стабилизация и асоцииране (ССА) с ЕС на 16 юни, потвърди в сряда (21 май) австрийският външен министър Урсула Пласник, след като на редовното ежеседмично заседание на австрийското правителство беше дадена зелена светлина за ССА на БиХ. Външните министри на 27-те членки на ЕС ще се срещнат в Люксембург за церемонията. БиХ е единствената страна от Западните Балкани, която не е подписала все още ССА. (Бета, АФП, РТРС, Дневни Аваз - 21/05/08)
