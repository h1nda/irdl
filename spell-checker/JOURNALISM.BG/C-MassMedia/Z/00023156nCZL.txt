Американски дипломат призовава Сърбия да насочи вниманието си към ЕС, вместо към Косово
					08/07/2007
					 
						ДУБРОВНИК, Хърватия -- Сърбия трябва да насочи вниманието си към усилията за присъединяване към ЕС и да се откаже от противопоставянето си на независимостта на Косово, заяви американският помощник-държавен секретар по европейските въпроси Даниел Фрийд в интервю, публикувано в събота (7 юли). Той заяви, че Слободан Милошевич е изгубил Косово преди години и че сърбите отново ще живеят в една политическа общност само когато всички страни от бивша Югославия и Балканите се присъединят към Съюза. Фрийд също е оценил високо френското предложение за отлагане на решението за бъдещето на Косово с шест месеца. 
						Междувременно по време на посещението си в Подгорица в петък, сръбският външен министър Вук Драшкович е предупредил съседните страни да не предприемат едностранни действия по отношение на Косово, включително и признаването на независимостта. Той бе първият сръбски външен министър, посетил Черна гора след отделянето й от Сърбия миналата година. (AФП, Б92, Блиц, Виести, ФоНет, AП - 07/07/07; AП - 06/07/07)
