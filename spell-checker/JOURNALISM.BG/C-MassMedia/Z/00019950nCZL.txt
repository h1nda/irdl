ЕК призова за спокойствие след новите инциденти по границата между Хърватия и Словения
					15/09/2006
					 
						ЗАГРЕБ, Хърватия -- Европейската комисия призовава Хърватия и Словения да не предприемат никакви ходове, които биха могли да доведат до ескалация на напрежението в оспорваната от тях гранична зона, заяви Кристина Наги, говорител на еврокомисаря по разширяването Оли Рен. Коментарът от четвъртък (14 септември) бе в отговор на писмо, което словенският външен министър Димитрий Рупел изпрати до Рен и до върховния представител на ЕС за сигурността Хавиер Солана, в което твърди, че Хърватия предприема едностранни действия за очертаване на граница, която отговаря на нейните желания. Двете страни все още не са маркирали част от общата си граница, в резултат на което възникват чести инциденти. Последният се случи по-рано през седмицата, когато хърватската полиция арестува словенски журналисти, които според полицаите са пресичали границата незаконно. (Вечерни Лист - 15/09/06; HИНА, ХРТ - 14/09/06)
