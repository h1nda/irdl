Посланикът на САЩ в Косово връчи акредитивните си писма
					25/08/2009
					 
						ПРИЩИНА, Косово -- Новият посланик на САЩ в Косово Кристофър Дел връчи акредитивните си писма на президента Фатмир Сейдиу в понеделник (24 август), заявявайки, че политиката на САЩ по отношение на Косово остава непроменена и че независимостта е необратима. "Чувствам се оптимист, когато виждам прогреса, постигнат в Косово. В същото време гарантирам ангажимента на САЩ към изграждането на демократично, многоетническо, толерантно общество, което да стане пълноправен член на трансатлантическото и европейското семейство", каза Дел. Той се срещна и с министър-председателя Хашим Тачи.
						Други новини от понеделник -- Посолството на САЩ започна курс за обучение на косовски полицейски служители и прокурори. Той ще наблегне на създаването на основата на специалните сили за борба с корупцията, наркотиците и трафика на хора, както и на засилването на сътрудничеството между полицията и прокуратурата в следствената фаза. (Зери, Коха Диторе, Косова Сот - 25/08/09; Телеграфи, РТК, Кохавижън, АП - 24/08/09)
