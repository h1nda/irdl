Македонското правителство отказа да приеме оставката на Янакиевски
					10/09/2009
					 
						СКОПИЕ, Македония -- Министър-председателят Никола Груевски заяви, че няма да приеме оставката на министъра на транспорта Миле Янакиевски, подадена във връзка с трагичния инцидент в Охридското езеро, съобщиха местните медии в сряда (9 септември). Янакиевски подаде оставка малко след като претоварено корабче потъна в събота, при което загинаха 15 български туристи. Според Груевски Янакиевски не е пряко отговорен за трагедията.
						В сряда стотици хора отдадоха последна почит на жертвите. Българският външен министър Румяна Желева и нейният македонски колега Антонио Милошоски присъстваха на опелото в българския град Пирдоп. Присъстваха също кметът на град Охрид Александър Петрески и други представители на местните власти. (A1, МИА, Сител, Дневник, БНР - 09/09/09)
