Хърватия съобщи, че над 70 % от бежанците в община Вуковар-Сриемска са се завърнали в предвоенните си домове
					10/08/2006
					 
						ЗАГРЕБ, Хърватия -- Областният отдел за бежанците и разселените лица във Вуковар обяви, че към края на юли 36410 бежанци от източната община Вуковар-Сриемска -- или 70,4 % от общия брой на бежанците от войната през 1991 г. -- са се завърнали в предвоенните си домове. Най-голям брой завърнали се бежанци -- 1985 души -- има в община Нустар, където 94,6 % от предвоенното население е отново по домовете си. Най-малък е броят на завърналите се в община Борово, където преобладава етническото сръбско население -- 258 души или 27,5 % от бежанците. (Нови Лист, Весник - 10/08/06; ХИНА - 09/08/06)
