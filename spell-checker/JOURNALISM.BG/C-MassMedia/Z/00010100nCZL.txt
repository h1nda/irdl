Атентатори-самоубийци атакуваха сградата на масоните в Истанбул
10/03/2004
 
ИСТАНБУЛ, Турция -- Атентатор-самоубиец и служител в ресторант загинаха при терористично нападение срещу сградата на масонската ложа в Истанбул във вторник (9 март). Според официални представители атентаторите-самоубийци са влезли в ресторанта в партера на сградата и са произвели няколко изстрела, преди да детонират взривни устройства, опасани около телата им. Един от двамата нападатели и един сервитьор са загинали моментално. Неколцина други са били ранени, включително вторият атентатор. В ресторанта са се намирали поне 40 души. Никой не е поел отговорността за нападението. През ноември повече от 60 души загинаха в серия от терористични атаки в Истанбул, които бяха приписани на Ал-Кайда. (Ройтърс, АФП, Анадолска агенция - 10/03/04; АП, АФП, Ройтърс - 09/03/04)
