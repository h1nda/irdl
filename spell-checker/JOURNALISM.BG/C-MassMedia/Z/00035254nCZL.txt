Стачка в хърватските авиолинии
					11/07/2010
					 
						ЗАГРЕБ, Хърватия -- Националният превозвач Хърватски авиолинии трябваше да отмени 33 от 96 насрочени полети в петък (9 юли) поради стачка, организирана от профсъюза на кабинния персонал. Те протестират срещу това, което те определят като лошо управление и провалени преговори за нов колективен трудов договор. Според авиокомпанията около 24 000 пътници са били засегнати от протеста. Стачката приключи в събота, след като профсъюзът сключи споразумение с ръководството за колективен трудов договор. (Пословни дневник, ХРТ, ХИНА, Весник, AФП, AП - 09/07/10)
