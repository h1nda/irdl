Шварц-Шилинг вижда края на ерата на международен надзор в БиХ
					19/04/2006
					 
						НЮ ЙОРК, Съединени щати -- Върховният представител Кристиан Шварц-Шилинг заяви във вторник (18 април), че Босна и Херцеговина (БиХ) трябва да поеме пълна отговорност за делата си като нормална и демократична европейска държава. В обръщение към Съвета за сигурност на ООН той заяви, че фазата на следвоенно възстановяване и засилен межуднароден надзор наближава своя край и че страната преминава към следващия етап, който той нарече "владение". Това означава една БиХ, способна да управлява собствените си дела и да се интегрира в евроатлантическите структури, каза той.
						Това бе първата реч на Шварц-Шилинг пред Съвета, откакто той пое поста през февруари. Той очерта три приоритета за годината: конституционната реформа, общите избори през октомври и преговорите с ЕС по Споразумението за стабилизация и асоцииране. Същевременно той предупреди, че Сараево трябва да засили сътрудничеството си с Трибунала на ООН за военни престъпления. (Независне Новине, Дневни Аваз - 19/04/06; Източници на СВП, АП, БиБиСи, Ройтерс - 18/04/06)
