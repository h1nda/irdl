След случаите на замерване с камъни на туристически автобуси Гърция публикува предупреждение за пътуванията в Македония
					04/03/2009
					 
						АТИНА, Гърция -- Във вторник (3 март) министерството на външните работи публикува специално съобщение за гражданите на Гърция, пътуващи до съседна Македония, в което ги предупреждава да обръщат "особено внимание" на своята сигурност по време на пътуванията си. Предупреждението идва след нападението в неделя на около 30 вандали срещу три автобуса, превозващи гръцки туристи в Охрид. Според съобщенията в гръцките медии нападателите са хвърляли камъни по автобусите и са ранили двама туристи. Освен това те изписали със спрейове по автобусите националистически лозунги. 
						Във вторник македонското външно министерство отхвърли гръцката информация за инцидента, като определи реакцията на гръцкото правителство като "неподходяща и преувеличена". (АНА-МПА, In.news, АФП, МИНА, Макфакс, МИА - 03/03/09)
