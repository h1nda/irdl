Трибуналът на ООН разпореди частично преразглеждане на делото срещу Харадинай 
					21/07/2010
					 
						ХАГА, Холандия -- В сряда (21 юли) Трибуналът на ООН за военни престъпления разпореди частично преразглеждане на делото срещу бившия косовски министър-председател Рамуш Харадинай, който беше оправдан по обвиненията във военни престъпления през 2008 г. Председателят на Трибунала Патрик Робинсън каза, че съдебният процес срещу Харадинай и още двама бивши членове на "Армията за освобождение на Косово" е бил опорочен от сплашването на свидетели. Харадинай и Идриз Балай в края на краищата бяха оправдани, а другият обвиняем, Лахи Брахимай, получи шест години затвор за изтезания и жестокости срещу цивилни етнически сърби и роми, както и срещу косовски албанци, заподозрени в сътрудничество със сръбските сили през 1998 г. Прокуратурата на ООН обжалва част от присъдата и поиска подновяването на шест от 37-те точки на обвинението. В сряда Апелативната камара разпореди и тримата обвиняеми да останат засега под арест в Хага. (АП, АФП, Танюг, РТС, Бета, Уебсайт на МТБЮ - 21/07/10)
