Сръбското правителство прие проекторезолюция, в която се противопоставя на независимостта на Косово 
					16/11/2005
					 
						БЕЛГРАД, Сърбия и Черна гора -- Сръбското правителство прие във вторник (15 ноември) проекторезолюция, в която се противопоставя на независимостта на Косово. В документа се призовава за компромис с етническото албанско мнозинство на предстоящите преговори за статута, но провинцията се определя като "неделима" част от Сърбия. Президентът Борис Тадич защити тази позиция във вторник по време на разговорите си в Москва. Той предупреди, че исканията на Косово за пълна независимост биха могли да доведат до дестабилизация. 
						Други новини -- Ново социологическо проучване сочи, че сръбската общественост променя отношението си към укриващия се обвиняем във военни престъпления Радован Караджич. Изследването на агенция "Прайм комюникейшън" е установило, че 51,1 % от анкетираните смятат, че Караджич трябва да бъде екстрадиран в Хага, докато 48,9 % са на мнение, че той не трябва да бъде арестуван. Над 70 % заявяват, че Караджич трябва да се предаде сам. (Данас - 16/11/05; Ройтерс, ЮПИ, Бета, Танюг, РТС - 15/11/05)
