Британски съд ще се произнесе за екстрадирането на Ганич в Сърбия 
					27/07/2010
					 
						ЛОНДОН, Великобритания -- Очаква се във вторник (27 юли) лондонски съд да вземе решение дали да бъде екстрадиран в Сърбия бившият член на председателството на Босна и Херцеговина (БиХ) Еюп Ганич. Той беше арестуван на лондонското летище "Хийтроу" на 1 март по силата на заповед за арест, издадена от Белград. Сърбия го издирва във връзка с нападението през май 1992 г. срещу конвой на Югославската народна армия, при което загинаха повече от 40 войници. Ганич отрича обвиненията, твърдейки, че са политически мотивирани. 
						Други новини -- На хърватски сърбин, арестуван по погрешка от британската полиция в края на март по обвинения във военни престъпления, беше дадено разрешение за постоянно пребиваване във Великобритания, съобщи в понеделник Би Би Си. Хърватия оттегли своето искане за екстрадиране на Миле Боснич през април, определяйки случая като сгрешена самоличност. Хърватски съд реши, че Боснич, на 54 г., не е укриващият се обвиняем за военни престъпления, извършени срещу хърватски цивилни в началото на конфликта от 1991-1995 г. (Танюг - 27/07/10; Радио Свободна Европа, Ослободжение, Би Би Си - 26/07/10)
