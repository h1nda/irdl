България ще подпише присъединителния договор с ЕС през април
					17/12/2004
					 
						БРЮКСЕЛ, Белгия -- Българският министър на европейската интеграция Меглена Кунева заяви в четвъртък (16 декември), че страната най-вероятно ще подпише договора за присъединяване с ЕС през април. Европейският съвет още не е заел официална позиция по въпроса, но очевидно е постигнал политическо съгласие. Председателят на Европейската комисия Жозе Мануел Барозу заяви, че България би трябвало да подпише договора през идната пролет, но не посочи конкретна дата.
						Също в четвъртък финансовото министерство обяви, че България не е успяла да постигне споразумение с МВФ по прегледа на стендбай споразумението. Финансовият министър Милен Велчев заяви, че МВФ не е удовлетворен от разходната политика за 2005 г. и особено от 25-процентното увеличение на минималната работна заплата. (БТА, Пари - 17/12/04; БТА - 16/12/04)
