Пратеникът на ЕК в БиХ уточнява изискванията за положително становище в доклада за подготвеността за интеграция 
					09/05/2005
					 
						БАНЯ ЛУКА, Босна и Херцеговина (БиХ) -- Ръководителят на делегацията на Европейската комисия (ЕК) в БиХ Майкъл Хъмфриз призова за завършване на преговорите по преструктурирането на полицията и по закона за обществените електронни медии като основните предусловия за положително становище в доклада за подготвеността за интеграция, който ще излезе по-късно този месец. В интервю за всекидневника Независне новине от понеделник (9 май) Хъмфриз каза, че се надява кръгът от преговори тази седмица относно полицейската реформа да доведе до политическо решение преди мисията на ЕК за оценка, която ще пристигне в Сараево на 19 май. Органът, формиран със задачата да очертае новите полицейски управления в БиХ, ще заседава за пръв път в понеделник в Сараево. 
						Други новини: Министерството на гражданските дела обяви в петък, че общо 2 363 068 карти за самоличност и 974 527 свидетелства за правоуправление са били издадени считано от 30 април. Молбите за нови документи за самоличност трябва да се получат до края на май като част от Инициативата за система за за зищата на личните данни. (Независне новине - 09/05/05; ПБС БиХ, РТРС - 06/05/05)
