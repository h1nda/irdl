Бившият премиер на Косово Харадинай моли МТВПБЮ да бъде временно освободен под гаранция
					24/04/2005
					 
						ХАГА, Холандия -- Бившият премиер на Косово Рамуш Харадинай, който се предаде доброволно на трибунала на ООН за военните престъпления през март, е помолил съда да бъде временно освободен до започване на процеса срещу него за военни престъпления и престъпления срещу човечеството. Неговите адвокати се позоваха на готовността на ЮНМИК да даде гаранции за Харадинай и представиха писма от президента на Косово Ибрахим Ругова, председателя на парламента Недждет Дачи и лидера на Демократическата партия на Косово Хашим Тачи.
						В други новини, представители на ЮНМИК съобщиха в събота (23 април),че седем от деветте идентифицирани тела, намерени в масовия гроб в Клина, Централно Косово, са на местни сърби от Ораховец, считани за изчезнали след 1998 г. Телата на 21 жертви са открити досега в това място, съобщават от ЮНМИК. (Данас, ПБС БиХ, Танюг - 23/04/05; КосоваЛайв - 21/04/05)
