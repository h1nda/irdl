Хърватска откри семинар за реформите срещу трафика на хора
03/04/2003
 
ЗАГРЕБ, Хърватска -- Министърът на правосъдието Ингрид Антицевич-Маринович откри тридневен семинар за съдебните реформи в сряда (2 април). Специалисти и представители на правителствата на страните от Югоизточна Европа ще обсъждат начините за подобряване на политиките за борба с трафика на хора. Маринович представи проект за поправки към наказателния кодекс на Хърватска, в съответствие с международните конвенции и протоколи. Страната ще хармонизира и законодателството си с клаузите в Споразумението за стабилизация и асоцииране с ЕС, с оглед настаняването и репатрирането на жертвите на трафика. (ХИНА - 02/04/03)
