Посланикът на САЩ отново подчерта, че Вашингтон внимателно наблюдава напредъка на Албания
					07/10/2005
					 
						ТИРАНА, Албания -- В четвъртък (6 октомври) посланикът на САЩ в Тирана Марси Райс отново подчерта, че Вашингтон живо се интересува от Албания и внимателно наблюдава напредъка й. Райс се срещна с външния министър Бесник Мустафай и го увери, че САЩ смята програмата на новия кабинет за солидна и с добре обмислени приоритети. Тя обаче подчерта, че повече усилия трябва да бъдат насочени към борбата срещу корупцията и организираната престъпност, икономическото развитие и интеграцията в НАТО и ЕС. 
						Също в четвъртък инспектори от албанската и гръцката полиция се срещнаха в Тирана, за да обсъдят възможностите за сътрудничество в съответствие с двустранния протокол, подписан през април. На срещата бяха обсъдени съвместни мерки за борба с престъпността и действия за засилване на граничния контрол. (Албейниън нюз - 07/10/05)
