ООН установи контрол върху сръбската част на Митровица
26/11/2002
 
МИТРОВИЦА, Косово, Югославия -- Михаeл Щайнер, върховният представител на международната общност в Косово, съобщи в понеделник (25 ноември), че ООН най-накрая е установила контрол върху цялата провинция. Съобщението беше направено, след като ООН зае офисите в сръбката част на Митровица, които се използваха от опониращите местни политически лидери. Тази мярка се счита за важна, тъй като градът беше станал символ на етническо разделение и конфронтация. Щайнер обеща да съдейства за привличането на чужди инвестиции в сръбската част и да осигури безопасността на нейните жители. Мярката е осъществена с подкрепата на властите в Белград и след преговори с местните сръбски лидери, каза Щайнер.
В други новини, около 20 000 етнически албански колежани напуснаха занятията в понеделник в знак на протест срещу утрояването на таксите за обучение. Според Студентския съюз рязкото повишаване ще направи образованието недостъпно за много хора. (АФП, АП, Танюг, Сръбска ТВ, Радио Косово, БиБиСи - 25/11/02)
