Хърватия ще затвори във вторник две преговорни глави с ЕС
					26/07/2010
					 
						ЗАГРЕБ, Хърватия -- Според местните медии се очаква на междуправителствена конференция във вторник (27 юли) Хърватия да затвори условно още две преговорни глави с ЕС. Едната от тях е за финансовия контрол, а другата за безопасността на храните, ветеринарната и фитосанитарната политика. С това броят на условно затворените глави ще стане 22 от всичко 33 глави. Според съобщенията още няколко глави също са пред затваряне. Властите очакват всички глави да бъдат затворени до началото на следващата година, а скоро след това да се подпише договорът за присъединяване с ЕС. Това ще даде възможност на страната да стане членка на ЕС към средата на 2012 г., като се имат предвид сроковете, необходими за ратифициране на договора от всяка страна, членка на Съюза. (Radio.net, ХИНA - 25/07/10)
