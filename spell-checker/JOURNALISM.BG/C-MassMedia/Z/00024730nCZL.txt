Адвокатите на Харадинай няма да призовават свидетели на защитата на процеса в Хага
					02/12/2007
					 
						ХАГА, Холандия -- Свидетели на защитата няма да бъдат призовавани да дадат показания на процеса срещу бившия косовски премиер Рамуш Харадинай, се казва в изявление на Трибунала на ООН за военни престъпления в петък (30 ноември). Адвокатите на защитата твърдят, че прокурорите не са успели да изградят силно обвинение срещу Харадинай и другите обвиняеми Идриз Балай и Лахи Брахимай. Тримата бивши членове на Армията за освобождение на Косово са обвинени в убийства, изнасилвания, мъчения и други престъпления. Говорителката Олга Кавран заяви, че това е първият случай в историята на Трибунала, когато адвокати на защитата отказват да изградят защитата на обвиняемия. Процесът срещу Харадинай е белязан от тревога за сплашване на свидетели. (AП, Б92 - 30/11/07)
