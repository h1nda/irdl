Представителят на ОССЕ Липонен призова Албания да осигури по-голяма обективност на медиите
08/07/2004
 
ТИРАНА, Албания -- ОССЕ призова в сряда (7 юли) албанските новинарски организации да се стремят към по-независими репортажи, като предупреди, че пристрастността им е компрометирала доверието в тях. Осмо Липонен, ръководителят на мисията на ОССЕ в страната, заяви, че албанците са станали "твърде скептични към истината, както тя се представя от медиите". В слово по време на среща с албански издатели и главни редактори Липонен подчерта, че "редакционната политика не трябва да се диктува единствено от тесните интереси на собствениците, политиците, които те подкрепят, или големите рекламодатели." Той отдаде спада на читателите на вестници на загубено доверие. (AП - 07/07/04)
