ДСИ организира протест срещу изключването му от новото македонско правителство
					07/08/2006
					 
						СКОПИЕ, Македония -- Етническият алабански Демократичен съюз за интеграция (ДСИ) организира в понеделник (7 август) сутринта протест срещу изключването му от новата, оглавявана от ВМРО-ДПМНЕ, управляваща коалиция. Поддръжниците на ДСИ блокраха магистрали в Североизточна Македония в продължение на 30 минути. Висшият партиен функционер Рафиз Алити казва, че решението на номинирания за премиер Никола Груевски да изключи от кабинета ДСИ, който спечели мнозинството от албанските гласове на парламентарните избори от 5 юли, представлява нарушение на Охридското мирно споразумение. ВМРО-ДПМНЕ отхвърля това твърдение, като отбелязва, че в коалицията ще участва неин етнически албански партньор -- Демократичната партия на албанците. (Макфакс, МРТ - 07/08/06)
