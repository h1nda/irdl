Управляващата коалиция в България ще обсъди структурни промени в рамките на две седмици
					28/04/2008
					 
						СОФИЯ, България -- Трите партии от управляващата коалиция планират да обсъдят структурни промени в правителството в рамките на две седмици, съобщи пресцентърът на правителството в петък (25 април). Лидерите на Българската социалистическа партия, Движението за права и свободи и Националното движение за стабилност и възход ще преговарят по втората фаза на промени в кабинета и други реформи, най-вероятно на ниво агенции след одобрените от парламента персонални промени в кабинета миналата седмица. Това е опит да се намали неефективната работа на правителството и корупцията. (Сега, Дневник - 26/04/08; Дарик, бТВ, Meдиапул - 25/04/08)
