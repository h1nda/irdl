Хърватският премиер Санадер ще открие обществен дебат за тръбопровода "Дружба - Адрия"
					03/06/2008
					 
						ЗАГРЕБ, Хърватия -- Министър-председателят Иво Санадер каза в понеделник (2 юни), че възнамерява да започне обществен дебат за тръбопровода "Дружба - Адрия". Санадер призна, въпреки че неговият управляващ Хърватски демократичен съюз в миналото се е противопоставял на проекта, сегашната ситуация означава, че Хърватия вече няма да е в състояние да си доставя евтина енергия. Проектът ще доставя руски нефт за Хърватия по тръбопровод, минаващ през Беларус, Украйна, Словакия, Унгария и Хърватия. Съществува и възможност за транспортирането на нефт по море през хърватските пристанища до Западна Европа и Съединените щати, което би облагодетелствало Хърватия с големи транзитни такси. Най-големите опасения, свързани с проекта, са екологични, тъй като басейнът на Адриатическо море, където ще завършва тръбопроводът, вече е изправен пред заплаха от замърсяване. Критиците твърдят, че нов тръбопровод само ще влоши ситуацията. (Вечерни Лист, Монитор - 02/06/08)
