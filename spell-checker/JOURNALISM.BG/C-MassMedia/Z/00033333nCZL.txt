Косово ще участва в намаляването на числеността на войските на КФОР
					08/02/2010
					 
						ТИРАНА, Албания -- По-нататъшното намаляване на числеността на войските на НАТО в Косово ще бъде решавано в сътрудничество с властите в Прищина, каза в неделя (7 февруари) албанският министър на отбраната Арбен Имами. „Косово се развива като стабилна държава… демонстрираща политическа зрялост”, каза Имами в Тирана, след като присъства на среща на министрите на отбраната от НАТО в Истанбул. Той добави, че числеността на военнослужещите от КФОР ще отразява текущата ситуация със сигурността. Неотдавна НАТО намали своето присъствие на 10 000 военнослужещи. Медийни репортажи прогнозират, че числеността на войските ще бъде намалена на 4 000 души до следващата година. (Радио Свободна Европа, Лаймифундит, Ора Нюз, Шекули - 07/02/10)
