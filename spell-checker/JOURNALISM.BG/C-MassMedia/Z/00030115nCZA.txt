Eксперт на ООН заяви, че главните религиозни общности в Македония са прекалено силни
					01/05/2009
					Макар че в Македония като цяло съществува голяма религиозна толерантност, страната трябва да реши някои проблеми, заяви в сряда специалният докладчик на ООН за свободата на религията или вярванията.
					(Информационен център на ООН - 30/04/09; МИА, Maкфакс - 29/04/09)
 
					 
						
Архиепископ Стефан заяви, че църквата ще лобира за "премахване на всички пречки по пътя на религиозните класи".
						Като цяло в Македония до голяма степен се спазва свободата на религията или вярванията, заяви в сряда (29 април) независим експерт на ООН. Тя обаче също добави, че по този въпрос има още какво да се желае. 
						"Македония е мултиетническо, мултикултурно и мултирелигиозно общество. Съществува доста голяма толерантност в обществото", заяви специалният докладчик на ООН за свободата на религията или вярванията Асма Яхангир в края на посещението си в балканската страна. "Въпреки това все още предстоят да се решат някои проблеми." 
						По време на четиридневното си посещение в страната, което включваше посещения в Скопие, Тетово и Прилеп, Яхангир се срещна с много официални държавни представители, членове на НПО и представители на религиозни общности. Тя ще представи резултатите от посещението си и препоръките си в доклад пред 13-та сесия на Съвета за човешки права на ООН през 2010 г. Според македонската конституция религията е отделена от държавата. 
						 На много от срещите, които тя проведе обаче бе посочено, че двете главни религиозни общности в страната - македонската православна църква и ислямската общност - "имат значително политическо влияние и могат да посегнат на конституционната концепция за разделянето на държавата от религията". 
						Експертът на ООН изрази учудването си от възражението на религиозни лидери и политици срещу неотдавнашното решение на Конституционния съд да ограничи религиозното образование в началните училища. Това решение по никакъв начин "не нарушава свободата на религиозното образовение" извън тези училища", отбеляза докладчикът. 
						"Жизненоважно е да се уважава независимостта на съдебната власт, особено когато се вземат решения, свързани с религиозни въпроси", подчерта Яхангир. 
						Тя приветства промените, направени в Закона от 2007 г. за религиозните общности и религиозните групи с цел хармонизирането му с международните стандарти, но отбеляза, че страната все още изостава в осъществяването на предвидените реформи. 
						Отбелязвайки, че политиката на денационализация на активите на религиозните общности е положителна стъпка, експертът на ООН също подчерта необходимостта от решаване на висящите искове "по разумен и прозрачен начин. 
						Друг въпрос, предизвикващ тревога според експерта на ООН са случаите на подбуждане към расова или религиозна омраза. 
						"Tакива случаи допринасят за създаване на климат на нетърпимост и заплашват сигурността на отделни лица", заяви Яхангир и призова за забрана със закон на подобна дейност. 
						Яхангир също изрази разочарование, че властите "в едно иначе толерантно общество" не са успели да разрешат жалби относно специфични случаи на подбуждане към расова и религиозна омраза. 
						"Безнаказаността в случаи на подстрекаване към религиозна омраза за съжаление окуражават фанатиците", подчерта тя. 
						Тя обаче смята, че един продължителен дебат за свободата на религията или вярванията в Македония "ще допринесе за постигане на по-голямо разбирателство и уважение между различните религиозни общности и индивиди, включително атеисти".
