Британският посланик призова Албания да ускори реформите, свързани с ЕС
					05/07/2005
					 
						ТИРАНА, Албания -- Британският посланик в Тирана Ричард Джоунс, чиято страна пое председателството на ЕС на 1 юли, призова за по-усилена работа по осъществяване на свързаните с ЕС реформи през следващите месеци. В интервю за "Албейниън нюз", публикувано във вторник (5 юли), британският дипломат каза, че следващият съдбовен момент за Албания ще бъде в началото на ноември, когато Европейската комисия ще публикува следващия си оценъчен доклад. Този документ ще оцени провеждането на парламентарните избори в неделя, бързината, с която ще се сформира новотo правителстрво, както и решимостта на страната да има политическа стабилност и да осъществи реформите, свързани с интеграцията в ЕС, каза Джоунс. (Албейниън нюз - 05/07/05)
