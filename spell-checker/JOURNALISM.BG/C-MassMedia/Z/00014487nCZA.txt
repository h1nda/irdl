Премиерът на Косово Косуми е готов да обсъди технически въпроси с Кощуница 
					09/05/2005
					Премиерът на Косово Байрам Косуми заяви миналата седмица, че е готов да се срещне със сръбския си колега Воислав Кощуница, за да обсъди въпроси от технически характер. 
					(UNMIK - 09/05/05; Kosovareport, Radio B92 -- 06/05/05 - 08/05/05)
 
					 
						
"Искам диалог между Косово и Сърбия, който да доведе до конкретни резултати," заяви премиерът на Косово Байрам Косуми. [AФП]
						Премиерът на Косово Байрам Косуми заяви в петък (6 май), че е готов да проведе разговори със сръбския си колега Воислав Кощуница по въпроси от технически характер. 
						"Бих могъл да го поканя (Кощуница) на среща и съм много заинтересован да разговарям с него," цитираха косовски медии думите на Косуми. "Не съм чувал той да иска да се срещне с мен, но аз искам да се срещна с него и да обсъдя много въпроси. Не съм получавал истинска покана от него за среща." 
						Лидерът на косовските албанци подчерта обаче, че няма интерес към провеждане на непродуктивни разговори с Кощуница, които целят единствено да се подобри имиджа на всяка от страните или да се отбелязват политически точки. 
						"Бих искал да разбера как той възприема въпроса с техническия диалог. Имам голям интерес към диалог между Косово и Сърбия, който е плодоносен и дава резултати, а не само думи и пропаганда, тъй като това би могло да допринесе и за решаване и на бъдещи проблеми," е бил цитиран да казва Косуми. 
						Конструктивният и непрекъснат диалог между институциите на провинцията Косово и техните cъответствия в Белград по практически въпроси е един от стандартите, които Косово трябва да покрие, преди да могат да започнат преговори по финалния статут. 
						По време на официалните разговори на високо равнище във Виена в средата на октомври 2003 г. лидерите на сърбите и косовските албанци са се споразумели да започнат преговори във формат на работни групи по технически въпроси от взаимен интерес. Експертните дискусии, които са се провели оттогава, се фокусираха върху ежедневни въпроси в три области: безследно изчезнали, връщане на изселените по време на 1998-1999, както и електричеството. 
						След срещата във Виена обаче не е имало други директни преговори между лидерите на сърбите и косовските албанци. 
						"Всяка среща между двамата премиери е политическа и няма начин това да се избегне, а и не се стремя да го правя," отбеляза Косуми в петък. "Никога не съм казвал, че искам да го избегна, а съм казвал, че няма да се срещна, за да обсъждам окончателния статут на Косово. Готов съм да обсъдя всеки друг въпрос със сръбски политици и да търся решения на конкретни въпроси."
						Подобно изявление бе направено от шефа на УНМИК Сьорен Йесен-Петерсен, който изтъкна в петък, че както Косуми, така и президентът на Косово Ибрахим Ругова са били готови да се срещнат със воите сръбси колеги Кощуница и Борис Тадич в рамките на международен форум. 
						Цитирайки Душан Янич, директорът на форума за етнически отношения, белградското радио Б92 съобщи, че това ще стане през втората половина на юни.Статия в косовския всекидневник Koha Ditore изразява становище, че Ругова все още не е потвърдил готовността си за среща с Тадич. 
						"Все още няма нищо официално," е заявил пред вестника говорителят на УНМИК Реми Дурлот.
