Хърватия цели да изпълни всички условия за отваряне на преговорните глави на ЕС до края на юни
					29/04/2008
					 
						ЛЮКСЕМБУРГ -- Хърватия работи за изпълнение на критериите, необходими за отваряне на всички останали глави в преговорите с ЕС до края на юни, заяви в понеделник (28 април) министърът на външните работи и на евроинтеграцията Гордана Яндрокович. Тя присъства на четвъртата среща на Съвета за стабилизация и асоцииране между ЕС и Хърватия в Люксембург. Досега Хърватия е започнала преговори по 18 глави и временно е затворила две. Винсънт Дегерт, ръководител на Делегацията на ЕК в Хърватия не изключи този план, но заяви, че Хърватия трябва да се съсредоточи както върху отварянето на главите, така и върху затварянето им. Вечерни Лист, ХИНА, Синхуа, СТА, ХРТ - 28/04/08)
