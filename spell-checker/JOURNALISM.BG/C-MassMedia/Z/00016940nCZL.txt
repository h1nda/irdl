Френският външен министър обсъжда перспективите на БиХ за евроинтеграция десет години след Дейтън
					14/12/2005
					 
						БАНЯ ЛУКА, Босна и Херцеговина (БиХ) -- Френският външен министър Филип Дуст-Блази заяви, че интеграцията на БиХ в ЕС е вече постижима цел, десет години след Дейтънското мирно споразумение. В интервю за излизащия в Баня Лука ежедневник "Независне новине", публикувано в сряда (14 декември), по повод 10-годишнината от подписването на мирното споразумение в Париж, Дуст-Блази каза, че Франция следи отблизо текущите инициативи, насочени към укрепването на институциите в БиХ. Той изрази силна подкрепа за преговорите по конституционните реформи между основните политически партии и отново подчерта подкрепата на Франция за знаменателното решение на ЕС да започне преговори по Споразумение за стабилизация и асоцииране с БиХ.
						Междувременно политическите директори за БиХ от Съвета за прилагане на мира ще се срещнат в сряда в Париж с членовете на присъстващата делегация на БиХ. Възможно е да бъде оповестен приемникът на Пади Ашдаун на поста върховен представител. (Независне новине - 14/12/05; Източници на СВП, НТВ Хаят - 13/12/05)
