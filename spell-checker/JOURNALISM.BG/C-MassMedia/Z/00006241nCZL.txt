Македонски и български политици все още се колебаят за позицията относно Ирак
11/03/2003
 
СКОПИЕ, Македония -- В понеделник (10 март) македонското правителство обсъди позицията на страната във връзка с възможна война срещу Ирак, но не постигна консенсус. Миналата седмица САЩ официално поискаха от Македония подкрепа при евентуални военни действия. Ежедневникът &lt;I&gt;Дневник&lt;/I&gt; съобщи, че тази помощ ще бъде под формата на малобройна част за логистична подкрепа, разположена в Турция.
Също в понеделник, българският дясноопозиционен Съюз на демократичните сили (СДС) призова за постигането на обща държавна позиция за Ирак. Партията помоли президента Първанов да свика Съвета за национална сигурност за обсъждане на въпроса. Молбата е вследствие на искането на лявоопозиционната Социалистическа партия за оставка на външния министър Соломон Паси, заради разминаване на неговата позиция с тази на страната. (Утрински весник, Сега, Труд, 24 часа, Стандарт, Дневник - 11/03/03; A1 ТВ, БТА, Медиапул - 10/03/03)
