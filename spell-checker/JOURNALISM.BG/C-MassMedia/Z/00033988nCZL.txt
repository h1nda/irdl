Австралия ще екстрадира бивш командир на сръбските милиции в Хърватия
					30/03/2010
					 
						СИДНИ, Австралия -- Бившият командир на сръбските милиции Драган Василкович ще бъде предаден на Хърватия, за да отговаря по обвинения във военни престъпления, след като във вторник (30 март) австралийският върховен съд отхвърли решението на федералния съд срещу екстрадирането му. Върховният съд се произнесе в полза на жалбата на правителството. Федералният съд от по-долна инстанция беше решил, че Василкович не може да бъде екстрадиран в Хърватия, защото там няма да получи справедлив съдебен процес. Известният като „Капитан Драган” Василкович е обвинен от Загреб в участие в изтезанията и убийствата през 1991 г. на хърватски цивилни и военнопленници в разбунтувалата се сръбска твърдина Книн и в южното село Бруска през 1993 г. (Острейлиън Таймс, ХИНА, ХРТ - 30/03/10)
