Албанската полиция разби групировка за нелегален трафик на хора
					22/07/2008
					 
						TИРАНА, Aлбания -- Полицията арестува петима души в понеделник (21 юли), заподозрени в създаване на мрежа за нелегална имиграция в Гърция и други страни-членки на ЕС. Според властите групировката е взимала по 3000 евро от всеки, пожелал да премине гръцката граница.
						В други новини от понеделни се съобщава, че албанските депутати са одобрили допълнителни 164 милиона евро за финансиране на бюджета. Премиерът Сали Бериша е заявил, че новото финансиране показва успеха, постигнат от реформите на правителството в митниците и данъчната администрация. Опозицията бойкотира сесията след като обвини управляващата коалиция, че не е успяла да отдели допълнителни средства за най-нуждаещите се сектори. (Toп Ченъл, БолкънУеб, Нюз 24, Алсат - 21/07/08)
