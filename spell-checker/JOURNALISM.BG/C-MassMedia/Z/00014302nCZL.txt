Истанбулската полиция арестува предполагаеми чеченски терористи. 
					20/04/2005
					 
						ИСТАНБУЛ, Турция -- Местната полиция съобщи във вторник (19 април), че са били задържани шестима чеченци, за които се подозира, че са ислямски терористи. Лицата, които са пребивалаи нелегално в Турция, вероятно са се опитвали да събират информация за проекти и производство на взривни устройства. Няколко електронни уреда, два лаптопа, компакт дискове и бележник, съдържащ информация за проекта на бомба, са били конфискувани. 
						Също във вторник турското МО обяви сделка на стойност 189 млн. щ.д. с две израелски фирми - Israel Aircraft Industries и Elbit Systems, за доставката на безпилотни самолети и наземни станции. Двете компании са надделяли в конкуренцията с френски и американски фирми. (НТВ - 20/04/05; НТВ, TurkishPress.com, Turks.US - 19/04/05)
