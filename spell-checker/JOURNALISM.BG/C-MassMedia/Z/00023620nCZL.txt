Поддръжници на ПКК нападнаха два автобуса в Истанбул
					21/08/2007
					 
						ИСТАНБУЛ, Турция -- Два автобуса от обществения транспорт бяха нападнати с "коктейли Молотов" в неделя (19 август), след два подобни инцидента миналата седмица. Шофьорите на автобусите са реагирали веднага и не се съобщава за ранени. Свидетели разказват, че група от 35-40 души е блокирала пътя с кофи за смет и горящи гуми и е скандирала лозунги в подкрепа на терористичната Кюрдска работническа партия (ПКК).
						Междувременно в понеделник турски армейски офицер е бил убит от бойци на ПКК в провинция Османие. (Заман - 21/08/07; Хюриет - 20/08/07)
