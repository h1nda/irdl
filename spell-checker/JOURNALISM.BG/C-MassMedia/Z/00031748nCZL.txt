Уорлик ще бъде новият посланик на САЩ в Сърбия
					24/09/2009
					 
						БЕЛГРАД, Сърбия -- Дипломатът от кариерата Мери Уорлик е определена за нов посланик на САЩ в Сърбия, съобщиха местните медии в сряда (23 септември), цитирайки изявление на Белия дом. Президентът Барак Обама обяви във вторник намерението си да назначи Уорлик на поста. Нейната номинация трябва да бъде одобрена от Сената. Настоящият посланик на САЩ в Белград Камерън Мантър поема пост в Ирак. (Блиц, Танюг, Бета, Уебсайт на Белия дом - 23/09/09)
