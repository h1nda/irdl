Доклад на ООН: Югоизточна Европа регистрира нарастване на чуждите инвестиции
		03/10/2005
		Повече от 70 процента от преките чужди инвестиции в Югоизточна Европа през 2004 г. са отишли в България и Румъния, според нов доклад на ООН. 
		(РФЕ/РЛ, ЮПИ, Агенция София прес, Конференция на Обединените нации за търговия и развитие, Център за новини към ООН - 29/09/05) 
 
		 
			
Годишният доклад на ООН за инвестициите в света се смята за най-подробният показател за преките чужди инвестиции в света. [ООН]
			Глобалните чужди преки инвестиции (ЧПИ) отбелязват скромен ръст през 2004 г., се съобщава в нов доклад на ООН. Те нараснаха до 648 милиарда долара или само с 2 процента повече в сравнение с 2003 г. според световния доклад за инвестиции (СДИ), публикуван в четвъртък (29 септември) от Конференцията на Обединените нации за търговия и развитие (УНКТАД). 
			"След три години на постепенен спад, чуждите инвестиции отново отбелязват ръст," заяви пред репортери Георг Кел, ръководител на Глобалната компактна инициатива на Генералния секретар на ООН Кофи Ан. "Нарастването се дължи изключително на значителното увеличаване на преките чужди инвестиции за развиващите се страни." 
			През 2004 САЩ е на първо място по чужди инвестиции, следвана от Великобритания, Китай и Люксембург през 2003 г. 
			През 2004 г. годишното увеличаване на потока от чужди инвестиции в развиващите се страни бе 36 процента или повече от 230 милиарда долара. Потокът от ЧПИ в седемте страни от ЮИЕ -- Албания, Босна и Херцеговина (БиХ), България, Хърватия, Македония, Румъния и Сърбия и Черна Гора възлиза на почти 11 милиарда долара. 
			България и Румъния, които се очаква да се присъединят към ЕС през 2007 г., бяха страните, в които постъпи основния поток от ЧПИ и през 2004 г. той възлезе съответно на 2.488 милиарда долара и 5.174 милиарда долара, или 71 процента от потока от ЧПИ за седемте страни от ЮИЕ. Само Хърватия с 1.076 милиарда долара и Сърбия и Черна гора - с 966 милиона долара, получиха помалко ЧПИ през 2004 г. в сравнение с предишната година. В БиХ и Македония бяха регистрирани ЧПИ съответно от 497 милиона долара и 151 милиона долара, докато Албания е получила 426 милиона долара. 
			"В България и Румъния перспективата за присъединяване към ЕС през 2007 г. налага бързо приемане на "acquis communautaire" на Съюза, увеличаване на усилията за подобряване на бизнес климата и приключване на големите приватизационни сделки," се казва в доклада и се отбелязва,че другите страни от ЮИЕ ги следват с различни темпове на развитие. В доклада се предвижда ЧПИ за страните от ЮИЕ и от общността на независимите държави да се увеличи още повече през 2005 и 2006 г. 
			В доклада за инвестициите 140 страни в света се класират по ЧПИ индекс за 2004 г. -- като се използват данни за тригодишен период. България е оценена най-високо, на 12 място. Хърватия и Румъния са съответно на 33 and 35 място. Албания е на 42 място, а Македония на 72. БиХ и Сърбия и Черна гора не са включени в класацията.
