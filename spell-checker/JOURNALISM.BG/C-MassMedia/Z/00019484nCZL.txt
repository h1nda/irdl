Унгарският външен министър посети Сърбия и Черна гора
					04/08/2006
					 
						БЕЛГРАД, Сърбия -- Унгарският външен министър Кинга Гьонц каза, че стабилността на Западните Балкани е от огромно значение за страната й по време на посещение в Сърбия и Черна гора в четвъртък (3 август). В Белград Гьонц увери официалните представители, че Будапеща подкрепя компромисно решение на въпроса за статута на Косово, в което "няма да има печелещи и губещи". 
						В Подгорица Гьонц се срещна с черногорския си колега Миодраг Влахович. Тя му каза, че Унгария подкрепя усилията на Подгорица за постигане на основните цели за интеграция в ЕС и членство в програмата на НАТО "Партньорство за мир". (Победа, Виести - 04/08/06; Бета, Танюг, РТС - 03/08/06)
