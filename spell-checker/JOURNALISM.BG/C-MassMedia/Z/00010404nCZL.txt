Албанският премиер Нано приема критиките на ЕС за хода на реформите
07/04/2004
 
ТИРАНА, Албания -- Премиерът Фатос Нано заяви във вторник (6 април), че докладът на Европейската комисия (ЕК) за напредъка на Албания в Процеса на стабилизиране и асоцииране (ПСС) е реалистичен. Докладът е остро критичен относно темпа на прилагане на реформите, отбелязвайки, че независимо от постигнатия известен напредък много от поетите от страната ангажименти в рамките на ПСС не са изпълнени. ЕС отправи по-конкретно критики по повод растящата политическа нестабилност.
Също във вторник началник-щабът на албанските въоръжени сили генерал-лейтенант Пелумб Казими заяви, че правителството обмисля дали да не изпрати още войници в Ирак, каквото е искането на командващите на международните коалиционни сили. (АТА, Албейниън Дейли Нюз - 06/04/04)
