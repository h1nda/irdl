Бамир Топи се срещна с главния опозиционен лидер поради продължаващите протести срещу спирането на електричеството
					29/07/2007
					 
						ТИРАНА, Албания -- Новият президент на Албания Бамир Топи се срещна с лидера на опозицинната Социалистическа партия Еди Рама в петък (27 юли). В центъра на разговорите бяха реформите, необходими за интеграция в ЕС и НАТО и други ключови въпроси. Топи и Рама бяха единодушни по въпроса за необходимостта от конструктивен диалог между президенството и всички политически партии в страната. Те също подчертаха значението на реформите в съдебната и избирателната системи.
						Междувременно протестите срещу спирането на електричеството и водата в Албания продължиха и в събота. Социалистическото движение за интеграция, което организира протестите, заяви, че правителството е виновно и премиерът трябва да подаде оставка. В някои райони на Тирана електричеството се спира до шест часа дневно, а вода има по-малко от два часа на ден. (Макфакс - 28/07/07; Уебсайт на албанския президент - 27/07/07)
