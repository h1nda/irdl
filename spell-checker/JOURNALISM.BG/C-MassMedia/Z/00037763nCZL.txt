Сърбия внася поправки в стратегията за укрепване на връзките с диаспората
					13/03/2011
					 
						БЕЛГРАД, Сърбия - Правителството внесе поправка в петък (11 март) в спорна клауза на стратегия за запазване и укрепване на отношенията между Сръбия и етническите сърби, които живеят в съседни страни. Катализаторът бе остра реакция от страна на Черна гора. Властите в Подгорица изпратиха протестна нота до Белград срещу клаузата. Те твърдят, че тя представлява намеса във вътрешните й работи за това, че обявява статут за сърбите в Черна гора по подобие на модела за сърбите в Босна и Херцеговина. Подгорица твърди, че стратегията противоречи на основните принципи на добросъседските отношения. Правителството в Белград реши да премахне клаузата за гарантиране признаването на политическото конституиране на сърбите в Черна гора и друга клауза, която изисква същото за сърбите в Хърватия. (Блиц, Вечерни Новости, Побиеда, БB92, Taнюг, Радио "Свободна Европа", РТС - 11/03/11)
