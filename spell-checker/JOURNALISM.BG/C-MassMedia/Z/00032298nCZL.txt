Представители на медиите искат нови стандарти в Албания
					09/11/2009
					 
						ТИРАНА, Албания -- Група публицисти и журналисти се срещнаха в събота (7 ноември) в опит да ускорят приемането на нови стандарти за свобода на словото в Албания. Те посочиха "влошаването на климата на свободните медии", достигнало кулминация при физическото нападение на бизнесмен срещу известен журналист миналата седмица. Участниците подписаха споразумение за оказване на натиск върху правителството, парламента и обществеността за подобряване на стандартите, при които функционират медиите. (Би Би Си, Алсат, Вижън +, Клан - 07/11/09)
