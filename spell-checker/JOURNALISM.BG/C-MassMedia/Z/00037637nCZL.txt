Провеждащи гладна стачка имигранти бяха хоспитализирани в Гърция 
					02/03/2011
					 
						АТИНА, Гърция - Около 50 от общо над 280-те имигранти, които провеждат гладна стачка в Солун и Атина вече пета седмица, бяха приети в болница, съобщиха местните медии във вторник (1 март). Имигрантите, повечето от които от Северна Африка, настояват да получат документи за постоянно пребиваване. Правителството обаче отказва да направи това. Подкрепящите протестиращите съобщиха, че някои от тях са престанали да пият вода. Според местните съобщения протестиращите са се събрали пред сградата на парламента в Атина, където е имало малки сблъсъци с полицията. (АНА-МПА, Мега ТВ, То Вима - 01/03/11)
