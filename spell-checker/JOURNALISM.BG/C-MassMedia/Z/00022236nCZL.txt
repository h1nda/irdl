ЕС призова Турция да реши проблемите с Ирак по мирен начин
					15/04/2007
					 
						БРЮКСЕЛ, Белгия -- Говорителката на еврокомисаря по разширяването Оли Рен Кристина Наги призова Турция в петък (13 април) да реши по мирен начин всички проблеми със съседен Ирак. Тя подчерта, че Брюксел следи отблизо събитията и се надява, че Турция ще играе конструктивна роля в региона. Изявлението бе направено след забележката на началника на Генералния щаб на турската армия генерал Яшар Буюканит, който заяви в началото на седмицата, че Турция трябва да преследва членове на терористичната организация на Кюрдистанската работническа партия (ПКК) в Ирак. 
						В петък турските медии съобщиха, че пет терористи от ПКК са били убити при военни операции в югоизточните провинции на страната Хакари и Сирнак. Смята се, че бунтовниците са влезли в Турция от Ирак. (Заман - 14/04/07; НТВ, Новини на Гласът на Америка - 13/04/07)
