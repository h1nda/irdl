Комисия в БиХ приключи проектопредложението за преструктуриране на полицията
					24/12/2006
					 
						САРАЕВО, Босна и Херцеговина (БиХ) -- Дирекцията за реформата в полицията на БиХ приключи в петък (22 декември) с изготвянето на проектопредложението си за преструктуриране на сектора на полицията. Планът определя отговорността и правомощията на всички нови институции на държавно равнище. В него обаче се определят техническите критерии за определяне на бъдещите полицейски райони, вместо да определят границите на районите, което е източник на противоречия между областите на БиХ.
						Други новини - В петък бордът на Съвета за прилагане на мира предупреди властите в БиХ да не предпиремат едностранни действия за ревизиране или отменяне на резултатите от процеса за сертифициране на полицията, провеждан от бившите международни полицейски сили на ООН от 1996 до 2002 г. Посланиците на страните-членки на борда на СПМ заявиха, че те са силно разтревожени от неотдавнашното решение на правителството на БиХ да създаде вътрешен механизъм за преразглеждане на въпроса. Подобен ход би нарушил резолюциите на Съвета за сигурност на ООН и Дейтънското мирно споразумение, заявиха те. (Независне новине, Дневни аваз - 23/12/06; ПБС БиХ, Източници на СВП, Уеб-сайт на СВП - 22/12/06)
