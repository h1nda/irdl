Среща в Страсбург не успя да разплете албанския възел
					21/05/2010
					 
						СТРАСБУРГ, Франция -- Среща в Страсбург между представители на албанското правителство и опозицията завърши без никакъв напредък. С посредничеството на представители на Европейския парламент и на еврокомисаря по разширяването Щефан Фюле лидерите проведоха шестчасова дискусия, която започна по време на вечеря и продължи до късно през нощта в четвъртък (20 май). Премиерът Сали Бериша и лидерът на опозиционната Социалистическа партия, Еди Рама, получиха срок от две седмици да намерят компромис, каза после Фюле. Той и върховният представител за външната политика на ЕС, Катрин Аштън, изразиха своето безпокойство в общо изявление, в което между другото се казва: "Това е решаващ момент за Албания по пътя й към евроинтеграция." (Топ Чанъл, Шекули, Клан, Ора Нюз, Нюз 24 - 21/05/10)
