Министърът по човешките права в БиХ призова за междуетнически диалог
					23/08/2006
					 
						БАНЯ ЛУКА, Босна и Херцеговина (БиХ) -- По време на посещение в Баня Лука във вторник (22 август) министърът по човешките права и бежанците на БиХ Мирсад Кебо каза, че бъдещето на страната може да се изгради само на основата на споразумения и междуетнически диалог. Той пристигна на посещение по покана на вестник "Независне Новине", но проведе и срещи с премиера на Република Сръбска Милорад Додик, както и с местни сръбски религиозни лидери. Пред репортери Кебо каза, че вярва, че БиХ е на път да стане процъфтяваща държава, която защитава интересите на всички свои граждани. Той добави, че макар ситуацията със завръщането на бежанците да се подобрява, са необходими по-решителни мерки от страна на централното правителство и местните власти. (Независне Новине - 23/08/06; РТРС - 22/08/06)
