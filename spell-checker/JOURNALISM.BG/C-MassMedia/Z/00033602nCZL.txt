Орбан се кандидатира за лидерския пост в румънската НЛП
					01/03/2010
					 
						БУКУРЕЩ, Румъния -- Людовик Орбан, заместник-председател на Националлибералната партия (НЛП), обяви в неделя (28 февруари), че планира да се кандидатира за най-високия лидерски пост на предстоящия партиен конгрес. Орбан каза, че не е съгласен с някои промени, прокарвани от настоящия председател Крин Антонеску, който се надява да бъде преизбран в края на седмицата. Той и Орбан работиха заедно в началото на миналото лято за свалянето на Калин Попеску Търичану като партиен лидер. (Евениментул Зилеи, Гъндул, Адевърул - 29/02/10; Hotnews.ro - 28/02/10)
