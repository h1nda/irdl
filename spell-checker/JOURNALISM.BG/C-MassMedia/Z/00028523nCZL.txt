Русия ще премахне визите за сръбски граждани
					27/11/2008
					 
						МОСКВА, Русия -- Сръбският заместник министър-председател Ивица Дачич каза, че е много вероятно Русия да въведе безвизов режим за всички сръбски граждани преди новогодишните празници. Дачич беше в Москва в сряда (26 ноември) за заседание на междуправителствената комисия за икономическо и търговско сътрудничество между Русия и Сърбия. Москва е предложила премахване на всички визи за сръбски граждани в рамките на един месец, каза Дачич, тъй като Белград вече е премахнал визите за руски граждани, пребиваващи в Сърбия до три месеца. (Бета, Нетпрес - 26/11/08)
