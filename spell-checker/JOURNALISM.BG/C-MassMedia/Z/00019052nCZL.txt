Нови инциденти засенчват предизборната кампания в Македония
					26/06/2006
					 
						СКОПИЕ, Македония -- Независимо от предупрежденията от Запада във връзка с продължаващите изблици на насилие в края на седмицата стана нов сблъсък между поддръжници на основната албанска етническа партия Демократичен съюз за интеграция (ДСИ) -- по-малък партньор в коалиционното правителство -- и опозиционната Демократична партия на албанците (ДПА). Според местната полиция в село Расче край Скопие трима души са пострадали в сблъсъците между поддръжници на ДСИ и ДПА късно в събота (24 юни). Западът разглежда предизборния период до гласуването на 5 юли като основен тест за кандидатурата на Македония за евроатлантическа интеграция. (Вечер - 26/06/06; Макфакс, Телма ТВ - 25/06/06)
