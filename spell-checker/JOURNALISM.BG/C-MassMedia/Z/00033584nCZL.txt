Италия залови 11 души, заподозрени в членство в ПКК
					28/02/2010
					 
						РИМ, Италия -- Полицията в Италия арестува 11 души в петък (26 февруари) в мащабна операция срещу Кюрдската работническа партия (ПКК). Групировката е смятана за терористична организация от международната общност. Десет от заподозрените, заловени по искане на прокурорите във Венеция, са турски граждани. Единайсетият е италиански гражданин. Полицията, която конфискува документи, свидетелстващи, че някои от заподозрените са били обучавани в лагери на ПКК, съобщи, че още 16 заподозрени остават на свобода. Те са обвинени в набиране на членове на терористичната организация. Акцията бе проведена във Венеция, Тревизо, Пиза, Модена, Удине, Порденоне и Милано като част от международна операция срещу ПКК. 
						Други новини - Адвокатът на заподозрян лидер на ПКК, който бе арестуван, докато се опитвал да влезе в Холандия от Германия, заяви в петък, че местен съд е определил дата за изслушване за екстрадирането на неговия клиент. Барт Нооигедахт заяви, че решението за екстрадирането на Хасан Адир, който е бил арестуван на 19 януари, ще бъде взето на 18 март. Адир, който живее в Германия, е заподозрян в Турция, че е един от ръководните членове на ПКК. Нооитгедахт заяви, че клиентът му ще обжалва екстрадирането. (Си Ен Ен Тюрк, Си Ен Ен Заман, Ройтерс, Дойче Веле, ДПА, AП - 26/02/10)
