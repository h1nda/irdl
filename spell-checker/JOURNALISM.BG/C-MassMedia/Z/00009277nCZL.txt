Сръбското правителство изразява неодобрение за плана на ООН за Косово
09/12/2003
 
БЕЛГРАД, Сърбия-Черна гора -- Сръбското правителство изрази неудовлетворение в понеделник (8 декември) от предложения от ООН план за Косово. Програмата включва основни насоки за начина, по който Косово трябва да постигне стандартите, които ще предпоставят началото на преговорите по статута на провинцията. Според правителството планът не е взел предвид предложенията на сръбското правителство. Което е по-важно, белградските власти твърдят, че планът представлява просто един списък от точки, който не посочва как точно тези стандарти трябва да бъдат удовлетворени. Планът ще бъде представен в сряда в Брюксел по време на заседанието на външните министри от ЕС.
Други новини: ръчна граната експлодира късно вечерта в понеделник в южната част на Прищина, край някогашен студентски комплекс. Патрули от КФОР са били изпратени на местопроизшествието.(Бета, Б92, Би Би Си, СРНА, Танюг - 09/12/03)
