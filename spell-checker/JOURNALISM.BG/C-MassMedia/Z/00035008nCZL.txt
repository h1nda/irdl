Българи и румънци бяха осъдени за шпионаж в Букурещ
					20/06/2010
					 
						БУКУРЕЩ, Румъния -- Съд в Букурещ осъди в петък (18 юни) един румънец и един българин на по 12,5 години затвор затова, че са предали класифицирана информация на Украйна. Флоричел Ахим и Петър Маринов Зиколов бяха арестувани през март 2009 г. в Букурещ по обвинения в предаване на конфиденциални румънски военни досиета на страна, която не е членка на НАТО. Според обвинението, между 2002 и 2008 г. Ахим е предал на Зиколов "документи, които са можели да застрашат сигурността на Румъния". Зиколов е предал документите на украйнски официални представители. Ахим призна обвиненията и заяви, че го е направил поради тежкото си финансово положение. (AФП, AП, Журналул Национал, Адеварул, Hotnews.ro, Евениментул Зилеи, Meдиафакс - 18/06/10)
