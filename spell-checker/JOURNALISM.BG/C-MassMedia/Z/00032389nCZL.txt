Косово и Албания докладват за нови случаи на свински грип
					16/11/2009
					 
						ПРИЩИНА, Косово -- Броят на потвърдените случаи на свински грип расте, но властите твърдят, че темповете, с които вирусът се разпространява, са под очакваните. Здравното министерство потвърди в неделя (15 ноември) седем нови случая, с които общият брой достигна 39, макар епидемиолозите да смятат, че фактическият брой е много по-голям. В събота здравното министерство предаде за първия потвърден смъртен случай от свински грип. 
						Междувременно в Албания Институтът по здравеопазване съобщи в неделя за 19 нови случая на свински грип, с което общият брой достигна 76. Според властите ситуацията е под контрол и нито един от случаите не е сериозен. (Зери, Епока е Ре - 16/11/09; РТК, Телеграфи, Топ Нюз, Клан - 15/11/09)
