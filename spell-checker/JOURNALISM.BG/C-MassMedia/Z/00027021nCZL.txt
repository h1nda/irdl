Македонското ръководство провежда консултации по спора за името с Гърция
					09/07/2008
					 
						СКОПИЕ, Македония -- Македонският президент Бранко Цървенковски се срещна във вторник (8 юли) с министър-председателя Никола Груевски за обсъждане на позицията на Скопие в преговорите по спора за името с Атина. Присъстваха също външният министър Антонио Милошоски, началникът на кабинета Мартин Протогер и македонският представител на преговорите Никола Димитров. Никой не направи изявление след срещата, която продължи около два часа.
						Междувременно гръцки и македонски медии съобщиха във вторник, че посредникът на ООН в спора Матю Нимиц ще проведе отделни срещи в Ню Йорк с представителите на Гърция и Македония. Според съобщенията той ще се срещне с македонската страна в петък, а с гръцкия специален пратеник - в понеделник. (Утрински Весник - 09/07/08; Катимерини, АНА-МПА, МИА, Телма, A1 - 08/07/08)
