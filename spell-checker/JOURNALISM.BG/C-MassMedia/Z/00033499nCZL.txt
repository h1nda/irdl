МВФ отпуска 3,3 милиарда долара на Румъния
					21/02/2010
					 
						ВАШИНГТОН, Съединени щати -- МВФ съобщи в петък (19 февруари), че ще отпусне на Румъния 3,32 милиарда долара като част от голям заем, който ще помогне на страната да излезе от дълбоката рецесия. МВФ, Световната банка и ЕС изготвиха пакет от 27,2 милиарда долара помощ за Румъния през май миналата година. С транша, който ще бъде отпуснат "незабавно", общата сума, получена досега от Букурещ, ще възлезе на 12,6 милиарда долара, заяви МВФ в изявление от централата си във Вашингтон. Решението за отпускането на парите бе направено след преглед на икономическите резултати на Румъния според програмата. 
						Други новини - Румънската полиция е заловила 100 кг хероин в събота в български камион, който е транспортирал помощ за Хаити. Дрогата, скрита в камиона, пътуващ за Белгия, е била открита на границата с Унгария. Води се следствие. Шофьорът, български гражданин, е бил арестуван. (AФП, бТВ, Дарик, Стандарт - 20/02/10; AФП - 19/02/10)
