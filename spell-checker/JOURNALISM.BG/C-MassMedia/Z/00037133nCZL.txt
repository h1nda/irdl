Кандидатурата на Хърватия за ЕС получи подкрепа от Германия
					21/01/2011
					 
						БЕРЛИН, Германия -- Хърватският президент Иво Йосипович каза в четвъртък (20 януари), че е получил подкрепата на Германия за усилията за приключване на присъединителните преговори с ЕС. След разговори с канцлера Ангела Меркел и с президента Кристиан Вулф в Берлин той каза, че те са похвалили напредъка на Хърватия, но същевременно са подчертали необходимостта от изпълнение на всички критерии за членство. Една от главните теми, дискутирани с Меркел, бяха отношенията в региона. Йосипович и Меркел изразиха надежда, че новото правителство на Босна и Херцеговина ще бъде сформирано скоро и че конституционните реформи ще бъдат осъществени заради европейската перспектива на региона. (ХРT, Вечерни Лист - 20/01/11)
