Румънският премиер на посещение в Швеция. Букурещ издаде присъди във връзка с отвличането на журналисти
					29/05/2005
					 
						СТОКХОЛМ, Швеция -- Висши представители на Швеция потвърдиха подкрепата си за румънското присъединяване към ЕС през 2007 г. по време на посещението на румънския премиер Калин Попеску Търцичану в петък (27 май). Те похвалиха мерките, предприети от румънското правителство за борба с корупцията, както и за провеждането на свързаните с членството в ЕС реформи. Търичану разговаря също и с ръководители на шведските бизнес среди за развитие на икономическите връзки.
						В други новини, румънският съд официално обяви обвинителния акт срещу иракско-румънски бизнесмен и един румънец с иракско-американско гражданство за отвличане на трима журналисти в Ирак. Бизнесменът Омар Хаясан е обвинен, че е организирал похищението с надеждата, че правителството ще преустанови разследването на неговите финансови сделки, когато той "преговаря' за освобождаване на заложниците. Преводачът на журналистите Мохамед Монаф бе обвинен в съучастничество. (AП, AФП - 28/05/05; Уебсайт на румънското правителство, Ромпрес - 27/05/05)
