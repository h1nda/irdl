Гръцки съд оправда трима заподозрени терористи
					04/12/2009
					 
						АТИНА, Гърция -- Апелативен съд оправда в четвъртък (3 декември) трима заподозрени членове на терористичната група "Революционна народна борба", известна като ЕЛА, позовавайки се на недостатъчни доказателства. Съдът отмени присъдите от 2004 г. на Христос Цигаридас, Ирене Атанасаки и Ангелетос Канас, всеки от които бе осъден на 25 години лишаване от свобода за членство в терористична организация. Четвърти обвиняем - Костас Агипиу - почина от рак по време на продължилия 13 месеца процес на обжалване. Четиримата бяха арестувани преди Летните олимпийски игри през 2004 г. в Атина. Крайнолявата ЕЛА се смята за отговорна за две убийства и няколко опита за убийство и бомбени нападения между 1975 и 1995 г., включително многобройни нападения срещу американски цели. (AП, РИА Новости - 03/12/09)
