Апелативната камара на МНСБЮ намали присъдата на босненски сърбин 
					29/11/2006
					 
						ХАГА, Холандия -- Във вторник (28 ноември) Апелативната камара на Трибунала на ООН намали присъдата на босненския сръбски лекар Благое Симич. Той бе осъден за престъпления срещу цивилни граждани от несръбски произход в Босански Самац между април 1992 г. и декември 1993 г. Апелативният състав намали присъдата му от 17 на 15 години, като отмени обвинението по един пункт, но запази останалите обвинения. Той бе осъден първоначално през 2003 г. 
						Също във вторник Хагският трибунал съобщи, че следващото заседание от процеса срещу хърватския репортер Домагой Маргетич ще се проведе в четвъртък. Той е обвинен в неуважение към съда, тъй като според обвиненията е разкрил самоличността на поставени под закрила свидетели по процеса срещу Тихомир Блашкич. (Уеб сайт на МНСБЮ, РТРС, ПБС БиХ, Ройтерс, AП - 28/11/06)
