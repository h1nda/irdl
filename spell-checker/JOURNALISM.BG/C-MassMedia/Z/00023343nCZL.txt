Генералният секретар на ОССЕ обеща подкрепа за демокрацията в Косово
					25/07/2007
					 
						ПРИЩИНА, Косово, Сърбия -- Генералният секретар на ОССЕ Марк Перен дьо Бришамбо се срещна с председателите на групи в парламента на Косово във вторник (24 юли) в Прищина. Той ги увери, че институциите в Косово ще продължат да получават помощ от ОССЕ дори и след като въпросът за окончателния статут на провинцията бъде решен. 
						Други новини -- Торбьорн Солстрьом, специален пратеник в Косово на върховния представител на ЕС по сигурността Хавиер Солана, заяви пред "Би Би Си" във вторник, че вярва, че в края на краищата въпросът за окончателния статут ще бъде решен в Съвета за сигурност на ООН, въпреки че миналата седмица проблемът бе отнесен към Контактната група. Солстрьом каза, че статутът на Косово трябва да бъде уреден чрез напълно законен процес, имащ подкрепата на международната общност. (Телеграфи, РТК, Косовапрес, КИК, РСЕ - 24/07/07)
