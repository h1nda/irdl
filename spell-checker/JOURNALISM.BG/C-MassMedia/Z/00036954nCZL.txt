ЕК заяви, че Румъния не може да излезе от МПС без разрешение 
					05/01/2011
					 
						БРЮКСЕЛ, Белгия -- Във вторник (4 януари) Европейската комисия (ЕК) заяви, че Букурещ не може да излезе от Механизма за проверка и сътрудничество (МПС) по своя инициатива. Това изявление идва след предупреждението от понеделник на румънския външен министър Теодор Баконски, че страната може да напусне механизма, имащ за цел оказването на помощ при несправяне с борбата с корупцията и в осъществяването на съдебната реформа, които Румъния обеща да отстрани при присъединяването си към ЕС през 2007 г. Изявлението на Баконски беше предизвикано от предложението на Франция и Германия да бъде отложено присъединяването на Румъния и България към Шенгенската зона. „Постепенното отпадане на МПС трябва да се основава на решение на Комисията”, след като бъдат изпълнени четирите поставени цели, каза във вторник говорителят на ЕК Марк Грей. „Най-добрият начин за постигането на това ще бъде продължаването на политическите ангажименти за провеждане на реформите и близкото сътрудничество между румънските власти и Комисията”, добави той. (EurActiv, Синхуа - 04/01/11)
