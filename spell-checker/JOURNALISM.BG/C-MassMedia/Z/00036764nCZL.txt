Обсъждането на промените в сръбското правителство ще започне през януари 
					17/11/2010
					 
						БЕЛГРАД, Сърбия -- Президентът Борис Тадич съобщи във вторник (16 ноември), че преговорите за промени в правителството ще започнат през януари. В отделно изказване министърът на отбраната Драган Шутановац посочи, че през следващите месеци ще бъде извършена оценка, за да бъдат определени специфичните аспекти на това преструктуриране. Министърът на околната среда Оливер Дулич подкрепи идеята и намекна, че това ще подобри имиджа на сегашното правителство преди парламентарните избори през 2012 г. Две от другите четири партии от управляващата коалиция, „Г17 плюс” и Социалистическата партия на Сърбия, заявиха, че са готови да обмислят съкращаване на броя на министрите, за да се подобри ефикасността на публичната администрация. (Танюг, РТС, Бета, Б92 - 16/11/10)
