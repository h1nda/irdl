Румънският министър на правосъдието обещава да се бори с корупцията
02/04/2004
 
БУКУРЕЩ, Румъния -- Министърът на правосъдието Кристиан Дяконеску обеща в четвъртък (1 април), че борбата с корупцията сред магистратите и всички останали държавни институции ще бъде негов приоритет. Дяконеску добави, че за да успее в това си усилие, правителството трябва най-напред да внедри ясна законова рамка и да създаде силни институции за борба с корупцията. Той възнамерява да поиска увеличаване на персонала на Националната служба за борба с корупцията към прокуратурата, за да осигури по-ефективната й работа. (Ромпрес - 01/04/04)
