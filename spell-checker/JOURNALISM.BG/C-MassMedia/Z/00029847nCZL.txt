ХНП може да подкрепи СДП в общинския съвет на Загреб
					06/04/2009
					 
						ЗАГРЕБ, Хърватия -- Радимир Чачич, председател на Хърватската народна партия (ХНП), една от по-малките опозиционни партии, каза в събота (4 април), че провежда разговори с представители на основната опозиционна Социалдемократическа партия (СДП) относно евентуална коалиция в Загребския общински съвет след местните избори на 17 май. Според Чачич споразумението предвижда съвместен контрол върху дейността на Милан Бандич от СДП, който има добри шансове да спечели втори мандат като кмет. Изявлението бе изненада, тъй като ХНП бе ясно заявила, че няма да подкрепи Бандич. Висши представители на ХНП обясниха, че ходът може да се изтълкува по-общо като сътрудничество със СДП, а не с Бандич. СДП е най-популярната партия в Хърватия в момента. (24 Сата, Business.hr, ХИНA - 04/04/09)
