Румънският кабинет е изправен пред вот на недоверие 
					15/06/2010
					 
						БУКУРЕЩ, Румъния -- Бъдещето на кабинета е поставено на карта във вторник (15 юни), тъй като го очаква вот на недоверие по силата на изискванията за възможността за ускорено приемане на законопроекти, която то само избра, за да прокара серия от непопулярни мерки за строги икономии. Съкращенията на разходите в общ размер от 2,3 % от БВП включват 25 % намаление на заплатите на работещите в публичния сектор и 15 % намаление на пенсиите и на обезщетенията за безработица. Мерките, разработени съвместно с МВФ, са условие Букурещ да получи следващия транш от своето стендбай споразумение с Фонда в размер на 13 милиарда евро. Управляващата коалиция се нуждае от подкрепата на най-малко 236 депутати в парламента, за да оцелее. Хиляди членове на профсъюзите от цялата страна се събраха пред сградата на парламента преди гласуването във вторник, за да демонстрират срещу мерките за икономии. (Медиафакс, Зиарул Финанчиар - 15/06/10)
