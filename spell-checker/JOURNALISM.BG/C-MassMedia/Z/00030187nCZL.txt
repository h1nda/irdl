Брамерц потвърди, че МНСБЮ е унищожил доказателства от клането в Сребреница
					07/05/2009
					 
						САРАЕВО, Босна и Херцеговина (БиХ) -- Главният прокурор на Хагския трибунал за военни престъпления, Серж Брамерц, потвърди в сряда (6 май), че Трибуналът е унищожил около 1 000 броя веществени доказателства от масовите гробове в района на Сребреница. Брамерц бе в Сараево, където се срещна с представителки на асоциацията „Майки от Сребреница и Жепа”. Той обясни решението за унищожаване на доказателствата с тяхното лошо състояние. Информацията за доказателствата обаче, които включват снимки, лични вещи и части от облекло, се пази. Роднини на близо 8 000 избити мъже и момчета мюсюлмани при клането в Сребреница разкритикуваха решението за унищожаване на фактически доказателства. (Б92, AНП, Макфакс - 06/05/09)
