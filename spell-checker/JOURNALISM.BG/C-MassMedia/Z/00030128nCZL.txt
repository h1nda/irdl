Премиерът на Турция Ердоган обяви големи промени в състава на кабинета
					03/05/2009
					 
						AНКАРА, Турция -- Турският премиер Реджеп Тайип Ердоган обяви в петък (1 май), че сменя девет министри от кабинета. Този ход бе направен след разочароващите резултати на управляващата Партия на справедливостта и развитието на местните избори през март. Президентът Абдула Гюл одобри промените. Министрите на външните работи, на икономиката, финансите, правосъдието, енергетиката, образованието, жилищното строителство, промишлеността и търговията бяха сменени. 
						Други новини - Съд в Анкара разпореди в събота ареста на двама души, за които се твърди, че са се опитали да убият бившия министър на правосъдието Хикмет Сами Тюрк. В сряда една жена взриви малка бомба близо до офиса на Тюрк в университета Билкент в Анкара, а полицията арестува втори заподозрян самоубийствен атентатор часове след инцидента. Тюрк заяви, че е получавал смъртни заплахи след бунт в затвор през декември 2000 г., когато той бе министър на провосъдието, в който са били убити няколко затворници и надзиратели в затвора. (Хюриет, Mилиет, Сабах, Ватан, Джумхюриет, Радикал, Йени Сафак, Анадолска информационна агенция, НТВ, Заман - 02/05/09, Анадолска информационна агенция, AФП, AП - 01/05/09)
