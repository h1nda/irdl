Сръбският министър Дачич разкритикува забраната, наложена от Косово върху новите регистрационни номера на МПС 
					13/01/2011
					 
						БЕЛГРАД, Сърбия -E- Вътрешният министър Ивица Дачич каза в сряда (12 януари), че решението на властите на Косово да обявят за невалидни издаваните от Сърбия нови регистрационни номера за МПС със съкращения на имената на градове в Косово е прибързано и не допринася за решаването на проблема. Той заяви, че то показва, че Прищина не желае да води преговори по някои въпроси, и каза, че въпросът за регистрационните номера трябва да бъде разгледан на предстоящите преговори между Белград и Прищина. Той добави, че тъй като Сърбия смята Косово за част от своята територия, всички граждани, живеещи там, имат правото на лични документи, шофьорски книжки и регистрационни номера на колите. Във вторник вътрешният министър в оставка на Косово Байрам Реджепи разпореди на властите да конфискуват новите регистрационни номера, които Белград издава за седем общини в Косово от 1 януари. Засега косовските сърби могат да използват стария вариант на номерата. (Танюг, Бета - 12/01/11)
