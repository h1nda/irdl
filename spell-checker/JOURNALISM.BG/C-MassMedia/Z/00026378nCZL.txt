Белград получи "пътна карта" за либерализиране на визовия режим с ЕС
					08/05/2008
					 
						БЕЛГРАД, Сърбия -- Заместник-председателят на Европейската комисия (ЕК), който отговаря за транспортната политика Жак Баро, бе в Белград в сряда (7 май), където даде на президента Борис Тадич "пътна карта" за либерализиране на визовия режим на Сърбия с ЕС. Баро заяви, че документът осигурява "ясно и силно" доказателство за подкрепата на ЕС за Сърбия и за нейните европейски перспективи. Той добави, че осъществяването на някои мерки ще започне през следващите две седмици с издаването на нови паспорти с биометрични отпечатъци. Тадич благодари на Баро и заяви, че пътната карта е много важна за обществото и е важен знак, че Сърбия е добре дошла в ЕС. (РТС, Блиц - 08/05/08)
