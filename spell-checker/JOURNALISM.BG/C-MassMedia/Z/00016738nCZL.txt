Председателят на ПАСЕ призова Румъния да засили мерките срещу корупцията 
					25/11/2005
					 
						БУКУРЕЩ, Румъния -- В четвъртък (24 ноември) председателят на Парламентарната асмаблея на Съвета на Европа Рене ван дер Линден призова Румъния да предприеме по-сериозни мерки срещу корупцията и трафика на хора. В обръщение към румънския парламент Ван дер Линден каза, че корупцията е довела до загуба на доверие в държавните институции и застрашава чуждите инвестиции. Той призова за независими съдии и реформирана държавна администрация. Ван дер Линден се срещна с президента Траян Бъсеску, с председателя на Сената Николае Вакарою и с главата на румънската православна църква, патриарх Теоктист. (Найн о'клок - 25/11/04; Ромпрес, Уеб-сайт на Съвета на Европа - 24/11/05)
