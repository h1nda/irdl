Доклад на ОССЕ съобщава за наличието на паралелни нелегални структури в Косово
					04/10/2007
					 
						ПРИЩИНА, Косово, Сърбия -- В Косово съществуват паралелни нелегални структури в областите, в които местните сили за сигурност нямат влияние, се съобщава в доклад на ОССЕ, публикуван в сряда (3 октомври). Документът, потвърден от вътрешното министерство на Косово, твърди, че на юг има албански, а на север сръбски сили, което може да доведе до нестабилност в цялата провинция. Силите за сигурност на Македония също следят отблизо развитието на ситуацията в отцепилата се провинция.
						Други новини от сряда -- Говорителят на правителството Авни Арифи заяви, че правителството на Косово ще продължи да приема закони, основаващи се на плана на бившия специален пратеник на ООН Марти Ахтисаари. Във вторник ръководителян на ЮНМИК Йоахим Рюкер призова за прекратяване на подобни действия, докато не се реши въпросът за окончателния статут на Косово. Арифи каза, че е задължение на правителството да подготви всички необходими юридически документи, независимо кога те ще влязат в сила. (A1, Бета, Коха Диторе, Макфакс, РТК, Танюг, Косовапрес - 03/10/07)
