Турски съд отлага процес срещу журналисти 
					09/02/2006
					 
						ИСТАНБУЛ, Турция -- В сряда (8 февруари) истанбулски съд реши да отложи за април процеса срещу петима турски журналисти, обвинени, че са критикували съдебната власт. Решението за отлагане на процеса бе взето след сцени в съдебната зала, определени от местните медии като "необуздани", при които адвокати националисти са били изведени от залата заради протестите им срещу присъствието на чуждестранни наблюдатели, включително и от ЕС.
						Други новини -- Според съобщенията 16-годишен ученик е бил задържан в Трабзон във връзка с убийството на италианския католически свещеник Андреа Санторо, извършено през уикенда. Свещеникът бе застрелян след неделната литургия. 
						Също в сряда турски съд блокира план на правителството за реформиране на религиозното образование. Кабинетът бе разпоредил учениците в ислямските училища да могат да вземат матурите си в светски гимназии и така да подобрят шансовете си за приемане в колеж. Върховният административен съд на Турция нареди реформата да се отложи до взимане на окончателно решение. (НТВ, Turks.US, Новини на Гласът на Америка, EU Observer, Ройтерс, АФП - 08/02/06)
