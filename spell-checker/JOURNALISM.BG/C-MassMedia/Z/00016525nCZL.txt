Гърция заяви, че усилията за укрепване на връзките с Албания ще продължат
					07/11/2005
					 
						АТИНА, Гърция -- Говорителят на външното министерство Йоргос Кумуцакос заяви в петък (4 ноември), че Гърция е решена да нормализира и засили двустранните връзки със съседна Албания независимо от неотдавнашния дипломатически инцидент. Миналата седмица Атина и Тирана си размениха остри забележки във връзка с отменената среща между гръцкия президент Каролос Папуляс и албанския му колега Алфред Мойсиу в Саранда. Папуляс пристигна в албанския град, но прекрати посещението си преждевременно заради протести на албанци, прогонени от Гърция. (Катимерини - 05/11/05; AНA - 04/11/05)
