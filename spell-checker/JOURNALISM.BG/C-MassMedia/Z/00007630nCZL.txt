Българският премиер обявява първите структурни промени в кабинета
14/07/2003
 
ДЕВНЯ, България -- Премиерът Симеон Сакскобурготски заяви в неделя ( 13 юли), че Министерството на икономиката ще бъде преструктурирано и че ще бъде обособено отделно туристическо ведомство. Това вероятно ще бъде агенция, а не министерство. Изглежда, министърът на икономиката Николай Василев е бил съгласен с тази промяна, заявявайки, че туризмът е от стратегическо значение за икономиката и трябва да се управлява от отделно ведомство.
В други новини, министърът по европейските въпроси Меглена Кунева започна официално посещение в Италия в неделя, заявявайки, че има за цел да осигури подкрепата на Рим за графика за извършване на партньорска проверка за безопасността на АЕЦ "Козлодуй". Италия пое ротационното председателство на ЕС по-рано този месец. (Дневник, Труд, 24 часа - 14/07/03; БТА, БНТ - 13/07/03)
