Косовската полиция арестува митничари
					11/09/2008
					 
						ПРИЩИНА, Косово -- В сряда (10 септември) полицията арестува шестима високопотавени митнически служители, заподозрени във връзки с организираната престъпност. Обвиненията срещу тях включват подкупи, злоупотреба със служебно положение и връзки с престъпността. Властите не дадоха повече информация, за да не се попречи на продължаващото разследване. Полицията обаче не изключва възможността и за други арести. (Коха Диторе, Експрес, Лайм, Телеграфи - 11/09/08)
