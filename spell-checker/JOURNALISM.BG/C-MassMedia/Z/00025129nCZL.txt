Украинските спасителни отряди прекратиха издирването на изчезналите български моряци
					14/01/2008
					 
						СОФИЯ, България -- По-нататъшните опити за издирване на осемте български моряци, които изчезнаха след корабокрушението на товарен кораб в Азовско море, биха били безполезни в ледените води на района, обяви в неделя (13 януари) министерството на кризисните ситуации на Украйна. Корабът "Ванеса", плаващ под български флаг, потъна в нощта на 3 януари с 11 души на борда. Един оцеля след злополуката, а телата на двама бяха открити. България разследва причините за инцидента, като работи по шест възможни сценария, сред които фигурират икономически интереси и неправилно разпределен и укрепен товар. (Агенция София Нюз, Нетинфо - 14/01/08; БГНЕС, ИТАР-ТАСС, БНТ - 13/01/07)
