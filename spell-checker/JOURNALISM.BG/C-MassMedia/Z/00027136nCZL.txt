Турски съд ще определи дата за делото срещу ПСР във вторник
					21/07/2008
					 
						AНКАРА, Турция -- Конституционният съд ще заседава във вторник (22 юли), за да определи дата за дебатиране на делото за закриването на управляващата Партия на справедливостта и развитието (ПСР), според НТВ. Членовете на съда са прегледали доклад по случая, представен от докладчика Осман Кан, който даде препоръки срещу забраната на партията. Определянето на дата за дебата е последната стъпка в процеса. Най-малко седем от 11-те членове на съда се очаква да подкрепят забраната, съобщи всекидневникът "Хюриет". На ПСР могат да бъдат предявени обвинения в подкопаване на светския характер на Турция. 
						Други новини -- Нури Окутан, губернатор на Трабзон позволи започването на разследване срещу двама офицери от жандармeрията, заподозрени в пренебрегване на задълженията им, което е изиграло роля за убийството на журналиста от турско-арменски произход Хрант Динк, съобщиха в понеделник местните медии. Разследването е срещу бившия командващ провинциалната жандармерия полковник Али Оз и бившия директор на разузнавателната служба лейтенант Метин Йилдиз, които, както се твърди, са знаели за заговор срещу Динк месеци преди убийството му през януари 2007 г. (НТВ, Хюриет, Сабах, Заман - 21/07/08)
