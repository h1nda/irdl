ЕК препоръчва въвеждането на предпазна клауза срещу злоупотребите с визи 
					25/05/2011
					
						БРЮКСЕЛ, Белгия -- Във вторник (24 май) Европейската комисия (ЕК) предложи въвеждането на предпазна клауза, която ще позволи временното възстановяване на визите за гражданите на трети страни. Еврокомисарят по вътрешните работи Сесилия Малмстрьом заяви на пресконференция, че механизмът ще бъде прилаган в определени извънредни обстоятелства и като последна мярка, и добави, че той не е насочен срещу определена държава. ЕК ще продължи диалога със Сърбия и Македония във връзка с вълната от техни граждани, търсещи убежище в страни, членки на ЕС. Предложението на ЕК ще бъде обсъдено от вътрешните министри от ЕС идния месец. (Танюг, МИА, Бета - 24/05/11)
