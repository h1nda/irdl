Вашингтон приветства призива на косовските ръководители към бежанците
10/07/2003
 
ВАШИНГТОН, САЩ -- Говорителят на Държавния департамент Филип Рикер приветства в сряда (9 юли) заявлението на ръководителите на Косово, в което те призовават бежанците да се завърнат в провинцията. "Тази покана е безпрецедентна стъпка на косовските политически лидери към активно поощряване завръщането на населението от неалбански произход", заяви той. Президентът Ибрахим Ругова, премиерът Байрам Реджепи, председателят на парламента Неджат Дачи и бившите лидери на Армията за освобождение на Косово оповестиха заявлението на 2 юли.
В други новини, четири албански деца застанаха пред съда в Белград като свидетели в процеса срещу офицер в сръбските специални полицейски части. Децата идентифицираха Саша Цветан като ръководителя на подразделението, извършило екзекуцията на 19 техни роднини в Подуево на 28 март 1999 г. (AП, AФП - 09/07/03)
