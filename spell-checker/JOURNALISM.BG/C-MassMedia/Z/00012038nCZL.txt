Проучвания сочат, че според мнозина администрацията в БиХ е корупмпирана 
					20/09/2004
					 
						САРАЕВО, Босна и Херцеговина (БиХ) -- Проучване, проведено от Транспарънси Интърнешънъл БиХ(ТИБиХ), сочи, че според преобладващото обществено мнение администрацията се възприема като корумпирана. ТИБиХ представи резултатите на прес-конференция в Сараево в петък (17 септември). Според официални представители 55 % от интервюираните считат, че в правителството на БиХ има корупция, 58 % - в правителствата на автономните области; а 52 % - в президентството на БиХ. Политическите парти също така се възприемат като корумпирани: по-конкретно се цитират националистическите Босненска партия на демократичното действие и Сръбската демократична партия. Според ТИБиХ резултатите не са били особено различни в сравнение с подобно изследване, проведено миналата година. 
						Други новини от петък: Бордът на Световната банка направи преглед на новата Стратегия за подпомагане на БиХ, предвиждаща между 100 и 180 млн. щ.д. за проекти през следващите три години. Финансирането ще бъде използвано предимно за укрепване на икономическите резултати на страната и за намаляване на нейната зависимост от чуждестранна помощ. (ПБС БиХ - 19/09/04; Независне новине - 18/09/04; уеб-сайт на Световната банка - 17/09/04)
