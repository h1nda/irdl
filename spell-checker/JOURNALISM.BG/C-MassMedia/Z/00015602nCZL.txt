Бомбени атентати разтърсват турски градове
		16/08/2005
		 
			АНКАРА, Турция -- Няколко души пострадаха леко от бомбени експлозии в Истанбул и в други два града в понеделник (15 август). Устройство с часовников механизъм избухна пред правителствена сграда в Бейтуссебап в Югоизточната провинция Сирнак, причинявайки щети, но не и човешки жертви. Взрив недалеч от банкомат в Мардин, близо до сирийската граница, нарани четирима души, които чакали на опашка за теглене на пари. В Истанбул малка бомба избухна пред търговски обект в метрото в неделя вечерта, като рани леко един човек. Властите смятат, че нападенията са дело на терористи от Кюрдската работническа партия (ПКК).
			Други новини -- Властите обявиха, че полицията е задържала четирима заподозрени членове на ПКК в югоизточния град Батман в края на миналата седмица. Официлни лица заявиха, че у тях са намерени експлозиви, които те вероятно са възнамерявали да използват в централната част на града. (AAП - 16/08/05; AП, Анадолска агенция, НТВ - 15/08/05)
