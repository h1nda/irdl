Сръбският политик Шешел ще съди Николич за клевета
					23/07/2010
					 
						БЕЛГРАД, Сърбия -- Лидерът на Сръбската радикална партия (СРП), Воислав Шешел, ще съди лидера на Сръбската прогресивна партия Томислав Николич за клевета, съобщиха от партията на Шешел в четвъртък (22 юли). Представителят на СРП Неманя Шарович каза, че оплакването е свързано с обвинения, че Шешел се е опитал да поръча убийството на Николич от затворническата си килия в Хага. Шешел иска компенсация от 9 500 евро. Шарович казва, че по време на интервю за местен вестник на 1 юли Николич е заявил, че Шешел се е опитал да наеме човек да го убие, но човекът отказал. Шешел е подсъдим в Хага, обвинен във военни престъпления, извършени срещу хора от несръбски произход в Хърватия, Войводина и Босна и Херцеговина между 1991 и 1993 г. (Танюг, Б92, Меджународни радио Сърбия, РТРС - 22/07/10)
