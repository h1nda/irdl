Косово е готово да обмисли официалното признаване на черногорско малцинство
					28/04/2010
					 
						ПРИЩИНА, Косово -- Черногорското малцинство ще бъде добавено към списъка на малцинствата в Косово и ще бъде законно признато и равноправно на останалите малцинства в страната, потвърди в сряда (28 април) министър-председателят Хашим Тачи по време на редовно заседание на кабинета. Президентът Фатмир Сейдиу беше поискал правителството да се заеме с необходимите промени на закона за правата на общностите. Включването на черногорската общност в конституцията на Косово се подкрепя от всички министри, освен от сръбския министър на труда и социалните грижи Ненад Рашич, който твърди, че в Косово живеят не повече от 100 черногорци. (Коха Диторе, Експрес, Инфо Прес - 28/04/10)
