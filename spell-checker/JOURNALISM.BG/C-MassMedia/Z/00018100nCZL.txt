Продължават сблъсъците в Югоизточна Турция, събщава се за четирима убити
					31/03/2006
					 
						ДИАРБЕКИР, Турция -- Няколко души бяха ранени при намеса на полицията с цел разпръсване на бурните протести на кюрди в Югоизточна Турция в четвъртък (30 март). Насилието е започнало, когато няколко младежи, участващи в голяма демонстрация в Диарбекир, започнали да хвърлят камъни по магазини и полицейски участък и запалили два банкови офиса. Местните власти съобщиха, че осемгодишно момче е починало в болницата от раните си, получени по време на бунтовете. 
						Тридневните сблъсъци причиниха смъртта на четирима души, а над 250 са ранени. (Ройтерс, Фокус - 31/03/06; AП, Анадолска агенция - 30/03/06; Ройтерс - 28/03/06)
