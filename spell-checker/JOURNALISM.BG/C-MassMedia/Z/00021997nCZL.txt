Босненски депутати смятат да поискат правни изменения с цел промяна на статута на Сребреница
					22/03/2007
					 
						САРАЕВО, Босна и Херцеговина (БиХ) -- Босненски депутати смятат да поискат правни промени с цел да се даде специален статут на Сребреница заради извършения там през 1995 г. геноцид. Заместник-председателят на Камарата на народите на Бих Сюлейман Тихич, който е и лидер на босненската Партия за демократично действие, каза пред репортери в сряда (21 март), че високопоставени босненски представители в институциите на държавно ниво и в отделните автономни области, както и в общинските власти в Сребреница, са се споразумели да подкрепят искането за прехвърляне на юрисдикцията от Република Сръбска (РС) на държавно ниво. По-рано тази седмица премиерът на РС Милорад Додик предупреди, че Баня Лука ще се противопостави на всякакви действия за промяна на статута на Сребреница. (Дневни аваз, Незавсине новине - 22/03/07; ПБС БиХ - 21/03/07)
