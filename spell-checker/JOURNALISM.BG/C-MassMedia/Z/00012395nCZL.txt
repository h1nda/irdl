Апелативен състав на Хагския трибунал изслуша искане на адвокатите на Милошевич 
					22/10/2004
					 
						ХАГА, Холандия -- Специален съдебен състав заседава в четвъртък (21 октомври), за да разгледа жалбата на адвокатите на Слободан Милошевич, които оспориха назначаването си от Трибунала на ООН. Стивън Кей, комуто бе възложена задачата да представлява обвиняемия, каза, че не може да изгради ефективна защита поради враждебността на своя клиент и нежеланието му да сътрудничи. Няколко свидетели отказаха да се явят пред съда поради лоялността си към изгонения югославски лидер. Милошевич призова съдиите да освободят адвокатите му, като се аргументира, че трябва да му се позволи сам да се представлява в процеса, наричан от него политически. Председателят на съдебния състав Теодор Мерон възрази срещу това твърдение, като каза, че съдебното производство се води по силата на международното право. Обвинението помоли съдиите да не разрешават на обвиняемия да се защитава сам на процеса. Не бе определена дата за постановяване на решение. (АП, АФП, Ройтерс - 21/10/04)
