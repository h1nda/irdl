Федерални агенти на САЩ помагат при разследването на взривовете в погребите в Албания
					08/04/2008
					 
						ТИРАНА, Албания -- В неделя (6 април) са пристигнали шестима федерални агенти от САЩ, които ще разследват взривовете в армейския погреб на 15 март в Гердец, когато загинаха 27 и бяха ранени 300 души, съобщи в понеделник посолството на САЩ в Тирана. Агентите от американското Бюро за контрол върху алкохола, тютюна и огнестрелните оръжия пристигат по покана на главния прокурор Ина Рама, за да проведат пълно криминално разследване и да определят източника на взривовете. Рама каза, че властите "очакват също така американска помощ" във връзка с подробностите по договорите, подписани от компании, търгуващи с оръжие, включително и от базираната в САЩ "Саутърн Амюнишън Кампъни". (Шекули, Коха Йоне, Шкип, Панорама - 08/04/08; ИХТ, ТопНюз, BalkanWeb - 07/04/08)
