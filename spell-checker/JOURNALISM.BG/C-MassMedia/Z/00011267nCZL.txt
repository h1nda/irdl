Турският министър Гюл заявява, че срещата на върха на НАТО ще протече съгласно уточнения график
25/06/2004
 
Военнослужещи от мироподдържащите сили на НАТО в Босна и Херцеговина охраняват помещенията на Сръбската демократическа партия по време на неочаквана проверка в петък. От мироподдържащите сили се заявява, че проверката е имала за цел да гарантира изпълнението на Дейтънското мирно споразумение от 1995 г. Укриващият се обвиняем военнопрестъпник Радован Караджич е основателят на партията. [AФП]
АНКАРА, Турция -- Външният министър Абдула Гюл твърди, че срещата на върха на НАТО в Истанбул ще се проведе според първоначалния график и потвърди отново ангажимента на Турция за гарантиране на сигурността на проявата. Изказването му бе направено след двата взрива в четвъртък (24 юни). Единият стана в автобус в Истанбул; бяха убити четирима, в т.ч. и атентаторът. Другият взрив бе в Анкара, в близост до хотел, където преди срещата на върха, започваща в понеделник, планират да отседнат някои от държавните глави, сред които и американският президент Джордж У. Буш.
Междувременно в интервю за местния канал НТВ Буш заяви, че Съединените щати ще работят заедно с правителствата на Турция и Ирак срещу сепаратистката Кюрдска работническа партия. Буш каза, че ще обсъди въпроса с държавни представители в Анкара в събота и неделя. (Анадолска агенция, НТВ, TРT 2 - 25/06/04; AП, Ройтерс, AФП, Си Ен Ен - 24/06/04)
