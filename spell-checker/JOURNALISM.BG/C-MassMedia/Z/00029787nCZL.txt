Испания освободи под гаранция заподозрени членове на ПКК
					31/03/2009
					 
						МАДРИД, Испания -- Испански съд освободи под гаранция Ремзи Картал, бивш депутат от разпуснатата турска Партия на демокрацията и заподозрян като бивш командир на терористичната Кюрдска работническа партия (ПКК), съобщиха турските медии в понеделник (30 март). Полицията го арестува преди седмица в Мадрид въз основа на международна заповед за арест по обвинения в престъпления, извършени в Турция. Решението на съда да бъде освободен идва само ден, след като от съда бяха поискани документи, необходими за екстрадирането на Картал в Турция. Испанският съд е освободил под гаранция и Еюп Дору, друг заподозрян член на ПКК.
						Други новини от понеделник -- Главната опозиционна партия в Турция, Републиканската народна партия (РНП), обяви, че оспорва резултатите от местните избори в неделя в четири избирателни района в Истанбул. Прекъсванията на електрозахранването и сривове на компютърната система са компрометирали процеса на преброяване на гласовете в тези райони, където надпреварата е била "силно оспорвана", каза пред репортери Гюрсел Текин, председател на истанбулската организация на РНП. (Хюриет, Анадолска информационна агенция, Заман, НТВ, Информационна агенция Доган - 30/03/09)
