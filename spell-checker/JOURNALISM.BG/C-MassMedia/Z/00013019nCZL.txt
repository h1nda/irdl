Ляич окаква до март конкретни стъпки в сътрудничеството с МТВПБЮ 
					19/12/2004
					 
						БЕЛГРАД, Сърбия-Черна гора -- Председателят на Националния съвет на Сърбия-Черна гора за сътрудничество с трибунала на ООН за военните престъпления Расим Ляич заяви в петък (17 декември), че очаква до март да бъдат предприети конкретни стъпки към пълно сътрудничество, в това число екстрадицията на обвиняемите. Той призова сръбския народ да осъзнае последиците от липсата на сътрудничество и подчерта приоритета на държавния съюз да осигури положително решение на ЕС за провеждане на проучване за годност на страната. Ляич направи това изявление един ден, след като сръбският премиер Воислав Кощуница обеща в Брюксел, че Белград ще засили сътрудничеството си с трибунала. 
						В други новини, бордът на изпълнителните директори на Световната банка одобри нова тригодишна стратегия за помощ на Сърбия-Черна гора. Стратегията предвижда помощите за федералния съюз да достигнат 550 млн. долара до юни 2007 г. (Танюг, Б92, Уебсайт на Световната банка, МИНА - 17/12/04)
