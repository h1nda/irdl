Румъния настоява да преговаря за влизане в ЕС само със сегашните членки
23/07/2003
 
БУКУРЕЩ, Румъния -- Румъния ще води преговори по условията на своето приемане в ЕС само със сегашните 15 членки на Съюза, заяви говорителят на външното министерство Козмин Добран. Коментарите му от вторник (22 юли) бяха в отговор на предложението на Унгария десетте държави, които се очаква да се присъединят към ЕС през следващата година, да бъдат също включени в преговорите по присъединяването на България и Румъния.
Други новини: България и Европейската комисия (ЕК) подписаха в сряда четвъртото Финансово споразумение в рамките на програмата на ЕС САПАРД. ЕС ще отпусне 56.1 млн. евро до края на 2006 година за проекти за развитие на селското стопанство и пътната мрежа. (БТА - 23/07/03; Ромпрес, Би Би Си - 22/07/03)
