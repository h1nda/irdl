Първите заподозрени в трафик на хора са предадени на държавния съд в БиХ
11/05/2003
 
САРАЕВО, Босна и Херцеговина (БиХ) -- Властите в Република Сръбска (РС) предадоха на държавния съд на БиХ в Сараево осем души, задържани по обвинения в трафик на хора и сексуална експлоатация, съобщиха от министерството на вътрешните работи на РС в събота (10 май). Списъкът на заподозрените включва Милорад Милакович, собственик на нощни клубове, които често са били подлагани на обиск от Стабилизационните сили на НАТО и полицията на РС при операции срещу проституцията. Това е първият случай, в който властите на РС предават задържани на тази държавна съдебна институция, създадена миналата година по решение на Върховния представител Пади Ашдаун. (ПБС БиХ, АФП, БХТВ1, Би Би Си - 10/05/03)
