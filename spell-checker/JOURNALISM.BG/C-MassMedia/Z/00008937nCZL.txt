Турция оптимизира правителствените служби
04/11/2003
 
АНКАРА, Турция -- Турция обяви планове в понеделник (3 ноември) за оптимизиране на държавната администрация чрез прехвърляне на някои служби към местните органи за управление. Вицепремиерът Мехмет Али Сахин заяви пред репортери, че е подготвен проектозакон, който ще даде на губернаторите и кметовете повече правомощия за управление на местни проекти като например изграждане на водни системи и пътища. Понастоящем правителството се занимава с цялото планиране, включително и с назначаването на младши служители в местната администрация. Законопроектът също така предвижда постепенното съкращение на централната държавна администрация и намаляване броя на министрите без портфейл от 20 на осем.
Други новини: експлозия разтърси турското посолство в Хага във вторник, макар че няма съобщения за ранени. Екипи за дезактивиране на взривни устройства са били забелязани да работят по неутрализиране на втория пакет, оставен пред сградата. (Ройтърс - 4/11/03; АФП - 03/11/03)
