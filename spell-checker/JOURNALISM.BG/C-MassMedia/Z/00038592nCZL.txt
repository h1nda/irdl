Група в интернет заплаши да публикува още видеоматериали със сексуално съдържание за турски политици 
					19/05/2011
					
						АНКАРА, Турция - Уебсайт, който предизвика скандал с публикуването на компрометиращи сексуални видеоматериали за опозиционни политици, заплаши в сряда (18 май) да публикува още материали. Видеоматериалите, публикувани от групата „Различни националисти”, доведоха до четири оставки в Партията на националистическото действие (ПНД). В сряда групата съобщи, че притежава шест нови видеофилма. Лидерът на ПНД Девлет Бахчели настоя, че неговата партия „няма да отстъпи пред заплахи и изнудване”, и още веднъж обвини управляващата Партия на справедливостта и развитието в провеждането на мръсна кампания по-малко от месец преди общите избори на 12 юни. Министър-председателят Реджеп Тайип Ердоган отново подчерта в сряда, че неговата партия няма нищо общо със скандала. (Милиет - 19/05/11; Заман, Хюриет, Аксам - 18/05/11)
