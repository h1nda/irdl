Албанската опозиция чака решението на Конституционния съд за случая със Солаку
					09/05/2006
					 
						ТИРАНА, Албания -- Специалната парламентарна комисия, която трябва да разследва главния прокурор Теодори Солаку, не успя да проведе първото си заседание в понеделник (8 май), тъй като представителите на опозицията отказаха да участват в него, докато Конституционният съд не се произнесе по въпроса. Основната опозиционна партия -- Социалистическата -- поиска от Съда да се произнесе по законността на решението на парламентарното мнозинство от 2 май за създаване на комисия за разследване на Солаку. Управляващата Демократическа партия настоява за уволнението му, като се позовава на предполагаеми връзки с организираната престъпност. (Албейниън Нюз - 09/05/06)
