Представителят на правителството на САЩ Брайза се произнесе по спора за проучванията за нефт
					01/07/2009
					 
						НИКОЗИЯ, Кипър -- Един спор във връзка с проучванията за нефт между Турция и Кипър няма да подкопае продължаващите усилия на двете кипърски общности за обединението на острова, каза заместник помощник държавният секретар на САЩ Матю Брайза във вторник (30 юни). Спорът е търговски и правен въпрос и не би трябвало да се отрази на преговорите за обединение, каза Брайза на пресконференция при приключване на тридневната си визита в Никозия. През май Турция протестира срещу плановете на кипърското правителство да наеме американска компания, която да започне търсенето на нефт в неговата изключителна икономическа зона в Средиземно море. Анкара настоя, че проучванията за нефт биха нарушили правата на кипърските турци над природните ресурси на острова. (Си Ен Ей, Филелефтерос, АП - 30/06/09)
