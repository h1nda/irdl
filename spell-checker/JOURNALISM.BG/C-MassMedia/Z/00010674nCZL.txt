Румънският премиер Настасе обеща повишение на заплатите и пенсиите
03/05/2004
 
БУКУРЕЩ, Румъния -- По време на митинг в събота (1 май) премиерът Адриан Настасе обеща, че заплатите и пенсиите ще се повишат през следващите четири години благодарение на приложението на правителствената стратегия за трудова заетост. Според него заплатите ще се удвоят за този период, а средната пенсия ще нарасне с 50 %. Настасе допълни, че правителството обмисля отпускане на субсидии за студентите и модернизиране на системата за здравеопазване. (Медиафакс - 01/04/04)
