Комисия на ЕП призова за още реформи в БиХ 
					02/06/2010
					 
						БРЮКСЕЛ, Белгия -- Във вторник (1 юни) Комисията по външни отношения на Европейския парламент (ЕП) прие резолюция, в която се призовава за намаляване на етническото напрежение и се настоява лидерите на Босна и Херцеговина (БиХ) да бъдат по-отговорни към бъдещето на страната в ЕС. Въпреки че членовете на комисията подкрепиха предложението за премахване на визовите изисквания за гражданите на БиХ, те изразиха и разочарование във връзка с ограничения напредък, постигнат от страната в процеса й на интеграция в ЕС, и призоваха за засилване на централната власт и спиране на национализма. „Използването на провокационен език и националистическите и отцепнически изказвания, които подкопават отношенията между общностите на сърбите, мюсюлманите и хърватите и функционирането на централната държавна власт, трябва да спрат”, се заявява в документа. Дорис Пак, член на Делегацията на ЕП за Югоизточна Европа, каза, че няма алтернатива на конституционните реформи в БиХ. (Фена, СРНА, РТРС, Дневни Аваз, БХРТ - 01/06/10)
