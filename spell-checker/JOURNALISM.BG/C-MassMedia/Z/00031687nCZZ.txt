Бизнес: Косово и Албания подписват пакт за сътрудничество
					18/09/2009
					Косово и Албания постигнаха споразумение за сътрудничество в областта на правото и политиката на конкуренцията. Още в деловите новини: открива се Международният есенен панаир в Загреб; представител на ОИСР казва, че Турция е близо до края на икономическата криза.
					
 
					 
						
Kосово и Албания укрепват икономическото сътрудничество. [Гети Имиджис] 
						 Комисията за конкуренцията на Koсово и Агенцията за конкуренцията на Aлбания подписаха споразумение в сряда (16 септември) за укрепване на икономическото сътрудничество в областта на правото и политиката на пазарна конкуренция. Споразумението се очаква да увеличи икономическите и бизнес инвестиции между двете страни. 
						*** 
						85-тият Международен есенен панаир в Загреб бе открит във вторник (15 септември) в панаирното градче. Около 1300 изложители от Хърватия и от 33 други страни ще участват в седем специализирани секции, включително енергетика, екология, иновации, строителство и транспорт. Традиционният панаир ще приключи в събота (19 септември). 
						*** 
						На неотдавна проведения в Германия Глобален икономически симпозиум, заместник-генералният секретар на ОИСР Ар дьо Гьоз заяви, че се вижда краят на глобалната икономическа криза за Tурция, при условие, че правителството започне да осъществява съществени структурни реформи. Той каза,че страната ще постигне бърз растеж до 2010 г. 
						*** 
						Международното летище "Прищина" съобщи в сряда (16 септември), че за първите осем месеца на 2009 г. печалбите са много по-големи от очакваното и възлизат на 7,6 милиона евро. Броят на пътниците за периода се е уделичил с 5% в сравнение със същия период на миналата година, докато броят на полетите е нараснал със 7%. Международното летище "Прищина" очаква приходи от около 10 милиона евро до края на годината. 
						*** 
						Френската автомобилна компания "Рено" ще пусне първата електрическа кола, Fluence Z.E. [Нула Емисия] през 2011 г. в Румъния, съобщи във вторник (15 септември) Дора Пасаре, мениджър в "Рено Румъния". "Рено" представи няколко концепции за електрически коли в Авто Шоурума във Франкфурт.
						 *** 
						Енергийната компания на Казахстан "КазТрансГаз" ще построи 250-мегаватова топлоелектрическа централа в Зеница, Босна и Херцеговина, заяви кметът на Зеница Хюсеин Смайлович на представянето на технико-икономическата обосновка на проекта. Той добави, че цялата инвестиция ще възлезе на 200 до 250 милиона евро. Общината и "КазТрансГаз" ще създадат джойнт венчър, в който чуждият инвеститор ще има дял от 75%. 
						*** 
						Броят на безработните в Tурция се увеличи с 1 милион, достигайки 3,3 милиона или 13% през юни, в сравнение с 2,3 милиона през същия период на миналата година. В сравнение с май, безработицата е намаляла с 0,6%, съобщи във вторник (15 септември) "Тюркстат", статистическата служба на страната. През юни правителството съобщи за пакет от икономически мерки, целящи създаването на около 500 000 нови работни места. 
						
						(Various sources – 11/09/09-18/09/09)
