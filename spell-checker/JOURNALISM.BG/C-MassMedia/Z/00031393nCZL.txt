Шешел ще обжалва присъдата на Хага за обида на съда
					24/08/2009
					 
						БЕЛГРАД, Сърбия -- Лидерът на Сръбската радикална партия (СРП) Воислав Шешел е уведомил Хагския трибунал за военни престъпления, че възнамерява да обжалва присъдата си за обида на съда, заяви на пресконференция в неделя (23 август) юридическият му съветник Зоран Красич. На 24 юли Шешел бе осъден на 15 месеца лишаване от свобода за разкриване на идентичността на трима защитени свидетели в една от книгите си, въпреки съдебната забрана за разпространяване на подобни изявления. Срещу него са повдигнати също така отделни обвинения за военни престъпления, извършени срещу хора от несръбски произход в Хърватия, Войводина и Босна и Херцеговина между 1991 и 1993 г. (Танюг, Прес - 23/08/09)
