Според ЕБВР растежът в бившите комунистически страни е бърз, но все още нестабилен 
					10/11/2004
					Държавите от бившия съветски блок трябва да се придържат плътно към пътя на реформите, тъй като забавянията могат да помрачат дългосрочните перспективи, се казва в наскоро публикуван доклад на ЕБВР. 
					(Bloomberg - 10/11/04; EБВР, ФТ, РФЕ/РЛ, AFX, Dnevnik.bg, Световна Банка - 09/11/04)
 
					 
						
Докладът на ЕБВР за 2004 г., посветен на прехода, сочи, че растежът в бившите комунистически държави е все още нестабилен. [EБВР]
						Много държави от бившия съветски блок са постигнали похвален напредък в своя преход към пазарна икономика и плуралистична демокрация, изтъква ЕБВР в своя Доклад от 2004 г., посветен на прехода и публикуван във вторник (9 ноември). Предупреждавайки за съществуването на умора от реформи, докладът същевременно посочва, че е налице потенциал за по-нататъшен напредък дори и в най-успешно развиващите се страни. 
						Това ще бъде четвъртата поредна година, в която нарастването на БВП в 27 държави от Централа Европа до Централна Азия ще надхвърли този в Западна ЕВропа, казва ЕБВР, прогнозирайки увеличение на общия темп на растеж в региона от 5,6 % през 2003 г. на 6,1 % през 2004 г. и след това връщане на ниво от 5,5 % през 2005 г. 
						През 2004 г. растежът се очаква да бъде най-голям в държавите от Общността на независимите държави - 7,4% - в сравнение с 5 % за държавите от ЮИЕ и 4,9 % за Централна Европа и балтийските държави. 
						В много държави в целия регион чувствителното нарастване на кредитирането от местни банки стимулира потреблението и инвестициите. В твърде малко държави обаче годините на силен растеж и ниска инфлация са довели до повишаване на жизнения стандарт. Ако се запази темпът на това динамично развитие сочи перспективата за евентуално изравняване с по-развитите индустриални икономики. 
						Перспективата за членство в ЕС се оказва основния стимул за реформите, се посочва в доклада, като се отбелязва, че най-голям напредък в икономическите реформи е постигнат от държавите-кандидати за членство в ЕС България, Хърватия и Румъния. И трите страни са отбелязали значителен прогрес в реформата на банковия сектор и инфраструктурата, а България и Румъния са предприели мащабна приватизация. 
						Независимо от забележителния успех обаче ангажиментът към реформите изглежда колеблив в региона, отчита ЕБВР, като това се отнася дори и за държавите, извършили огромни промени като част от усилията за присъединяване към ЕС. В крайна сметка отлагането на реформите би могло да засегне дългосрочните перспективи за растеж в региона, предупреди ЕБВР.
						"Отсъствието на структурни реформи през миналата година ще доведе до забавяне на растежа следващата година," заявява главният икономист на ЕБВР Вилем Бойтер. 
						Намаляването на разходите и на субсидиите за боледуващите отрасли представлява особено тежко предизвикателство в регион, където безработицата остава висока, се казва в доклада. Темпът на бедността, макар и намаляващ, остава висок, което не дава особени шансове за маневриране на политиците. Въпреки че директните чужди инвестиции се увеличиха драматично през последната година, много западно-балкански държави все още разчитат солидно на подкрепата на донори, която може и да не бъде така гарантирана в бъдеще. 
						Публикуването на доклада съвпадна с 15-та годишнина от падането на Берлинската стена на 9 ноември 1989 г., дата, която символизира началото на рухването на комунизма в региона. В коментар за The Wall Street Journal Europe Бойтер подчерта, че успешното приключване на прехода изисква още усилия.
