Паси: "ОССЕ ще намали присъствието си в Западните Балкани"
					22/10/2004
					 
						ТИРАНА, Албания -- Изпълняващият длъжността председател на ОССЕ, българският министър на външните работи Соломон Паси, каза по време на посещението си в Тирана в четвъртък (21 октомври), че ОССЕ планира да намали прогресивно присъствието си в Македония, Косово и Сърбия и Черна гора поради подобряване на избирателните им системи. Паси се срещна с външния министър Кастриот Ислами, с премиера Фатос Нано и с албанския президент Алфред Мойсиу. Разговорите се съсредоточиха върху избирателния закон на Албания, регионалното сътрудничество и напредъка на съвместните инфраструктурни проекти, като Транспортен коридор № 8. (Албейниън нюз, 24 часа, Труд - 22/10/04)
