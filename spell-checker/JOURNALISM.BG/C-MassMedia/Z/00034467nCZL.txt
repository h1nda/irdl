Министър: Сърбия не е застрашена от гръцката криза
					09/05/2010
					 
						БЕЛГРАД, Сърбия -- Правителството подготвя нов пакет от мерки, които ще позволят на Сърбия да действа бързо за предотвратяване на рисковете, произтичащи от проблемите с дълга, заяви в петък (7 май) министърът на финансите Диана Грагутинович. Законопроектът ще бъде внесен в парламента преди юли. В същото време Драгутинович заяви, че банковият сектор на Сърбия е стабилен и добре капитализиран и че не трябва да има притеснения, че гръцката криза ще засегне Сърбия особено сега, когато Атина получава международна помощ. Финансовият министър също каза, че правителството е готово с проектозакони за пенсионната реформа, индексациите на пенсиите и фискалната отговорност и ще ги представи на МВФ следващата седмица. (РТС, Б92 - 07/05/10)
