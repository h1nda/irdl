Унгарският външен министър е на посещение в Букурещ
					28/08/2006
					 
						БУКУРЕЩ, Румъния -- Унгарският външен министър Кинга Гьонц пристигна в понеделник (28 август) на официално посещение в Румъния за срещи с колегата си Михай Унгуряну, с президента Траян Бъсеску и с премиера Калин Попеску Търичану. Основни теми на разговорите ще бъдат подобряването на двустранното сътрудничество -- особено след като Румъния стане членка на ЕС -- и унгарското малцинство в Румъния. Гьонц и Унгуряну също така ще координират дневния ред на предстояща съвместна среща на правителствата на двете страни, насрочена за ноември в Будапеща. (Медиафакс, Ромпрес - 26/08/06)
