Турският министър Гюл отмени запланувано посещение в САЩ заради здравословни проблеми 
					21/03/2006
					 
						АНКАРА, Турция -- Външният министър Абдула Гюл отмени заплануваното си за по-късно през седмицата посещение в Съединените щати поради проблеми със здравето, се казва в съобщение, публикувано в Анкара в понеделник (20 март). Според него Гюл е бил хоспитализиран и успешно опериран след завръщането си от посещение в Тунис през уикенда. Според негов сътрудник Гюл се е борил с тежка респираторна инфекция почти десет дни. (НТВ - 21/03/06; TurkishPress.com - 20/03/06)
