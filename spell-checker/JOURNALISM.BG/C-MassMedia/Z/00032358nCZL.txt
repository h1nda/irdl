Косово оповести планове за откриване на телевизионен канал на сръбски език
					13/11/2009
					 
						ПРИЩИНА, Косово -- Дошло е време за телевизионен канал, който да излъчва на сръбски език, обявиха в четвъртък (12 ноември) международният граждански представител Питер Фейт и премиерът Хашим Тачи. "МГП и правителството на Косово са решени да създадат независима телевизия," заявиха двамата в общо изявление. "Работата в медийния сектор през последната година показа, че сръбскоезичните граждани на Косово искат да получават информация и забавления тук, в Косово, на своя език," е казал Фейт. Тачи заяви, че "подкрепя свободата на изразяване на майчин език като конституционно задължение и неотменно човешко право на всички". (Зери, Експрес, Косова Сот, Коха Диторе, Лайм - 13/11/09)
