България призова ЕС да окаже натиск върху Либия във връзка с делото срещу медицинските сестри 
					11/01/2007
					 
						СОФИЯ, България -- В сряда (10 януари) външният министър Ивайло Калфин каза, че като член на ЕС България очаква Съюзът да окаже "силен натиск върху Либия и да покаже силен ангажимент" в подкрепа на петте български медицински сестри, осъдени на смърт в Либия в скандално дело за заразяване на деца с ХИВ. Калфин добави, че очаква този въпрос да бъде една от основните обсъждани теми по време на заседанието на 22 януари на Съвета по общи въпроси на ЕС. 
						Също в сряда България потвърди, че Либия най-накрая е дала разрешение за посещението на заместник-министъра на правосъдието Маргарит Ганев. Той смята да се срещне с медицинските сестри в затвора, за да обсъди с тях евентуални промени в адвокатския им екип. (Сега - 11/01/07; БНР, бТВ - 10/01/07)
