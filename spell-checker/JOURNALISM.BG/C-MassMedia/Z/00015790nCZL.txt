Гръцките власти потвърждават ареста на хърватски бизнесмен, имащ връзки с Готовина
					01/09/2005
					 
						ЗАГРЕБ, Хърватия – Скандален бизнесмен със силни връзки с укриващия се обвиняем във военни престъпления Анте Готовина е арестуван в Гърция, потвърди в сряда (31 август) гръцкото посолство в Загреб. Хървое Петрач, на 50 г., бе задържан въз основа на международна заповед за арест, издадена от Хърватия. Той избяга от страната по-рано тази година. Петрач и четирима други хървати, заподозрени, че помагат на Готовина да избегне залавяне, бяха включени в черния списък на ЕС, забраняващ им да влизат в страни членки на ЕС. Хърватският президент Стипе Месич приветства новината за ареста на Петрач, определяйки го като стъпка към задържането на Готовина.
						Други новини -- Министърът вътрешните работи Ивица Кирин съобщи в сряда плана си за реорганизация на полицията, насочен към прекратяване на изключителната централизация на командването. Кирин каза, че планът предвижда увеличаване на отговорностите на управленията, което да ги направи по-независими. (Нови лист, Вечерни лист, Весник - 01/09/05; ХИНА, index.hr - 31/08/05)
