Кипър най-високо в списък на "Форбс" сред страните от Югоизточна Европа.
					12/10/2011
					Кипър заема 28-мо място в списъка на най-добрите за бизнес страни според "Форбс". Други бизнес новини: Сърбия беше домакин на двудневна официална среща на бизнес лидери от Югоизточна Европа, а Черна Гора и ОАЕ целят да засилят икономическото си сътрудничество. 
					 
						
Туризмът е един от най-големите бизнес сектори в Кипър. [Reuters]
						
						Кипър заема най-високото 28-мо място сред балканските срани в най-новия списък на "Форбс" на най-добрите страни за бизнес в света за 2010 г. Македония (35-то), Хърватия (41-во), България (47-мо), Румъния (52-ро), Черна гора (53-то), Tурция (54-то), Албания (64-то), Гърция (68-мо), Босна и Херцеговина (84-то) и Сърбия (93-то) също попадат в списъка. Класацията е определена чрез анализ на 11 различни фактора, включително права върху недвижима собственост, иновации, данъци, технологии, корупция, свобода (лична, търговска и финансова), бюрократизъм, защита на инвеститорите и показатели на фондовия пазар. 
						*** 
						
						Албанският министър на икономиката, търговията и енергетиката Насип Нацо обяви в четвъртък (6 октомври), че страната планира да издаде 151 лиценза за минна дейност. Смята се, че тази стъпка ще бъде в голяма помощ за индустрията. 
						*** 
						Град Аранделовач в централна Сърбия в четвъртък (6 октомври) и петък беше домакин на двудневна официална среща на бизнес лидери от Югоизточна Европа, целяща да засили диалога и сътрудничеството в региона. Над 100 бизнесмени от всички точки на Балканите и представители на международни финансови институции присъстваха на събитието "Споразумение за нова епоха". 
						*** 
						
						Българската Национална електрическа компания (НЕК) попаде иск за 61 милиона евро срещу руската компания "Россатом Корп", която е под контрола на държавата, във връзка със спор по изграждането на втората българска електроцентрала в Белене. НЕК твърди, че сумата е дължима за покупката на старо оборудване. 
						*** 
						
						Хърватия проведе най-големия международен инвестиционен форум в своята история в понеделник (10 октомври) и вторник. "Инвестирайте в Хърватия" привлече над 500 международни участници в Загреб. Целта на форума бе да привлече чуждестранни инвестиции в енергетиката, инфраструктурата, туризма, високотехнологичното производство и други сектори на страната. 
						*** 
						
						Черна гора и Обединените арабски емирства подписаха няколко споразумения за засилване на икономическото си сътрудничество. Министърът на икономиката на ОАЕ Султан бин Саеед ал Мансури и черногорският премиер Игор Лукшич миналата седмица обсъдиха в Подгорица начини за увеличаване на обема на търговията и популяризиране на инвестициите от взаимен интерес с оглед на потенциала на Черна гора като туристическа и бизнес дестинация. 
						*** 
						Словеският производител на електродомакинско оборудване "Горенье Груп" обяви в понеделник (10 октомври), че е започнал производството на перални машини в своя завод в Сърбия, за да увеличи продажбите си в Източна Европа. Фабриката, намираща се в град Зайечар, ще обслужва потребителите в Сърбия, Украйна, Русия и другите пазари в региона. 
						*** 
						Вече са в сила нови правила на турската Агенция за банково регулиране и надзор, забраняващи на задлъжнели клиенти достъп до банковите им сметки, освен ако не изплатят част от дълговете си по кредитни карти,. Мярката ще попречи на стотици хиляди хора да теглят пари в брой. 
						
						(Различни източници -- 05/10/11-12/10/11)
