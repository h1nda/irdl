Хърватия ще поиска екстрадирането на Милорад Момич
					06/02/2011
					 
						ЗАГРЕБ, Хърватия - Хърватските власти ще поискат екстрадирането от Франция на бивш член на "Скорпиони", сръбска паравоенна част. Министерството на правосъдието съобщи за планираното искане в събота (5 февруари). Милорад Момич, 47-годишен, заподозрян в убийството на бошняци в Сребреница през 1995 г., бе задържан в края на януари близо до Гренобъл. 
						Говорителят на Министерството на правосъдието на Хърватия Весна Довранич заяви, че властите са събрали необходимата документация за екстрадирането. Предполага се, че бившият член на "Скорпиони" е замесен във военни престъпления в Източна Славония. (Хина, tportal.hr, Данас - 05/02/11)
