Депутати от региона се срещнаха в Тирана и обещаха да засилят борбата с организираната престъпност
					12/04/2006
					 
						ТИРАНА, Албания -- Парламентаристи от няколко страни от Югоизточна Европа (ЮИЕ) се присъединиха във вторник (11 април) към колегите си от Австрия и Италия за двудневна конференция по подобряване на сътрудничеството в борбата с организираната престъпност. Събитието бе организирано съвместно от ОССЕ, албанския парламент, Пакта за стабилност за ЮИЕ и Австрийската агенция за развитие. Конференцията е част от по-широка програма са изграждане на мрежа между парламентарните комисии в региона.
						Също във вторник началник-щабът на германската армия Волфганг Шнайдерхан посети Тирана. По време на среща с президента Алфред Мойсиу той отново потвърди подкрепата на Германия за стремежите на Албания за членство в НАТО. (Албейниън Нюз - 12/04/06; ЮПИ, Уеб сайт на албанското правителство - 11/04/06)
