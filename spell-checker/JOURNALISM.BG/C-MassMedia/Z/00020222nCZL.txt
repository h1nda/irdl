Турската полиция конфискува експлозиви, очевидно предназначени за бомбен атентат 
					09/10/2006
					 
						ИЗМИР, Турция -- В петък (6 октомври) полицията съобщи, че е конфискувала 4,1 кг пластичен експлозив и чертежи за бомба от частен дом в Измир, които очевидно са били предназначени за бомбен атентат. Арестуван е един мъж, който вече е бил осъждан за подпомагане на терористичната организация Кюрдска работническа партия. Полицията каза, че е намерила експлозивите по време на операция, насочена срещу контрабанда на наркотици. 
						Други новини -- Албанското министерство на вътрешните работи съобщи в неделя, че полицията е разбила престъпна група за контрабанда на оръжие от Албания за Гърция. Полицията е иззела три автомата "Калашников" от кола, пътуваща по пътя Тирана-Елбасан за Гърция, и е конфискувала боеприпаси от частни домове. Арестувани са седем души. (Албейниън Нюз - 09/10/06; Заман, Джихан - 06/10/06)
