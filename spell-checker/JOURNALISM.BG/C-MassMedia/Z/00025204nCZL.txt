Взаимоотношенията в управляващите коалиции във ФБиХ и РС се обтягат все повече
					21/01/2008
					 
						САРАЕВО, Босна и Херцеговина (БиХ) -- Взаимоотношенията в управляващите коалиции във Федерация БиХ (ФБиХ) и Република Сръбска (РС) се изостриха още повече през уикенда, съобщиха вестниците в събота (19 януари). Двете главни партии на бошнаците - Партията за демократично действие и Партията за БиХ - се спречкаха миналата седмица във връзка с решението на правителството на ФБиХ за назначаване на нов борд на директорите на най-голямата държавна компания, електроразпределителната фирма "Електропривреда БиХ". 
						В РС по-малкият колиционен партньор в управляващата коалиция, Партията за демократичен прогрес (ПДП), поиска нови разговори със Съюза на независимите социалдемократи във връзка с изпълнението на коалиционното споразумение. Генералният секретар на ПДП Гаврило Антонич призна, че отношенията между двете партии са се влошили и поиска провеждането на спешни разговори. (Дневни Аваз, Независне Новине - 19/01/08; РТРС, НТВ Хаят, Фена - 18/01/08)
