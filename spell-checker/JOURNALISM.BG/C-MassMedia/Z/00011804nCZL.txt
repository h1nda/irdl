Щабът на натовските части в Македония вероятно ще бъде предислоциран 
					30/08/2004
					 
						СКОПИЕ, Македония -- Според съобщения в медиите от неделя (29 август) щабът на силите на НАТО в Македония вероятно ще бъде предислоциран от сградите на обувния завод “ Газела” обратно в американската военна база “Ейбъл Сентри” на летището Петровец в Скопие. Според тези съобщения подготвителните и ремонтни работи в бившата база са приключили и преместването би могло да се осъществи към средата на септември. Щабът на НАТО в Македония бе преместен в Газела през юни 1999 г., когато силите на КФОР бяха разположени в съседно Косово. (А1 ТВ, Reality Macedonia - 29/08/04)
