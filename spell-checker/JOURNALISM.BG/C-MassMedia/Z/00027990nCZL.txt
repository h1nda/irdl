Заподозрян поддръжник на "Ал Кайда" бе арестуван в БиХ
					08/10/2008
					 
						САРАЕВО, Босна и Херцеговина (БиХ) -- В понеделник (6 октомври) властите са арестували сирийският гражданин Имад ал Хусини, известен също и като Абу Хамза, и са го прехвърлили в център за имигранти, съобщи министерството на сигурността във вторник. Хамза, който е бивш лидер на муджахидините и живее в Сараево, се сражаваше на страната на мюсюлманите по време на конфликта от 1992-1995 г. и получи гражданство в БиХ. Междувременно обаче властите в БиХ анулираха паспорта му след проверка на процедурите за даване на босненско гражданство през 2007 г., която показа, че той е придобил документите си незаконно. (Бета, РТРС, ФоНет, Б92, АКИ - 07/10/08)
