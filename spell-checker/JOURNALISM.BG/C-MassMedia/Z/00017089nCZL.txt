РС официално потвърди съобщенията за оставки във фирми след разкрития за злоупотреби
					29/12/2005
					 
						БАНЯ ЛУКА, Босна и Херцеговина (БиХ) -- Министърът на промишлеността на Република Сръбска Миладин Глигорич потвърди в сряда (28 декември), че директорите на "Електропривреда РС", рудник "Гачко" и топлоенергиен комплекс, където одитори са открили доказателства за злоупотреби и други нарушения, са подали оставките си по настояване на кабинета. По-рано тази година, одити установиха огромни загуби за целия енергиен сектор, поради небрежност и неефективност през 2003 и 2004 т. С отстраняването на директорите, заяви Глирорич, правителството изпълнява изискванията на Върховния представител в такива случаи. 
						Също в сряда, Председателството на БиХ одобри проектоспоразумение за двойно гражданство между БиХ и Хърватия, което скоро ще бъде подписано. Сараево вече има подобно споразумение със Сърбия и Черна гора. (Независне новине - 29/12/05; РТРС, ПБС БиХ, ХРТ - 28/12/05)
