МНТБЮ повдига обвинение срещу хърватски генерал
26/05/2004
Трибуналът на ООН повдигна обвинение срещу генерала от запаса Мирко Норач за военни престъпления, извършени по време на войната за независимост на тази страна. Процесът вероятно ще бъде в Хърватия.
(AФП, Ройтърс, Би Би Си, Хърватски информационен център Международен наказателен трибунал за бивша Югославия,, Washington File - 25/05/04)
 
 
Запасният хърватски генерал Мирко Норач (в средата) във вторник (25 май), който е обвинен във военни престъпления, извършени срещу етнически сърби. [АФП]
Международният наказателен трибунал за бивша Югославия (МНТБЮ) повдигна обвинение срещу етническите сърби по време на войната за независимост от периода 1991-1995 г. Бившият военнослужещ излежава понастоящем 12-годишна присъда в Хърватия във връзка с друго дело, отнасящо се до убийството на 50 цивилни сърби по време на войната.
МНТБЮ оповести обвинителния акт във вторник (25 май), пет дни след като съдията Леу Дакун го потвърди. Прокурорите на ООН обвиниха Норач в престъпления срещу човечеството и нарушения на законите и обичаите за водене на война предвид предполагаемата му роля в преследването, убийството и други зверства, извършени от хърватските сили по време на операции в селището Медак през септември 1993 г.
Селището Медак обхваща малък район в рамките на самопровъзгласилата се "Република Сръбска Крайна". Около 400 цивилни сърби са живели там преди нападението на 9 септември.
Норач, който е същевременно командващ на моторизирана бригада към 9-та гвардия на хърватската армия, бе назначен за командир на бойна част, формирана за провеждане на операцията.
Съгласно обвинителния акт войниците под негово командване са избили незаконно най-малко 29 местни цивилни сърби и поне петима пленени или ранени войници. Причинени са били сериозни наранявания на цивилни чрез различни форми на малтретиране, вкл. прострелване, пробождане, побой и осакатяване. Много от жертвите са били жени и възрастни хора. Една жена е била изгорена жива, докато войници са се подигравали с нея.
Освен това се счита, че Норач носи отговорност за плячкосването и унищожението на повечето домове и други сгради в Медак. Значителна част от тези разрушения, се посочва в обвинителния акт, е била извършена между прекратяването на огъня на 15 септември и окончателното оттегляне на хърватските сили от района на 17 септември.
"Мирко Норач, действайки самостоятелно и/или в съгласувано с други лица, е планирал, подбуждал, заповядвал, извършвал или по друг начин подпомагал и подстрекавал планирането, подготовката или извършването на преследвания на сръбски цивилни от района на Медак по расови, политически или религиозни причини," се казва в обвинителния акт.
Най-вероятно Норач ще бъде съден от местен съд, гласи изявление на говорителя на прокурорите от ООН. "Обвинението ще изиска случаят да бъде предаден на хърватските съдебни органи," каза Флорънс Хартман във вторник. Това ще бъде първият случай, в който хърватски съд ще възбуди наказателно преследване срещу лице, обвинено от МНТБЮ във военни престъпления.
Двама други генерали - Рахим Адеми и Янко Бобетко - са вече обвинени във връзка с операцията в Медак. Първият се предаде на Трибунала на ООН през 2001 г и е пуснат под гаранция в очакване на началото на процеса. Бобетко отказа да се предаде. Той почина миналата година.
В хода на най-шумния в историята на страната процес за военни престъпления Областният съд в Риека осъди Норач на 12 години лишаване от свобода през март 2003 г. след като го намери за виновен в организирането и извършването на екзекуцията на 50 цивилни сърби в град Госпич през октомври 1991 г., когато е бил натоварен с отбраната на града от сръбските сили.
