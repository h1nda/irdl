Караджич ще застане пред съда на 26 октомври
					16/10/2009
					 
						ХАГА, Холандия -- След две отлагания в рамките на една седмица процесът срещу бившия босненски сръбски лидер Радован Караджич ще започне на 26 октомври, съобщи в четвъртък (15 октомври) Трибуналът за военни престъпления в Хага. Караджич е обвинен в геноцид, военни престъпления и престъпления срещу човечеството във връзка с конфликта в Босна и Херцеговина в периода 1992-1995 г. Процесът срещу него се очаква да продължи три години. Той ще започне с двудневна встъпителна реч на прокуратурата, последвано от два дена, в които Караджич трябва да представи своята защита. Той беше поискал отлагане, настоявайки, че се нуждае от повече време за подготовка. (АП, Ройтерс, Бета, РТРС - 15/10/09)
