Прокурори от Албания и Косово подписаха меморандум за сътрудничество
					13/10/2010
					 
						ТИРАНА, Aлбания -- Главните прокуратури на Албания и Косово ще работят заедно в бъдеще, като обменят информация, след подписването във вторник (12 октомври) на меморандум за сътрудничество. Албанският главен прокурор Ина Рама и нейният косовски колега Исмет Кабаши също обсъдиха реформите и развитието на съдебните системи на своите страни. Рама подчерта положителното влияние, което е оказал законът антимафия в борбата срещу организираната престъпност. Кабаши я брифира за реформите и тясното сътрудничество с ЮЛЕКС. Те бяха единодушни, че обменът на информация и доказателства ще помогне престъпниците да бъдат изправени пред правосъдието. (Болкън Уеб, Teлеграфи, Kлан, Aлсат - 12/10/10)
