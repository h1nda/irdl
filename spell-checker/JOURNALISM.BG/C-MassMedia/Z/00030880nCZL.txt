Гръцки полицаи бяха арестувани за трафик на хора
					09/07/2009
					 
						АТИНА, Гърция -- В сряда (8 юли) полицията арестува четирима свои служители, заподозрени в участие в трафика на стотици жени за проституция. Бяха арестувани общо 25 души в рамките на операция срещу смятаната за една от най-големите престъпни групи за трафик на жени в Източна Европа и на Балканите. Смята се, че групата и вкарала нелегално почти 300 жени за нощните клубове в Атина за изминалите няколко месеца.
						Други новини от сряда -- Иран освободи британския журналист от гръцки произход Ясон Атанасиадис, репортер на свободна практика, работещ за "Уошингтън Поуст". Анастасиадис беше арестуван на 23 юни за незаконна дейност. Иран заяви също така, че неговата виза е била изтекла. (АП, Ройтерс, Иммерсия, БТА - 08/07/09)
