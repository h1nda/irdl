Съветът за сигурност на ООН обсъди израелското нападение срещу флотилията 
					01/06/2010
					 
						НЮ ЙОРК, Съединени щати -- Съветът за сигурност на ООН излезе в понеделник (31 май) с изявление, в което отправя призив за „незабавно, безпристрастно, достоверно и прозрачно” разследване на израелското нападение срещу флотилията, пренасяща хуманитарни помощи за Газа. Най-малко десет души бяха убити и десетки ранени по време на нападението. Изявлението на ООН дойде след часове дискусии. В тях Съветът настоя за незабавно освобождаване на корабите и на цивилните граждани, задържани от израелските власти. По-късно във вторник посланиците от НАТО ще проведат спешно заседание, поискано от Турция, за да бъде обсъдено нападението. (Би Би Си, АП, Синхуа, Заман, АФП - 31/05/10)
