Генералният секретар на НАТО Расмусен е загрижен за положението в Албания 
					08/02/2011
					 
						БРЮКСЕЛ, Белгия -- Генералният секретар на НАТО Андерс Фог Расмусен призова Албания да се придържа към демократичните ценности на Алианса. „Аз решително осъждам насилието и призовавам всички страни да потърсят мирни решения на политическите спорове”, заяви Расмусен по време на своята ежемесечна пресконференция в Брюксел в понеделник (7 февруари). Помолен да коментира положението от позицията си на бивш министър-председател на Дания, той заяви, че е от решаващо значение за малките държави да постигат консенсус по основните политически въпроси. (Топ Ченъл, Нюз 24, Радио Свободна Европа - 07/02/11)
