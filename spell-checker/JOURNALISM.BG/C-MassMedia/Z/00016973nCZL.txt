Сърбия и Черна гора и БиХ подписаха протокол за сътрудничество в процеса на интеграция в ЕС
					16/12/2005
					 
						САРАЕВО, Босна и Херцеговина (БиХ) -- В четвъртък (15 декември) ръководители на БиХ и Сърбия и Черна гора подписаха протокол за двустранно сътрудничество в действията за интеграция в ЕС. Основната цел е да се ускори обменът на опит, натрупан по време на процеса.
						Също в четвъртък министерският съвет на БиХ одобри законопроект за временни мерки -- като замразяване на авоари -- които могат да се предприемат срещу лицата, обвинени от трибунала на ООН за военни престъпления, както и срещу тези, които им помагат. Предложението ще бъде внесено в парламента по ускорена процедура. (Независне новине, Дневни аваз - 16/12/05; НТВ Хаят, ПБС БиХ, ФЕНА - 15/12/05)
