ЕС призова Турция и Армения да продължат процеса на нормализация на отношенията 
					27/04/2010
					 
						БРЮКСЕЛ, Белгия -- В понеделник (26 април) ЕС призова Армения и Турция да продължат процеса на нормализация на отношенията си. Ръководителят на външната политика на ЕС Катрин Аштън изрази своята загриженост относно темпото на процеса и повтори призивите за продължаване на диалога без предварителни условия и в рамките на разумни срокове. „Пълната нормализация на двустранните отношения… ща допринесе за сигурността, стабилността и сътрудничеството в Южен Кавказ”, каза Аштън, обещавайки всякаква помощ и политическа подкрепа, които може да са необходими. Миналата седмица арменският президент Серж Саркисян подписа указ за замразяване на ратификацията на два протокола, имащи за цел нормализиране на отношенията между Армения и Турция, но в същото време каза, че неговата страна не се отказва от процеса. (АПА, Куна, EUMonitor, Уебсайт на Съвета на Европа - 26/04/10)
