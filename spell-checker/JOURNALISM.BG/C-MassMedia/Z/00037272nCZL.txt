Гърция изпраща прокюрдски политик да търси убежище в Кипър 
					02/02/2011
					 
						АТИНА, Гърция -- Властите съобщиха във вторник (1 февруари), че са изпратили със самолет издирван от Турция прокюрдски политик в Кипър, където трябва да бъде обработено неговото искане за предоставяне на убежище. Мустафа Саръкая, бивш заместник-председател на турската Партия на демократичното общество (ПДО), беше задържан на летището в Солун през декември. Той пристигна от Кипър с фалшиви български документи и поиска политическо убежище. Съд в Солун го оправда по обвинение в незаконно влизане в Гърция, като прие, че той е бил заплашен от политически преследвания в Турция, където е прекарал общо 20 години по затворите. 
						Турският Конституционен съд забрани ПДО през 2009 г. поради съмнения за връзки с терористичната Кюрдска работническа партия. Според законите на ЕС молбата му за предоставяне на убежище трябва да бъде разгледана в точката му на влизане в блока, която в неговия случай е Кипър, заявиха гръцките власти във вторник. (АП, Ватан - 01/02/11)
