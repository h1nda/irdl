Сърбия арестува десет души, заподозрени в участие в група за трафик на хора
					09/04/2009
					 
						БЕЛГРАД, Сърбия -- В сряда (8 април) полицията арестува десет души, заподозрени в участие в група, извършваща трафик на хора. В рамките на операцията срещу международната банда, която полицията започна миналия октомври, бяха извършени едновременни акции на няколко места в страната. Според следователите групата е организирала трафик на китайски граждани през Сърбия, Македония и Гърция към държави от ЕС. Смята се, че престъпните групи в тези страни са поддържали връзка помежду си. Твърди се, че в зависимост от ролята им и вида на изпълняваната от тях работа членовете на групата са получавали между 100 и 1700 евро за всеки нелегален имигрант. (Б92, Студио B - 08/04/09)
