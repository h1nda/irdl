Присъствието на ОССЕ дава висока оценка на албанските антикорупционни усилия
					10/12/2004
					 
						ТИРАНА, Албания -- Присъствието на ОССЕ в Тирана публикува в четвъртък (9 декевмри) изявление, в което дава висока оценка на усилията на албанския народ, държавата и политическите сили в борбата им с корупцията. Изявлението бе направено по повод на Международния ден за борба с корупцията, честван за първи път в Албания. Същия ден обаче на централния площад в Тирана се събраха стотици протестиращи срещу т. нар. от тях ширеща се корупция. Един от организаторите, Крешник Спахиу, заяви пред събралите се, че рушветчийството "не е само проблем на правителството, а се е превърнало в манталитет". Въпреки изявлението на ОССЕ "Прозрачност без граници" все още нарежда Албания на едно от челните места в света по ниво на корупцията. (ATA, Комюнике на ОССЕ, Ройтерс, AФП - 09/12/04)
