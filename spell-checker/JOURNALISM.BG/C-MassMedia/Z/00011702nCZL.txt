Високопоставени български и германски полицейски служители обсъждат сътрудничеството в борбата с тероризма 
					
				
					19/08/2004
				
				 
					
							СОФИЯ, България -- По време на разговорите в София в сряда (18 август) вътрешният министър Георги Петканов и президентът на Федерална криминална служба на Германия Йорг Цирке се съгласиха да засилят сътрудничеството си в борбата с тероризма и ислямския фундаментализъм. Германия е поискала от България да предостави цялата налична информация за лицата с ислямски произход, които посещават или пребивават в България. Двамата служители заявиха пред репортери, че правителствата им не разполагат с конкретна информация за вероятни връзки с ислямски терористични групи. 
						
					
							Други новини: Втората българска пехотна част се завърна от Афганистан в сряда вечерта. Частта в състав от 45 военнослужещи прекара там шест месеца под американско командване. (Сега, Дневник - 19/08/04; Медиапул, News.bg - 18/08/04)
