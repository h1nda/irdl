Румънска стачка се провали 
					03/06/2010
					 
						БУКУРЕЩ, Румъния -- Стачка в публичния сектор се провали, след като профсъюзите решиха в сряда (2 юни) да прекратят акцията само три дена след началото й. Протестите продължават в сектора на образованието, но участието е по-слабо от очакваното, тъй като учителите решиха да не отлагат зрелостните изпити. Освен това правителството обяви, че заплатите в КФР, държавната железопътна компания, няма да бъдат засегнати от планираните намаления заради мерките за строги икономии. Следващата седмица правителството очаква гласуване на вот на доверие, което то само поиска, търсейки подкрепа за своите мерки. Повечето от тях влизат в сила сега, включително 25 % намаление на заплатите на работещите в публичния сектор и 15 % намаление на пенсиите и обезщетенията за безработица. (Котидианул - 03/06/10; Медиафакс - 02/06/10)
