Съветът за сигурност на ООН призова Белград и Прищина да контактуват помежду си
					16/10/2009
					 
						НЮ ЙОРК, Съединени щати -- В четвъртък (15 октомври) Съветът за сигурност на ООН обсъди последния доклад на генералния секретар Бан Ки-Мун за Косово. Участниците в дебата призоваха Белград и Прищина да подобрят комуникацията помежду си в интерес на добруването на всички граждани на Косово. От своя страна сръбският външен министър Вук Йеремич призова страните, членки на ООН, да не признават Косово, докато Международният съд (МС) не даде своето мнение по въпроса. МС трябва да започне изслушванията по законността на независимостта на Косово на 1 декември. На свой ред косовският външен министър Скендер Хюсени обвини Белград, че пречи на усилията на Прищина за интегриране на косовските сърби в държавните институции. Той отново подчерта, че приоритет на неговото правителство е да гарантира завръщането на бежанците. (Бета, РТС, Танюг, Зери, Коха Диторе, Лайм - 16/10/09; Гласът на Америка, РТК - 15/10/09)
