Македонският премиер Бучковски е на посещение в Холандия
					17/10/2005
					 
						СКОПИЕ, Македония -- Премиерът Владо Бучковски отпътува в неделя (16 октомври) на тридневно работно посещение в Холандия, за да се срещне с високопоставени представители на правителството и с водещи бизнесмени. Основни точки в дневния ред ще бъдат въпроси, свързани с кандидатурата на Македония за евроатлантическа интеграция, както и двустранното икономическо сътрудничество.
						Други новини -- Македония и Унгария подписаха споразумение за двустранно сътрудничество в сектора на околната среда по време на посещението в Скопие в петък на унгарския министър на околната среда Миклош Першани. Той обеща също, че Унгария ще предостави помощ на Македония в процеса на интеграция в ЕС. (Уеб-сайт на македонското правителство, Макфакс - 17/10/05; Утрински весник - 15/10/05)
