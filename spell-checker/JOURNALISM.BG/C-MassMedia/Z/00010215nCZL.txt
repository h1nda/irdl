Кунева: "България се нуждае от допълнителни съдебни реформи"
19/03/2004
 
СОФИЯ, България -- Министърът на европейската интеграция Меглена Кунева заяви в четвъртък (18 март), че са необходими по-нататъшни промени в съдебната система на страната с оглед на нейната ефективност. Кунева се изказа по повод на доклад на комисаря по разширяването на ЕС Гюнтер Ферхойген за съдебните реформи в България и Румъния. В доклада се отбелязва, че и двете страни трябва да убедят ЕС, че са изпълнили всички копенхагенски политически критерии и че няма да се правят компромиси. Кунева изтълкува това като предупреждение, че България и Румъния може да не бъдат приети в ЕС на 1 януари 2007 г., както се очаква. (БTA, бТВ, Медиапул, БНT, Би Би Си - 18/03/04)
