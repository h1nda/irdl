Наука и технологии: Мобилните оператори в Косово получиха зелена светлина
					28/07/2008
					Косовската агенция по телекомуникации разреши на мобилните телефонни оператори да започнат работа в Косово. Още в новините: Загребският клиничен болничен център получи механично сърце; в Южна Босна и Херцеговина бе открита сграда от четвърти век.
					 
						
Оператори на виртуални мобилни мрежи ще започнат скоро работа в Косово. [Гети Имиджис]
						Оператори на виртуални мобилни мрежи ще започнат скоро работа в Косово. Агенцията по телекомуникации даде разрешение за десет години на двама оператори, които ще използват мрежите на настоящите мобилни оператори, ВАЛА и ИПКО. Виртуалните мобилни оператори ще купуват време за разговори от сегашните компании и ще продават на своя собствена цена.
						*** 
						Клиничният болничен център в Загреб получи първото от трите механични сърца, поръчани от клиниката. Експертите очакват устройствата да намалят значително смъртността при пациентите, изчакващи сърдечни операции, тъй като сърдечната недостатъчност е често срещана при такива пациенти.
						*** 
						При разкопките на сграда от IV в. от н.е. в частен парцел в с. Липа край Ливно, Югозападна Босна и Херцеговина, археолозите откриха останки от римски паметник.
						*** 
						12-ото издание на лятното училище по информатика „Образование за мислители изобретатели” (ЕдиТ) се проведе в Крагуевац, Сърбия, от 7 до 18 юли. Тази година събитието събра участници от Сърбия, Босна и Херцеговина и Словения. „ХЕРМЕС СофтЛаб” бе организатор на събитието. 
						*** 
						
Гърция ще започне да използва съвременна фотоволтова технология за превръщане на слънчевата енергия в електричество, заяви гръцката Държавна енергийна корпорация. Втората по големина фотоволтова електроцентрала ще бъде построена близо до Мегалополи, Южна Гърция. Централата ще захранва с енергия приблизително 7 000 домакинства след около година. 
						*** 
						
Кипърската турска телевизия БРТ-1 се прехвърли на комуникационния сателит "Тюрксат-3А", който бе изстрелян успешно в средата на юли. Предаванията на БРТ-1, която гръцката част на Кипър смята за незаконна, сега могат да се гледат в по-широки райони на острова. 
						*** 
						
Турция спечели шест медала на 49-ата Международна олимпиада по математика в Мадрид на 20 юли. Турските ученици спечелиха три златни, един сребърен и два бронзови медала и заеха осмо място между 97 страни. 
						
(Различни източници – 21/07/08 - 28/07/08)
