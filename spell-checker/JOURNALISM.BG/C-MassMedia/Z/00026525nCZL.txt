Хърватската полиция арестува сръбския "крал" на синтетичните наркотици
					22/05/2008
					 
						ЗАГРЕБ, Хърватия -- Полицията съобщи в сряда (21 май) за ареста на Йован Лукич, заподозрян, че е главният организатор на производството на синтетични наркотици в Сърбия. Говорителят на полицията Крунослав Боровец каза, че Лукич е бил арестуван на 15 май на границата между Хърватия и Босна и Херцеговина (БиХ) въз основа на международна заповед за арест, издадена от Сърбия. Той е задържан в Пожега за срок до 40 дена, през който период сръбските власти могат да поискат екстрадирането му. Лукич, който е собственик на германско-сръбската компания "Дукла Трейдинг", е заподозрян в организирането на производството на синтетични наркотици в незоконна лаборатория в Кърняца, където сръбската полиция конфискува повече от 2,5 тона амфетамини през декември. (Танюг, Блиц, Дневни Аваз, Мондо, 24 Сата, Javno.com - 21/05/08)
