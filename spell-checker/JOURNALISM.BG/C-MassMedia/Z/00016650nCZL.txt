Турски съд потвърди срока на присъдата на репортер
					17/11/2005
					 
						АНКАРА, Турция -- Турски апелативен съд потвърди условната присъда от година и осем месеца затвор за журналист, който е критикувал съдебната система на страната. Бурак Бекдил, журналист в излизащия на английски език "Търкиш дейли нюз", е писал, че обикновените хора не могат да разчитат да получат справедлив процес в Турция. Журналистът смята да съди страната си в Европейския съд по правата на човека. 
						Също в сряда премиерът Реджеп Тайип Ердоган остро разкритикува решение на Европейския съд по правата на човека, който подкрепя забраната да се носят ислямски забрадки в светските образователни институции на Турция. (АП, Ройтерс, EU Observer, Turks.US, МПА - 16/11/05)
