Бушняк бе назначен за ръководител на СВП в Баня Лука 
					15/08/2007
					 
						БАНЯ ЛУКА, Босна и Херцеговина (БиХ) -- Чешкият дипломат ветеран Иван Бушняк ще бъде новият ръководител на Службата на върховния представител (СВП) в Баня Лука. Той ще замени Орландо Фуско на 1 септември. Върховният представител и специален представител на ЕС в БиХ Мирослав Лайчак предложи Бушняк за този пост. 
						Също във вторник (14 август) СВП потвърди, че Лайчак води преговори за реформата в полицията с лидери на различни политически партии. Лайчак е определил края на септември за краен срок за постигане на споразумение по реформата в полицията, която е от основно значение за подписването на Споразумение за стабилизация и асоцииране с ЕС. (Уебсайт на СВП, ФЕНА - 14/08/07)
