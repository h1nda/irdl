Към ДСИ на Ахмети се присъединиха първите македонци
22/11/2002
 
СКОПИЕ, Македония -- Двадесет и един македонци от Кочани поставиха ново начало в четвъртък (21 ноември), присъединявайки се към Демократичния съюз за интеграция (ДСИ) на бившия лидер на Армията за национално освобождение Али Ахмети. Такава стъпка е особено изненадваща, тъй като в града няма албанско население. Групата е посетила централата на ДСИ в Тетово, за да получи членските си карти. Говорителят на партията Агрон Буджаку каза на репортерите, че още много "интелектуалци от източна Македония искат да се присъединят. Ние сме партия не само за етнически албанци, ние поддържаме етническата интеграция, съвместното съществуване и преобразуването на Македония в истинска мултиетническа държава". (АП - 21/11/02)
