Albania
		Президентски избори
		20/07/2007
		Sources: Setimes.com; electionguide.org
 
		
			Обобщение на изборите 
			Членът на Демократическата партия Бамир Топи бе избран на 20 юли, 2007 г. за президент на Албания на мястото на Алфред Мойсиу след четири кръга на гласуване. Заместник-председателят на управляващата Демократическа партия получи 85 гласа в 140-местния парламент - с един повече от необходимия минимум, изискван от конституцията - след като някои членове на ръководената от социалистите коалиция пренебрегнаха бойкота, който провали три предишни кръга на гласуване. 
			Според албанската конституция президентът се избира от парламента. Кандидатът се нуждае от три-пети от гласовете в парламента, а ако това не бъде постигнато от никой от кандидатите след пет гласувания, трябва да се проведат нови избори за парламент. Предсрочни избори трябва също да се проведат, ако не се гласува за никой от кандидатите до трети опит по време на първия кръг от гласуването. 
			В първите два кръга от гласуването - на 20 и на 27 юни - Топи и бившият премиер Фатос Нано бяха кандидатите, но никой от двамата не успя да събере необходимите гласове. В третия кръг, нов кандидат - членът на центристката Партия на демократичния алианс Неритан Чека, се присъедини към надпреварата, подкрепен от 20 депутати в парламента. 
			Нано събра най-малко гласове на третия кръг - на 14 юли - и отпадна от надпреварата. На 20 юли Топи получи 85 гласа, а Чека - 5 гласа.
