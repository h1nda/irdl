ПРООН представи изследване върху малките и леки оръжия в БиХ
					08/09/2004
					 
						САРАЕВО, Босна и Херцеговина (БиХ) -- Представителството на ПРООН в БиХ представи резултатите от изследването върху малките и леки оръжия във вторник (7 септември). Според документа общо 353 000 единици оръжие са понастоящем регистрирани на името на цивилни собственици: приблизително 200 000 в Република Сръбска, 144 500 във Федерация БиХ и 8 500 в окръг Бръчко. ПРООН също така отбеляза, че въоръжените сили на БиХ разполагат с повече от 350 000 единици излишно оръжие, което води след себе си ненужни разходи по съхраняване и поддръжка. 
						Други новини: Президентът на Световната банка Джеймз Д. Уолфънсън посети Сараево във вторник, заявявайки на местни официални лица, че Банката ще продължи да подкрепя БиХ и проекти за развитие в тази страна. Той подчерта и колко важно е да се създаде конкурентна бизнес среда в БиХ по пътя й на интеграция в ЕС. (Независне новине - 08/09/04; Уеб-сайт на ПРООН, ФЕНА, ПБС БиХ - 07/09/04)
