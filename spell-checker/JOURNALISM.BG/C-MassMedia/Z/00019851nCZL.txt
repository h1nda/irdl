Полицията на ЮНМИК планира частично отваряне на моста в Митровица
					06/09/2006
					 
						МИТРОВИЦА, Косово, Сърбия -- Полицията на ЮНМИК съобщи във вторник (5 септември), че главният мост в Митровица, който разделя албанския и сръбски квартали в етнически разделения град, ще бъде отворен частично в четвъртък. Местните сърби са се съгласили да отворят моста за коли на ООН и КФОР, включително и за албанци, които имат бизнес в северната част на града, населена от сърби. Мостът е затворен от 26 август, когато непълнолетен етнически албанец хвърли ръчна бомба в кафене в северна Митровица, ранявайки десет души. (Танюг, РТС - 05/09/06)
