Гръцки мюсюлмански асоциации дадоха под съд полицай
					26/05/2009
					 
						АТИНА, Гърция -- Мюсюлмански асоциации от Атина са завели съдебно дело срещу полицай, който според твърденията им е осквернил корана миналата седмица, съобщиха медиите в понеделник (25 май). Според тях миналия четвъртък полицаят е взел един коран от клиент по време на полицейска проверка в атинско кафене и го е разкъсал на парчета, захвърлил го е на пода и го е стъпкал. Полицията твърди, че полицаят не е знаел, че това е било свещената книга на мюсюлманите. Пакистанската общност в Гърция призова правителството да поеме отговорността за инцидента и поиска извинение от властите. Инцидентът стана причина за двудневни протести на стотици мюсюлмани в центъра на Атина. В петък при сблъсъци с полицията бяха ранени най-малко 14 души и бяха нанесени щети на няколко фирми; 46 души бяха арестувани. (СКАИ, АП, АНА-МПА, In.news - 25/05/09)
