Жена загина при експлозия в Анкара
20/05/2003
 
АНКАРА, Турция -- Мощна експлозия разтърси кафене в централна Анкара във вторник (20 май), отнемайки живота на една жена и ранявайки други двама души. Представител на полицията каза, че експлозията може би е била причинена или от втечнена газ, високо запалително вещество, което се използва при готвене и отопление, или от бомба. Официални представители отказаха да потвърдят съобщенията, че жената може би е самоубиец или е загинала, когато бомбата, която тя е поставяла, се е взривила преждевременно. (Си Ен Ен, Ройтърс- 20/05/03)
