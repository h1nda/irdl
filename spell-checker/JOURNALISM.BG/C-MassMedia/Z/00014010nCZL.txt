Турският премиер Ердоган обещава, че изискванията на МВФ скоро ще бъдат изпълнени
					24/03/2005
					 
						АНКАРА, Турция -- Премиерът Реджеп Тайъп Ердоган заяви в сряда (23 март), че правителството ще изпълни в срок всички изисквания за подписване на ново стендбай споразумение с МВФ. По време на пресконференция Ердоган отхвърли опасенията, че Турция може да не успее да изпълни предвидените мерки, и в частност свързаните с корекции в законодателството. Той отбеляза, че в парламента са обсъждани нови законопроекти, свързани с реформата в системата на данъчното облагане, и че скоро ще бъде внесен нов законопроект за социалното осигуряване. Новото споразумение с МВФ ще бъде на обща стойност 10 млрд. долара. (НТВ - 24/03/05)
