Премиерът на Севернокипърската турска република призовава Турция да установи връзки с кипърските гърци
14/06/2004
 
АНКАРА, Турция -- Мехмет Али Талат, премиер на "Севернокипърската турска република", заяви в събота (12 юни), че Турция трябва да установи основополагащи отношения с кипърско-гръцката част на острова. Позовавайки се на неотдавна осъщественото членство на Кипър в ЕС, Талат изтъкна, че би било в интерес на Турция да сътрудничи с всички държави от ЕС. Коментарите му бяха направени по време на среща с комисаря на ЕС по разширяването Гюнтер Ферхойген и председателя на Европейския съд за човешки права Луциус Вилдхабер. (КАН, Анадолска агенция - 12/06/04)
