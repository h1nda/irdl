ЕП отложи доклад за Македония поради възражения от страна на Гърция
					10/04/2008
					 
						БРЮКСЕЛ, Белгия -- Европейският парламент (ЕП) отложи в сряда (9 април) приемането на доклад за напредъка на Македония към ЕС. Социалистите поискаха отлагането, като заявиха, че се нуждаят от повече време да убедят гръцките депутати в ЕП да подкрепят документа. По време на дебата еврокомисарят по разширяването Оли Рен призова политическите партии в Македония да се концентрират върху реформите и да се възползват от възможностите, които се откриват пред тях през тази година. "Въпросът за името отнема много политическа енергия напоследък", каза Рен, като отново подчерта, че лидерите трябва да се съсредоточат върху реформите. Националният съвет за европейска интеграция на Македония подчерта в сряда, че страната трябва да стане членка и на ЕС, и на НАТО. (Утрински Весник - 10/04/08; Макфакс, A1 - 09/04/08)
