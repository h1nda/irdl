Албания осъществява програма за управление на интегрирането на репатрираните лица 
					08/09/2010
					 
						ТИРАНА, Албания -- В момента Албания осъществява програма за интегриране на репатрираните незаконни имигранти от страните от ЕС, което е един от критериите, които трябва да бъдат изпълнени за либерализирането на визите. Властите съобщиха във вторник (7 септември), че инициативата се прилага на всички граници. Вече от няколко седмици незаконните имигранти, арестувани в Гърция и предадени на албанската полиция, получават храна и транспорт от границата до най-близкия град. Освен това всички репатрирани граждани могат да се регистрират в своята община за професионално обучение. Около 60-70 незаконни имигранти, арестувани в Гърция, се репатрират в Албания всеки ден. (Лаймифундит, Шекули, Телеграфи - 07/09/10)
