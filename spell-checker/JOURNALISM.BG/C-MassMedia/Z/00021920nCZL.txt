Турски лидери обсъдиха сигурността преди предстоящия празник Невруз
					15/03/2007
					 
						АНКАРА, Турция -- Върховният съвет на страната за борба с тероризма е заседавал късно във вторник (13 март), за да обсъди мерките за сигурност преди празника Невруз следващата седмица. По традиция тези чествания, които са на 21 март, са съпроводени с кюрдски демонстрации. Местните медии съобщават, че са присъствали министрите на външните работи, на правосъдието и на вътрешните работи, както и високопоставени представители на армията и силите за сигурност и турският специален пратеник за борба с тероризма.
						Други новини -- Турската полиция нахлу в сряда в офисите на прокюрдската Партия за демократично общество и в частни домове в югоизточния град Тунджели. Представители на властите казаха, че акцията е част от кампанията на правителството срещу терористичната организация Кюрдска работническа партия (ПКК). Шестима души бяха арестувани по подозрения за връзки с ПКК. (Заман - 15/03/07; НТВ, Анадолска агенция - 14/03/07)
