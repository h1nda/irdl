Трибуналът на ООН разреши на Шешел да се защитава сам
					24/10/2006
					 
						ХАГА, Холандия -- Воислав Шешел, арестуваният лидер на Сръбската радикална партия, може сам да се защитава в процеса срещу него в Хага, реши Трибуналът на ООН в понеделник (23 октомври). По-рано друг съдебен състав бе назначил адвокат, който да защитава лидера на националистите поради поведението на Шешел, което бе описано като "обструкционистко и провокативно". Той е обвинен в участие в престъпна конспирация за изгонване на лица от несръбски произход от райони на Хърватия, Босна и Херцеговина и Сърбия, като не се призна за виновен по обвинения, свързани с клането във Вуковар през 1991 г. (AФП, Гардиън - 23/10/06)
