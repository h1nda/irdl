Провеждат се регионални конференции за сътрудничеството в сферата на вътрешните работи и правосъдието
10/12/2003
 
ТИРАНА, Албания -- Двудневна конференция на Асоциацията на директорите на полиции от ЮИЕ (SEPCA) започна във вторник (9 декември) в Тирана. Във форума участват шефовете на полициите на седем държави от ЮИЕ - Албания, Босна и Херцеговина, България, Хърватия, Македония, Румъния и Сърбия-Черна Гора. Дискусиите са съсредоточени върху подобряване на регионалното сътрудничество и борбата срещу организираната престъпност, обучението и образованието на полицейски служители, както и върху реформите в сектора за сигурност и съдебната система.
Други новини: четвъртият регионален форум на министрите на правосъдието и вътрешните работи от ЮИЕ започва в сряда в София. Конференцията ще се фокусира върху въпроси, свързани със защитата на жертви при трафика на деца. (Албанско радио, Би би Си - 09/12/03)
