Сърбия арестува още един съратник на Младич 
					25/04/2006
					 
						БЕЛГРАД, Сърбия и Черна гора -- Сръбската полиция е арестувала още един човек, заподозрян, че помага на босненския сръбски военновременен командир Ратко Младич да се укрива от правосъдието. Местните медии пишат, че заподозреният е 63-годишният Ратко Вучетич, пенсиониран капитан от военноморските сили. Вучетич се яви пред съда в понеделник и бе върнат в ареста. Този арест предизвика нови спекулации в белградските медии, че Младич наистина може да бъде арестуван до края на месеца, както бе обещано. (РТС, Политика, Блиц - 25/04/06; Ройтерс, АП, АФП, Танюг - 24/04/06)
