Турският премиер Ердоган e на посещение в Ливан 
					03/01/2007
					 
						БЕЙРУТ, Ливан -- Турският премиер Реджеп Тайип Ердоган пристигна в Бейрут в сряда (3 януари) за серия от срещи с лидерите на страната и с турските войски там. Ердоган се срещна със своя ливански колега Фуад Синиора, с президента Емиле Лахуд и с лидера на парламентарното мнозинство Саад Харири, син на убития бивш премиер Рафик Харири. Канцеларията на Ердоган публикува изявление, в което се казва, че премиерът планира да привлече вниманието към участието на Турция в ЮНИФИЛ, временните сили на ООН в Ливан. Анкара изпрати 261 военнослужещи там като част от международните усилия за стабилизиране на страната. (AФП - 03/01/07)
