Хърватия съобщи за първия смъртен случай от свински грип
					01/11/2009
					 
						ЗАГРЕБ, Хърватия -- Властите съобщиха в събота (31 октомври) за първия смъртен случай от свински грип в страната. Жертвата, 61-годишен мъж, е починал в болница в Сплит, след като десет дни е бил в критично състояние. Повече от 1000 случая на заболели от вируса H1N1 са регистрирани досега в Хърватия, повечето от които в Загреб. Но в петък Институтът за обществено здравеопазване в Сплит обяви епидемия в окръг Сплит-Далмация. В сряда училище в Сплит бе затворено поради големия брой на заболели ученици. (Ютарни Лист, Вечерни Лист, Индекс, Явно, Б92 - 31/10/09)
