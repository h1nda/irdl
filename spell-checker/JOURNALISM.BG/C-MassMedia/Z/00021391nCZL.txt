Камарата на народите на ФБиХ проведе учредителната си сесия
					26/01/2007
					 
						САРАЕВО, Босна и Херцеговина (БиХ) -- Камарата на народите (КН) в парламента на Федерация БиХ (ФБиХ) най-после проведе учредителната си сесия в четвъртък (25 януари), близо четири месеца след общите избори в БиХ. По време на заседанието мандатите на 52-мата избрани депутати бяха официално потвърдени. По закон горната камара има 58 места -- 17 босненсци, 17 хървати, 17 сърби и седем представители на други групи, но поради липсата на кандидати по три места от квотата на сърбите и на другите групи са вакантни. Те ще бъдат попълнени по-нататък. 
						Както се очакваше, първото заседание не доведе до избор на председател на КН, нито на заместник-председатели. Депутатите обаче успяха да одобрят важен проект за временното финансиране на автономната област през първото тримесечие. (Дневни Аваз - 26/01/07; Pincom.info, Фена - 25/01/07)
