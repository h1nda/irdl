Генералният секретар на СЕ посети БиХ
					30/10/2007
					 
						САРАЕВО, Босна и Херцеговина (БиХ) -- Генералният секретар на Съвета на Европа Тери Дейвис завърши двудневното си посещение в БиХ във вторник (30 октомври). В понеделник той се срещна с тримата членове на председателството на БиХ и им напомни, че страната все още има някои неизпълнени задължения като член на СЕ. По-конкретно участниците в срещата се договориха за необходимостта от укрепване на правата на националните малцинства и прилагане на реформите, свързани с висшето образование. Дейвис се срещна с външния министър Свен Алкалай, а във вторник ще направи обръщение към двете камари на парламента.
						Други новини -- Върховният представител Мирослав Лайчак се срещна в понеделник със заместник-командващия на обединените сили на НАТО в Европа и оперативен командващ на ЕС за "Алтея" генерал Джон Маккол. Двамата обсъдиха последните събития в страната и ролята на ЮФОР в запазването на сигурността в цяла БиХ съгласно мандата на силите, произтичащ от Дейтънското споразумение. (Дневни Аваз, Независне Новине - 30/10/07; Фена, РТРС, Уебсайт на СВП - 29/10/07)
