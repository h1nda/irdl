Приключи първото четене на конституционните промени в Турция
					29/04/2010
					 
						АНКАРА, Турция -- В сряда (28 април) парламентът приключи първото четене на пакета от конституционни промени, като одобри всичките 30 члена. След двудневно прекъсване депутатите трябва да се съберат за второто четене късно вечерта в събота или в неделя, като по този начин ще дадат възможност за обсъждане и гласуване през следващата седмица. Управляващата Партия на справедливостта и развитието изглежда уверена, че ще получи необходимите 330 гласа за всеки от обсъжданите членове както на първото, така и на второто четене. Ако предвижданията се сбъднат, след това целият пакет ще бъде подложен на референдум. Главната опозиционна Републиканска народна партия даде да се разбере, че възнамерява да оспори промените в Конституционния съд, ако това се наложи. (Ватан, Уърлд Булетин, Хюриет - 29/04/10; Ройтерс - 28/04/10)
