Косово постави условие за подписването на протокол
					24/08/2009
					 
						ПРИЩИНА, Косово -- Институциите в Косово няма да приемат подписването на каквото и да било споразумение между ЮЛЕКС и Сърбия, освен ако Прищина не бъде страна по него с недвусмислена държавна власт, е казал вицепремиерът Хайредин Кучи, цитиран от местните медии в неделя (23 август). Кучи отхвърля също възможността Прищина да изготви собствена версия на протокола, която да предложи на ЮЛЕКС като приемлив вариант. Представители на правителството и опозицията отхвърлят споразумението, заявявайки, че то нарушава конституцията и суверенитета на Косово. (Коха Диторе, Косова Сот, Телеграфи - 23/08/09)
