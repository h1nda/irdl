Българските власти съобщиха, че непосредствено преди визитата на Буш е бил арестуван заподозрян ислямист 
					13/06/2007
					 
						СОФИЯ, България -- Властите са задържали заподозрян член на ислямистка група преди визитата на президента Джордж Буш в София през уикенда, съобщи вътрешният министър Румен Петков на пресконференция във вторник (12 юни). Той каза, че полицията е получила информация, че мъжът е завършил снайперистки курсове. Четири други лица са били задържани по обвинения в отправяне на анонимни заплахи, свързани с визитата на Буш. 
						Други новини от вторник -- Министърът на отбраната Веселин Близнаков каза, че американските бази в България ще бъдат готови през следващата година, след като двете страни сключат споразумения за съвместното им използване по-късно тази година. (Сега - 13/06/07; Дарик, Медиапул, БНР, Фена, АФП - 12/06/07)
