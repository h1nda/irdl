Прокуратурата разпита премиера на ФБиХ Бранкович във връзка с разследване за корупция в енергийния сектор
					25/07/2008
					 
						САРАЕВО, Босна и Херцеговина (БиХ) -- Окръжната прокуратура на Сараево разпита в четвъртък (24 юли) министър-председателя на Федерация БиХ Неджад Бранкович във връзка с корупция и възможни злоупотреби с фондове в сектора на енергетиката. "Прокуратурата просто си върши работата и е мое задължение да им кажа всичко, което знам", каза Бранкович, преди да влезе в прокуратурата. Разследването срещу Бранкович, енергийния министър Вахид Хеко и 11 други държавни служители започна през април. Следствието ги подозира във фаворизиране на определени ивеститори и в опити да им предоставят изгодни договори чрез заобикаляне на изискванията за възлагане на обществени поръчки. (Независне Новине - 25/07/08)
