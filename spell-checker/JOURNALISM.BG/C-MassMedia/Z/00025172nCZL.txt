Албания затвори завода за стомана, в който стана смъртоносен взрив
					17/01/2008
					 
						ТИРАНА, Албания -- Инспекторатът по труда реши в сряда (16 януари) да затвори завода за скрап "Курум" в Елбасан, Централна Албания, където в понеделник експлозия уби един работник и рани няколко други. Експертите са установили, че дефект в охлаждащата система на пещта е причинил взрива, а не неексплодирал снаряд, хвърлен по случайност в купчина със скрап, както бе съобщено в началото. Инспекторатът заяви, че заводът е опасно работно място. 
						Други новини от сряда -- Министър-председателят Сали Бериша изключи всякакви предстоящи размествания в кабинета. Той нарече тези искания - идващи от съюзниците на неговата Демократическа партия (ДП) - нормални, но каза, че промените ще бъдат извършени вътре в ДП, а не в правителството. Лидерът на Партията "Съюз за човешки права" Вангел Дуле каза, че неговата партия ще напусне коалицията, ако не се извърши реорганизация на правителството. (Коха Йоне, Шкип, Панорама, Стандард, Газета Шкиптаре, Шекули, Панорама - 17/01/08; Balkanweb, Топ-Ченъл - 16/01/08)
