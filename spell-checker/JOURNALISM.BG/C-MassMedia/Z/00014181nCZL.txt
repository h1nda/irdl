Командващият ЮФОР и ръководителите на органите на реда обсъждат сътрудничеството
					10/04/2005
					 
						САРАЕВО, Босна и Херцеговина (БиХ) -- Командващият ЮФОР генерал-майор Дейвид Лийки се срещна в петък (8 април) с ръководителите на органите на реда в БиХ, за да обсъдят помощта, която ЮФОР може да окажат в борбата с организираната престъпност. Представители на полицейската мисия на ЕС и Службата на върховния представител също присъстваха на разговорите. Лийки заяви отново, че властите в БиХ трябва да поемат водещата роля в борбата с престъпността. 
						В други новини, ЮФОР обявиха в събота,че са провели рутинни тренировъчни упражнения в Пале, Република Сръбска, с участието на 100 войници. От ЮФОР заявиха, че ученията не са били свързани с факта, че Пале бе военновременното седалище на беглеца Радован Караджич. (РТРС, НТВ Хаят - 08/04/05)
