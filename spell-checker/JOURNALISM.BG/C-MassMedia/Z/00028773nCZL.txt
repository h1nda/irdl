България бе обхваната от вълна от демонстрации и протести
					22/12/2008
					 
						СОФИЯ, България -- Повече от 1 000 полицейски служители се събраха пред вътрешното министерство в София в неделя (21 декември), за да поискат по-добро заплащане и условия на работа, съобщават медиите. Това беше тяхната втора подобна проява през изминалата седмица. Тъй като законът забранява на полицаите да провеждат каквито и да било стачни действия, полицаите бяха цивилно облечени и не носеха оръжие. Подобни демонстрации станаха в десетки градове из цялата страна, включително Плевен и Силистра в северната част на страната и Хасково и Смолян в южната.
						Междувремено в петък студенти проведоха мълчалив протест, за да накарат правителството да засили мерките за борба срещу престъпността. По-рано този месец пияни младежи пребиха до смърт студента Стоян Балтов. 
						Също в петък стотици фермери блокираха с тракторите си движението в София с искания за по-големи субсидии за зърнопроизводството. (БТВ, Нова ТВ, Дарик, BGNES, БНР, Агенция София Нюз, Ройтерс, АФП, ДПА - 21/12/08; БТА, Медиапул, Дарик - 19/12/08)
