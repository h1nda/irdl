Премиерът Груевски представи новото правителство на Македония
					13/07/2008
					 
						СКОПИЕ, Македония -- Лидерът на ВМРО-ДПМНЕ и премиер Никола Груевски представи в петък (11 юли) членовете и програмата на новото правителство на страната, което той ще ръководи след победата на неговата партия на общите избори на 1 юни. ВМРО-ДПМНЕ спечели убедително, осигурявайки си 63 от 120-те депутатски места в парламента. 
						Междувременно в град Прилеп в събота се появи нова партия. Лидерът на Партията на обединените демократи на Македония (ПОДЕМ) е Живко Янкуловски, който преди бе член на Новата социалдемократическа партия (НСДП). Той заяви, че ПОДЕМ ще има ориентация вляво от центъра. 
						Други новини - Хиляди македонци, включително и Груевски, се събраха в петък в Скопие, за да приветстват бившия министър на вътрешните работи Любе Бошковски. Той бе оправдан в четвъртък от Хагския трибунал за военни престъпления (МНТБЮ). (A1, Maкфакс, MИА, Сител, MИА - 12/07/08; AФП - 11/07/08)
