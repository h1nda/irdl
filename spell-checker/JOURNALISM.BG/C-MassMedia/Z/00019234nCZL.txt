Фратини обеща на България помощ от ЕК за навременното й членство в ЕС
					12/07/2006
					 
						РАБАТ, Мароко -- Заместник-председателят на Европейската комисия (ЕК) Франко Фратини обеща във вторник (11 юли), че ЕК ще направи всичко възможно да помогне на България да влезе в ЕС навреме. Той се срещна с българския вътрешен министър Румен Петков в Рабат, където и двамата участваха в Евро-африканската министерска конференция по въпросите на миграцията и развитието. Фратини заяви, че не съществуват непостижими цели и че е в общ интерес на всички страни България да се присъедини към Съюза на 1 януари 2007 г., според предвидения график. (БНР, бТВ - 11/07/06)
