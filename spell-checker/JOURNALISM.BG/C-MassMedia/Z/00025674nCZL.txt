Пушич заяви, че Хърватия е склонна да признае независимостта на Косово
					04/03/2008
					 
						ЗАГРЕБ, Хърватия -- Заместник-председателят на парламента Весна Пушич каза в понеделник (3 март), че Хърватия ще признае Косово за независима държава този месец чрез единодушно решение на правителството. Пушич, която е председател на Хърватската народна партия, добави, че независимостта на Косово е политически факт и че Загреб трябва да го признае. "Доколкото знам, това ще стане до средата на март", каза Пушич.
						Също в понеделник президентът на Косово Фатмир Сейдиу каза, че 80 държави имат намерение да признаят независимостта на Косово. Неговият коментар беше направен по време на среща с Лукас Беглингер, ръководител на новата служба за връзка на Швейцария в Прищина. Той е връчил на Сейдиу официално писмо, с което Швейцария признава Косово. (Коха Диторе, Експрес, Косова Сот - 04/03/08; Balkan Insight, КТВ, Явно, Виести, Дневник, Телеграфи, РТК, Kosovalive, Balkanweb - 03/03/08)
