Гръцкият външен министър се среща със специалния координатор на САЩ за Кипър
03/03/2004
 
АТИНА, Гърция -- Гръцкият външен министър Тасос Яницис изрази оптимизъм относно перспективите за решаване на кипърския въпрос преди гръцката част на острова официално да стане член на ЕС на 1 май. Яницис направи това изявление във вторник (2 март) след среща със специалния координатор на Държавния департамент на САЩ за Кипър Томас Уестън. Двамата представители не коментираха разговорите, тъй като Генералният секретар на ООН Кофи Анан помоли всички заинтересовани страни да избягват да правят това по време на деликатния преговорен процес. (АНА, МПА - 02/03/04)
