Серия от взривове разтърсиха Атина
					05/07/2009
					 
						АТИНА, Гърция -- Самоделно устройство експлодира пред офиса на бившия министър на обществения ред Сифис Валиракис в централния атински район Колонаки в петък (3 юли). Взривът е причинил щети, но няма ранени, съобщиха от полицията. Взривът е последвал две други експлозии в петък - едната в района Амбелокипи, а другата пред института за миграционна политика. По-късно полицията съобщи, че действителната мишена на атентата в Амбелокипи е бил ресторантът "Макдоналдс", а не съседната данъчна служба, както се е смятало първоначално.
						В събота нападатели с качулки са хвърлили петролни бомби по офисите на вътрешното министерство в атинския район Неос Космос. Причинени са били щети, но ранени няма.
						Междувременно военизирано формирование, наричащо се "Нулева толерантност" пое отговорността за двата палежа миналия месец - на атинския офис на депутата Анастасиос Нерацис и на полицейска кола. В писмо до новинарския сайт "Зугла" формированието е отправило заплахи, че ще има нови атентати срещу полицейски и правителствени обекти. (Kathimerini, Ta Nea, Ethnos, ANA-MPA - 04/07/09; ANA-MPA, Zougla - 03/07/09)
