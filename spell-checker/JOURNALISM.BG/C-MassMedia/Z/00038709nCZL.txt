Косовари бяха осъдени за контрабанда на наркотици и организирана престъпност 
					31/05/2011
					
						ПРИЩИНА, Косово -- Смесен съдебен състав от двама косовски съдии и един от ЮЛЕКС в Окръжния съд в Прищина осъдиха в понеделник (30 май) трима души, обвиняеми по дело за контрабанда на наркотици и организирана престъпност. Обвиняемият Илаз Курталичи беше признат за виновен в закупуването на 7,5 кг хероин от Фаик Мазреку и опит да го внесе контрабандно в Швейцария. Други двама обвиняеми по процеса са все още на свобода. Курталичи и Мазреку се признаха за виновни и получиха присъди от съответно шест години и девет месеца и четири години и половина. Съучастничката им Шухрете Хасани беше призната за виновна и получи 18 месеца затвор. Освен това те бяха глобени и с общо 35 000 евро. (Кохавижън, Клан Косова - 30/05/11)
