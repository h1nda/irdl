Министрите от ЕС премахнаха изискването за визи за Сърбия, Черна гора и Македония
					30/11/2009
					 
						БРЮКСЕЛ, Белгия -- Съветът на ЕС по правосъдие и вътрешни работи реши в понеделник (30 ноември) да премахне визовия режим за Сърбия, Черна гора и Македония, считано от 19 декември. Гражданите на тези страни, които притежават валидни биометрични паспорти, ще имат възможност да пътуват без визи до ЕС - с изключение на Великобритания и Ирландия - с позволен престой до три месеца. 
						Други новини -- Сръбският президент Борис Тадич е в Брюксел в понеделник за разговори с представители на ЕС. В интервю от неделя за белградския всекидневник "Вечерне Новости" Тадич отново потвърди, че Сърбия ще кандидатства за членство в ЕС, след като бъде деблокирано временното търговско споразумение, част от Споразумението за стабилизация и асоцииране на Сърбия с ЕС. Той отказа да споменава точни дати, заявявайки, че Сърбия ще внесе заявлението си едва след като властите са сигурни, че то ще бъде прието положително. (Танюг, РТС, Б92, МИА, АФП - 30/11/09; Бета, Б92, Танюг, РТС - 29/11/09)
