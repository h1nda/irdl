Сръбският вицепремиер Делич предвижда пълноправно членство на страната в ЕС до 2014 г.
					26/10/2008
					 
						БЕЛГРАД, Сърбия -- Вицепремиерът Божидар Делич заяви в събота (25 октомври), че Сърбия ще стане страна-кандидат за членство в ЕС следващата година и пълноправен член през 2014. "В процеса на европейска интеграция не стават революции за двайсет и четири часа. Това е дълъг и труден процес. Но аз съм твърдо решен и абсолютно посветен на този въпрос", заяви Делич за "Вечерне Новости". Той отбеляза, че главният прокурор на Трибунала за военни престъпления в Хага Серж Брамерц ще пристигне в Белград следващия месец и ще представи доклада си за напредъка на Сърбия в сътрудничеството с трибунала, което е ключово изискване на ЕС, през декември. (РТС, Бета, Б92, Вечерне Новости, РТРС - 25/10/08)
