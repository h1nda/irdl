Според финансовия министър на Албания, отношенията с МВФ са "блестящи"
27/01/2003
 
ТИРАНА, Албания -- Според финансовия министър Кастриот Ислами, отношенията между правителството и МВФ са "блестящи". В събота (25 януари) той изрази увереността си, че решението на Фонда да отложи обсъждането на споразумението с Албания "не оскърбява правителството и се дължи на политически затруднения", особено по отношение на провеждането на реформите за предотвратяване укриването на данъци и незаконната търговия. Ислами свърза едномесечното отлагане и с датата за одобрение от парламента на закона за затварянето на безмитните магазини. Ян-Петер Олтерс, постоянен представител на МВФ в Албания, потвърди, че отношенията с Тирана не са били повлияни от решението на Фонда и сътрудничеството с правителството продължава. (ATA - 25/01/03)
