Валентин
			Инцко
		
		Върховен представител в Босна и Херцеговина и Специален представител на ЕС
		(ФТ; AП, Ройтерс; Служба на Върховния представител)
 
		 
			
			Валентин Инцко стана Върховен представител в Босна и Херцеговина (БиХ) и Специален представител на ЕС в БиХ на 26 март 2009 г. 
			Инцко смени Мирослав Лайчак и на двата поста, след като Лайчак стана външен министър на Словакия. Инцко е седмият Върховен представител в БиХ, след като постът бе създаден през 1996 г. по силата на Дейтънското мирно споразумение. 
			Инцко е роден през 1949 г. в Клагенфурт, Австрия. Той завършва словенско средно училище в Клагенфурт и учи право, сърбо-хърватски и руски в университета в Грац, където получава и докторска степен по право през 1972 г. Инцко също завършва Дипломатическата академия във Виена през 1974 г. 
			След дипломирането си Инцко работи като заместник-директор по Програмата за развитие на ООН (ПРООН) на мисии в Улан Батор, Монголия (1974-1978) и в Коломбо, Шри Ланка (1978-1980). 
			През 1981 г. Инцко постъпва в отдела за Централна, Източна и Южна Европа, Централна Азия и Южен Кавказ на Министерството на външите работи на Австрия за една година. После той работи като прес и културно аташе в австрийското посолство в Белград от 1982 до 1986 г. и е назначен в австрийската мисия към ООН до 1989 г. В същата година инцко е назначен за заместник-директор на отдела за печат и информация в Министерството на външните работи на Австрия, където работи до 1990 г. 
			След това Инцко работи в съвета за култура на австрийското посолство в Прага до 1996 г. В Чешката република той едновременно оглавява мисията на ОССЕ в Новопазарски Санджак в Сърбия до края на 1993 г. и става основаващ директор на Австрийския културен институт в Прага. 
			От 1996 г. до 1999 г. Инцко е посланик на Австрия в БиХ, след което оглавява отдела за Централна, Източна и Южна Европа, Централна Азия и Южен Кавказ в Министерството на външните работи на Австрия. 
			Инцко е назначен за посланик на Австрия в Словения през януари 2005 г. Той все още е на този пост през февруари 2009 г., когато е номиниран за наследник на Лайчак като представител на международната общност и специален представител на ЕС в БиХ. 
			Управителният съвет на Съвета за прилагане на мира (СПМ) назначи Инцко за Върховен представител по време на среща в Сараево на 13 март 2009 г. Съветът за сигурност на ООН единодушно одобри назначението на Инцко на 25 март, без да определя краен срок на мандата му. 
			На 26 март Инцко пое ролята си на Върховен превдставител и обеща да помага на БиХ да постигне напредък по пътя си към европейска интеграция и като поднови реформите, изисквани от ЕС. 
			По време на мандата на германеца Кристиан Шварц-Шилинг (2006-средата на 2007 г.)Службата на Върховния представител (СВП) трябваше да бъде закрита. Но с влошаването на политическото положение в БиХ след общите избори през 2006 г. международната общност отложи плановете за преминаването на СВП в Служба на специалния представител на ЕС. 
			Инцко е женен и има две деца.
