Сръбският външен министър Драшкович каза, че редица страни могат да се противопоставят на независимостта на Косово
					26/02/2007
					 
						БЕЛГРАД, Сърбия -- Външният министър от отиващото си сръбско правителство Вук Драшкович каза, че Сърбия не разчита единствено на Русия да се противопостави на "принудителното" разпокъсване на териториалната цялост на Сърбия, с други думи -- на независимостта на Косово. В интервю за "Блиц" в понеделник (26 февруари) Драшкович каза, че редица европейски страни - Испания, Кипър, Гърция, България, Румъния, Словакия, Италия и Полша - са изказали резерви Косово да бъде обявено за независимо против волята на Сърбия. Той добави, че се надява Брюксел и Вашингтон да разберат, че "разпокъсването" на Сърбия ще предизвика "национален шок". 
						Също в неделя лидерът на "Г17 плюс" Младжан Динкич призова за възможно най-бързо започване на "сериозни" преговори за сформиране на ново сръбско правителство. Той предупреди, че всяко по-нататъшно отлагане ще навреди на държавата и може да доведе до нови избори. Последните се проведоха преди седмици. (Блиц - 26/02/07; Бета, Б92 - 25/02/07)
