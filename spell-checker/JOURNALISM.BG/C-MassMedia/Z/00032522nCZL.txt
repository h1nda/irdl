Албански мафиотски бос беше екстрадиран от Турция
					26/11/2009
					 
						ТИРАНА, Албания -- Полицията съобщи в сряда (25 ноември), че известният албански криминален престъпник Алфред Шкурти е бил екстрадиран от Турция, където бе държан зад решетките от 2006 г. Шкурти, на 44 г., известен още като Алдо Баре, е загубил всички обжалвания и е бил прехвърлен при строги мерки за сигурност от летището в Тирана в затвор в столицата. Баре е обвинен в различни престъпления, които е извършил като главатар на така наречената "банда от Лушне". Престъпленията включват 15 убийства, отвличания, трафик на наркотици и бомбени атентати срещу домовете на полицейски служители, както и на градския стадион в Лушне. (Топ Ченъл, Balkan Web, Шекули, АП - 24/11/09)
