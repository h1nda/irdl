Бюрото на ПАСЕ призовава Либия да освободи осъдените медици
					28/01/2007
					 
						СТРАСБУРГ, Франция -- Бюрото на Парламентарната асамблея на Съвета на Европа (ПАСЕ) направи изявление в петък (26 януари), в което призовава либийските власти да освободят шестте медици, осъдени на смърт миналия месец в противоречив съдебен процес за причиняване на заразяване с вируса на СПИН. Бюрото на ПАСЕ заявява, че присъдите срещу петте български медецински сестри и палестинския лекар нарушават основните изисквания на един справедлив съдебен процес. 
						Процесът на обжалване на присъдите вече е в ход в Либия. В събота българските медии цитираха сина на либийския лидер Муамар ал-Кадафи, който е казал, че медиците няма да бъдат екзекутирани. (24 часа, ДПА, бТВ - 27/01/07; Уеб-сайт на СЕ - 26/01/07)
