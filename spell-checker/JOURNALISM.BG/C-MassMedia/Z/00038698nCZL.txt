Яхяга призова страните да признаят Косово
					29/05/2011
					
						ВАРШАВА, Полша - Президентът на Косово Атифете Яхяга призовава всички страни, които още не са признали нейната страна като независима държава, да го направят. В обръщение към участниците в срещата на високо равнище на страните от Централна и Югоизточна Европа във Варшава в петък (27 май) тя подчерта значението на продължаващия диалог между Прищина и Белград както по отношение на решаването на практически ежедневни проблеми, така и с оглед на нормализирането на отношенията между двете страни. Сръбският президент Борис Тадич не присъства на срещата, поради присъствието на Яхяга. Румънският президент Траян Бъсеску също не присъства на срещата, тъй като Румъния е сред страните членки на ЕС, които не признават независимостта на Косово. (Taнюг, Блиц - 28/05/11)
