Трима афганистански имигранти бяха арестувани на албанско-гръцката граница
					19/06/2008
					 
						ТИРАНА, Албания -- Полицията е арестувала в сряда (18 юни) трима афганистански граждани на граничния пункт "Капщица", след като те са се опитали нелегално да влязат в Албания от Гърция. Тримата са били скрити в каросерията на камион, шофиран от ирански гражданин, който също е бил арестуван от полицията. Полицията разследва случая като доказателство за възможното наличие на канал за трафик на хора, тъй като това е вторият подобен случай за изтеклия месец. Неотдавна полицията залови на същия граничен пункт други двама нелегални афганистански имигранти, опитващи се да достигнат Италия и ЕС през Албания. (Шекули, Коха Йоне, BalkanWeb - 19/06/08; Топ Албания радио - 18/06/08)
