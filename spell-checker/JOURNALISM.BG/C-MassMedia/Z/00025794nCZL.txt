Председателите на общинските съвети в Румъния ще се избират по мажоритарна система
					14/03/2008
					 
						БУКУРЕЩ, Румъния -- Премиерът Калин Попеску Търичану обяви в четвъртък (13 март), че правителството ще измени решението си за организиране на местните избори. След промените председателите на общинските съвети ще могат да бъдат избирани с мажоритарен вот, а не по сегашната пропорционална система на гласуване. Това ще означава, че ще се гласува пряко за кандидати, а не за партии. Критиците, между които представители на Социалдемократическата партия (СДП), твърдят, че това е чисто процедурен ход, целящ забавяне на местните избори, които сега са насрочени за 1 юни. СДП заплашва да внесе искане за вот на недоверие, ако правителството пристъпи към изпълнение на плана си. (Евентиментул Зилеи, Найн О’клок - 14/03/08)
