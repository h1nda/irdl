Холандският премиер: "Кандидатурите за членство на Хърватия и Турция в ЕС са отделни въпроси"
					22/06/2006
					 
						ЗАГРЕБ, Хърватия -- В сряда (21 юни) холандският премиер Ян Питер Балкененде каза, че кандидатурите за присъединяване на Хърватия и Турция към ЕС трябва да се разглеждат като два отделни въпроса и от страните зависи да изпълнят поставените критерии. Също така не трябва да се прави връзка между хърватската кандидатура за ЕС и дебата за новата Европейска конституция, каза Балкененде, който е на посещение в Загреб.
						Други новини -- В Брюксел в сряда се проведе първата фаза от проверката на хърватското законодателство от ЕС по глава "Фирмено право" от европейското законодателство. Очаква се вторият етап от преговорите да се проведе на 19 юли. (Вечерни Лист - 22/06/06; Index.hr, Хина, ХРТ - 21/06/06)
