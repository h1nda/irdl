Апелативната камара на Хагския трибунал потвърди присъдата на бившия хърватски сръбски лидер Мартич
					09/10/2008
					 
						ХАГА, Холандия -- В сряда (8 октомври) Апелативната камара на Трибунала на ООН потвърди 35-годишната присъда, произнесена срещу бившия хърватски сръбски бунтовнически лидер Милан Мартич. Председателят на Трибунала Фаусто Покар каза, че при разглеждането на обвиненията съдът е отхвърлил само незначителни елементи, които имат „минимално отражение върху цялостната отговорност на Мартич”. Апелативният съд отхвърли много от неговите аргументи, включително твърдението му, че Трибуналът е бил пристрастен и не му е осигурил презумпция за невинност. През юни 2007 г. Трибуналът осъди Мартич за преследвания, убийство, депортиране на хора от несръбски произход в Хърватия и други престъпления срещу човечеството, както и за нарушаване на законите и обичаите за водене на война. Той призна за виновен бившия президент на отцепническата държава Сръбска Краина и за заповедта му за безогледните двудневни обстрелвания с касетъчни снаряди на Загреб през май 1995 г., които причиниха смъртта на седем души и раняването на стотици други. (Б92, ФоНет, РТС, АП - 08/10/08)
