Македонски и албански официални представители са на посещение в Прищина 
					18/05/2007
					 
						ПРИЩИНА, Косово, Сърбия -- Македонският премиер Никола Груевски потвърди отново в четвъртък (17 май) подкрепата на страната си за плана за статута на Косово на пратеника на ООН Марти Ахтисаари. Той добави, че се надява Македония и Косово скоро да решат проблема с определянето на границите. Груевски посети Прищина, за да разговаря с ръководителя на ЮНМИК Йоахим Рюкер и с косовския премиер Агим Чеку. Груевски подчерта, че очаква сътрудничеството между Македония и Косово, особено в областта на транспорта и комуникациите, да се засили значително след решаването на въпроса със статута.
						Албанският външен министър Лулзим Баша посети отделно Прищина в четвъртък и подчерта, че евентуалната независимост на Косово е от изключително значение за регионалната стабилност. На среща с Рюкер Баша изрази увереността си, че членовете на Съвета за сигурност на ООН ще одобрят плана на Ахтисаари. (Коха-Йоне, Кориери - 18/05/07; Топ-Ченъл, Телеграфи, Танюг, МИА, Макфакс - 17/05/07)
