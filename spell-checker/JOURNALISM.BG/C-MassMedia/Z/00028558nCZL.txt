Черна гора ще поиска кандидат-членски статут в ЕС този месец
					02/12/2008
					 
						САРАЕВО, Босна и Херцеговина (БиХ) -- По време на официална визита в БиХ в понеделник (1 декември) черногорският министър-председател Мило Джуканович каза, че неговата страна ще поиска кандидат-членски статут в ЕС този месец. "Аз съм сигурен, че преговорите ще приключат в края на френското председателство на ЕС, и ние очакваме положително решение, което ще ни позволи да представим нашата кандидатура до края на 2008 г.", каза Джуканович след среща с Никола Шпирич, неговия колега от БиХ. На пресконференция по-късно Шпирич каза, че няма открити въпроси между двете страни, но добави, че сътрудничеството трябва да се разшири и да обхване всички сектори. Представители на двете правителства подписаха четири споразумения по време на визитата на Джуканович - две за научно-техническо сътрудничество, за сътрудничество в културата и образованието и за репатрирането на нелегалните имигранти. (АФП, Макфакс, РТЧГ - 01/12/08)
