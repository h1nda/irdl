Ашдаун назначи членовете на Висшия съдебен съвет в БиХ
04/06/2004
 
САРАЕВО, Босна и Херцеговина (БиХ) -- Върховният представител Пади Ашдаун назначи 16-те члена на Висшия съдебен и прокурорски съвет (ВСПС) на БиХ в четвъртък (3 юни). Деветима от тях вече са били на служба в съвета. Учредяването на един-единствен ВСПС е изискване за откриване на преговорите за подписване на Споразумението за стабилизация и асоцииране с БиХ.
Също в четвъртък Държавната гранична служба (ДГС) на БиХ откри тържествата по отбелязване на четвъртата си годишнина с официална церемония в Сараево. Председателят на председателството на БиХ Сюлейман Тихич окачестви създаването на ДГС като един от най-успешните досега проекти, насочен към укрепване на върховенството на закона в БиХ. (Фена, НТВ Хаят, ПБС БиХ - 03/06/04)
