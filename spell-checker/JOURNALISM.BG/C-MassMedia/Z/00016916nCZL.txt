Части на НАТО претърсиха дома на близък приятел на Караджич в Пале
					12/12/2005
					 
						ПАЛЕ, Босна и Херцеговина (БиХ) -- В понеделник (12 декември) части на НАТО претърсиха в Пале дома на босненски сърбин, смятан за близък семеен приятел на укриващия се от правосъдието обвиняем във военни престъпления Радован Караджич. Обискът в дома на Драган Стайкич започна около 7 ч. местно време. Говорител на НАТО каза, че Стайкич е заподозрян в участие в мрежата, помагаща на Караджич да се укрива от правосъдието.
						Други новини - Върховният представител на международната общност Пади Ашдаун е решил да замрази заплатите на съдиите в БиХ, считано от 1 януари. Решението има за цел да премахне несъответствието между заплатите на съдиите и тези на населението като цяло. (РТРС, НТВ Хаят, Независне новине - 12/12/05; ПБС БиХ - 11/12/05)
