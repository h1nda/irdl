Чович призова за диалог с косовските албанци
25/04/2003
 
БЕЛГРАД, Сърбия-Черна гора -- В четвъртък (24 април) зам.-премиерът и и.д. координатор за Косово Небойша Чович призова за диалог с косовските албанци. Неговият призив е с цел да се решат най-наболелите проблеми в провинцията, без да се засяга въпроса за статута на Косово. Той призна, че за започване на разговорите Белград "ще трябва да каже на албанците, че те наистина страдаха при режима на Милошевич, макар че и сърбите не бяха по-добре". (Радио 21, Б92 - 24/04/03)
