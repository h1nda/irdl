Испания арестува шест заподозрени в контрабанда на наркотици лица от Сърбия и Черна гора 
					20/05/2011
					
						МАДРИД, Испания -- Шестима души са били арестувани в Испания при операция срещу контрабандата на наркотици, проведена от местната полиция и сръбската Агенцията за сигурност и информация (БИА), съобщи БИА в четвъртък (19 май). Трима сърби и трима черногорци са заподозрени в контрабанда на наркотици от Южна Америка. Полицията е задържала 77 кг кокаин в хода на операцията. Наркотикът, натоварен на борда на кораб, пристигащ от Аржентина, е бил открит на пристанище Тарагона. (РТС, Танюг, Радио Свободна Европа, Б92 - 19/05/11)
