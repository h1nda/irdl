Македония обяви началото на медийната кампания за събиране на незаконното оръжие
05/09/2003
 
СКОПИЕ, Македония -- Гезим Острени, председател на координационния комитет за събиране на оръжието в Македония, обяви в четвъртък (4 септември) началото на медийната кампания, която призовава за доброволно предаване на незаконно притежаваните оръжия. Кампанията ще включва видео- и радиоклипове, печатни материали, преведени на няколко езика, и билбордове и плакати, чиято цел е да се въздейства върху общественото съзнание. На практика събирането на оръжието ще започне на 15 ноември. Предполага се, че 170 000 частни лица притежават нерегистрирани оръжия в Македония. (Дневник - 05/09/03; МИА, A1 ТВ - 04/09/03)
