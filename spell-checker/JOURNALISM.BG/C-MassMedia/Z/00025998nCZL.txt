Хърватската полиция обвини генерал в оставка в убийства
					02/04/2008
					 
						ЗАГРЕБ, Хърватия -- Във вторник (1 април) полицията обвини генерала в оставка Иван Кораде в четири убийства, извършени в Северна Хърватия миналата седмица. Кораде, на 44 години, изчезна, след като полицията откри четирите тела в две села в областта Загоре, където той живееше. Полицията съобщи, че на местопрестъпленията са били намерени идентични гилзи от патрони. Стотици полицаи с помощта на хеликоптери и специални камери търсят Кораде, който се смята за въоръжен и опасен. (Ройтерс, ХРТ, Javno.com, АП - 01/04/08)
