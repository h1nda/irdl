Свидетел по процеса за убийството на Аркан бе застрелян в Белград 
					28/04/2006
					 
						БЕЛГРАД, Сърбия и Черна гора -- Свидетел, който даде показания за убийството на сръбския военен командир Желко Разнятович, известен с прозвището Аркан, бе застрелян в Белград в четвъртък (27 април). Медиите съобщават, че бившият началник на полицията в Лозница, 58-годишният Воислав Жекич, е бил застрелян пред кафене на оживена улица в Белград. Убиецът, описан от свидетели като млад мъж, е успял да избяга. Местните медии съобщават, че убийството вероятно е свързано с показанията на Жекич за тройното убийство в хотел "Интерконтинентал" през януари 2000 г., когато Аркан и още двама мъже бяха застреляни. (Б92, Блиц - 28/04/06)
