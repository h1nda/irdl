Швеция ще финансира проекти за рехабилитация на дунавската делта
08/12/2003
 
БУКУРЕЩ, Румъния -- Шведското посолство в Румъния обяви, че Нордик Инвестмънт Банк ще финансира серия от проекти за рехабилитация на делтата на р.Дунав в юго-източна Румъния. Местният всекидневник &lt;I&gt;Куриерул&lt;/I&gt; съобщава в понеделник (8 декември), че шведските компании ще съдействат за осъществяването на тези проекти, които се изчисляват на около 33 млн. евро. Програмата включва създаване на енергийни източници, пречистване на водите, изграждане на транспортна инфраструктура, защита на околната среда, както и развитие на туризма. (Куриерул, Ромпрес - 08/12/03)
