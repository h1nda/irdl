БиХ се стреми да получи помощ от НАТО, за да осигури компенсации за бивши военнослужещи
					27/12/2005
					 
						САРАЕВО, Босна и Херцеговина (БиХH) -- Министърът на отбраната Никола Радованович заяви в понеделник (26 декември), че страната се надява да получи помощ от НАТО за проект на стойност 12 милиона евро, за да осигури компенсации за уволнени военнослужещи. Според Радованович, БиХ е кандидатставала за финансиране от попечителския фонд "Партньорство за мир" на НАТО. Проектът цели да осигури помощ за около 11 000 души, които губят работата си в резултат на реформите, които започнаха миналата година. 
						Други новини -- Лидерът на главната опозиционна партия Съюз на независимите социалдемократи (СНСД), Милорад Додик, заяви в събота, че той очаква ново правителство на Република Сръбска (РС) и бюджет през януари. Според Додик, СНСД си е осигурил достатъчно гласове в парламента на РС за вот на недоверие към кабинета на Сръбската демократическа партия. (Дневни аваз - 27/12/05; Фена - 26/12/05; Независне новине, Дневни аваз - 25/12/05; РТРС, ПБС БиХ - 24/12/05)
