Албанското следствие разкри собствениците на компанията, управлявала склада за боеприпаси в Гердец
					15/04/2009
					 
						ТИРАНА, Албания -- Продължаващото разследване на миналогодишните смъртоносни взривове на боеприпаси в Гердец е установило името на компанията, управлявала склада, където те са били унищожавани, съобщи следствието във вторник (14 април). Ръководители на "Транс Дигинг Кънстракшън" са били бизнесменът Михал Делийорги, главният заподозрян по делото "Гердец", и Фахри Балиу, близък сътрудник на министър-председателя Сали Бериша. Балиу е регистрирал своя дял от 20 % в компанията на името на дъщеря си, са установили разследващите. Министерството на отбраната и армията разследват взривовете, при които загинаха 26 души и бяха ранени други 300 през март 2008 г. (Шекули, Balkan Web, Ора Нюз, Топ Ченъл - 14/04/09)
