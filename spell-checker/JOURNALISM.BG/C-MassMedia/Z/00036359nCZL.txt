Държавни служители организират спонтанни митинги в Румъния
					14/10/2010
					 
						БУКУРЕЩ, Румъния -- Държавни служители в Букурещ се събраха на спонтанна демонстрация пред Министерството на финансите в сряда (13 октомври), за да протестират срещу намаляването на заплатите. Около 100 души се присъединиха към демонстрацията с искания да не бъдат лишавани от бонуси, които възлизат на 25% от заплатите им. Бонусите бяха намалени като част от икономическите мерки на правителството, предприети в съответствие с изискванията за отпускане на спасителните заеми от МВФ миналата година. Данъчният мениджър от Министерството на финансите Сорин Блеян излезе навън и призова за спокойствие, но протестите продължиха. Служители в повече от десет градa в Румъния организираха спонтанни протести, след като показаха по телевизията демонстрацията в Букурещ. (AП, Meдиафакс, Aнетан3 - 13/10/10)
