Хърватия прие законопроект за затягане на контрола върху притежанието на оръжие
					21/06/2006
					 
						ЗАГРЕБ, Хърватия -- Хърватското правителство прие във вторник (20 юни) законопроект, с който ще се установи по-строг контрол и по-щателен процес на издаване на разрешителни за притежаването на оръжие. Решението има за цел да намали незаконното притежание на оръжие. 
						Други новини -- Двудневната фаза на двустранна проверка по глава "Енергетика" от преговорите по присъединяването на Хърватия с ЕС започна в Брюксел във вторник. Според Никола Ружински, оглавяващ преговорния екип за тази глава, хърватското законодателство в областта на енергетиката е хармонизирано до голяма степен с това на ЕС, но представители на Европейската комисия (ЕК) са настояли за по-доброто му прилагане. (Весник - 21/06/06; ХРT - 20/06/06)
