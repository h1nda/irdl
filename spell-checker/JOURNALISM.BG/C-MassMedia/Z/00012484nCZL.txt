Албанският премиер заяви, че референдумът в Македония може да дестабилизира региона
					31/10/2004
					 
						ТИРАНА, Албания -- Премиерът Фатос Нано предупреди в събота (30 октомври), че референдумът следващия месец в Македония може да застраши стабилността в целия регион. "Този референдум, както и други инициативи, издигнати от екстемистки елементи, могат да поставят под опасност стабилността на Албания, Косово и други страни на Балканите, които желаят да се сложи край на насилията между хората и етническите групи", каза той. Нано апелира към всички македонци да работят за мир и подобрено съвместно съществуване. Той също така призова албанците в Косово да стоят настрани от, както той ги нарече, екстемистите. (AФП - 30/10/04)
