Повечето македонци подкрепят присъединяването към НАТО
01/02/2004
 
СКОПИЕ, Македония -- По-голямата част от македонското население подкрепя предстоящото членство на страната в НАТО, сочат резултати от проучване на общественото мнение, проведено от Центъра за етнически проблеми и въпроси на сигурността в македонския институт за социологически, политически и правни проучвания. Според данните, публикувани в петък (30 януари), 72.1% от македонците подкрепят присъединяването на страната към НАТО, а 13.3% са против. Анкетата също така показва, че 53.3% от населението в Македония подкрепя стратегическото партньорство със САЩ. (MИA - 30/01/04)
