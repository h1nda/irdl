Съдът оправдава бивш шеф на албанското разузнаване
02/06/2004
 
ТИРАНА, Албания -- Областният съд в Тирана реши във вторник (1 юни), че Фатос Клоси, бивш шеф на Албанската разузнавателна служба (АРС), не е виновен за злоупотреба с власт. Делото касаеше търговете за обществени поръчки, организирани от АРС. Парламентарна комисия, създадена по инициатива на премиера Фатос Нано, разследваше Клоси от август 2002 г. Той последователно отстояваше своята невинност, твърдейки, че обвиненията са политически мотивирани. (Албейниън Дейли нюз, АТА - 02/06/04)
