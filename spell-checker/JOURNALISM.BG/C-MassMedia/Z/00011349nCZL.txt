Започва патрулиране за охрана на сигурността на олимпийските обекти
02/07/2004
 
АТИНА, Гърция -- Министерството на обществения ред обяви в четвъртък (1 юли), че е започнало разполагането на 37 000 служители по сигурността, които ще охраняват олимпийските обекти и 120 съоръжения, свързани с игрите. Над 200 хотела също ще бъдат охранявани. Около олимпийските обекти ще има зони с ограничения на движението, където ще бъдат допускани единствено полицейски коли, както и четири пътни входни пункта за спортистите, официалните гости, медиите и зрителите. Помещенията ще бъдат охранявани от денонощни патрули. Около 4 000 полицаи от други части на страната ще се присъединят към колегите си от Атина по време на игрите, които започват на 13 август. (Катимерини - 02/07/04)
