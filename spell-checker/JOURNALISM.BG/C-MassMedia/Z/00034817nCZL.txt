Турция оплака активистите, убити в акцията срещу флотилията 
					04/06/2010
					 
						АНКАРА, Турция -- Осем турски активисти, които бяха убити при акцията срещу флотилия от кораби, превозващи помощи за ивицата Газа, бяха погребани в четвъртък (3 юни). Деветата жертва, американски гражданин от турски произход, ще бъде погребана в петък. Официалната церемония се проведе в Истанбул в присъствието на около 10 000 души.
						Други новини: В четвъртък министърът на енергетиката Танер Йълдъз каза, че правителството е спряло всички текущи държавни енергийни проекти и предварителни проучвания с Израел, докато отношенията между двете страни не се нормализират. Йълдъз каза, че става дума за два съвместни проекта: за река Манавгат - за пренос на вода от Турция за Израел - и за газопроводния проект "Син поток 2", който трябва да подава природен газ за Кипър, Израел и други страни от Близкия изток. Турция няма да започне нито една част от съвместните проекти, докато не получи пълно извинение от израелците, добави Йълдъз. (Радикал - 04/06/10; Хюриет, Уърлд Булитин, Ап, АФП - 03/06/10)
