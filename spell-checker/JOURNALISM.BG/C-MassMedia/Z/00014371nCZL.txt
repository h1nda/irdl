Дел Понте настоява, че Готовина е в Хърватия 
					27/04/2005
					 
						ЛЮКСЕМБУРГ -- Главният прокурор на Трибунала на ООН за военни престъпления Карла дел Понте потвърди становището си във вторник (26 април), че укриващият се Анте Готовина е в Хърватия. Обръщайки се към членовете на работата група на ЕС за оценка на сътрудничеството на Хърватия с Трибунала на ООН по време на първото заседание на този орган в Люксембург, тя оспори твърденията на хърватското правителство, че бившият генерал не може да бъде достигнат от властите. Работата група изслуша и хърватския премиер Иво Санадар, който отново заяви, че правителството не знае къде се намира Готовина. ЕС отложи присъединителните преговори с Хърватия през март, позовавайки се на неспособността на Загреб да го арестува. 
						Други новини от вторник: Мисията на ОССЕ представи доклад, в който се отчита прогресът при разглеждането на дела за военни престъпления в Хърватия. Според документа вероятността обвиняеми сърби да получат справедливо правосъдие са се повишили в последно време, въпреки че се очакват допълнителни усилия в тази насока. (ХИНА, ХРТ, Уеб сайт на ОССЕ, Би Би Си - 26/04/05)
