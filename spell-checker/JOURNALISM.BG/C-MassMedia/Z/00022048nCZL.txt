ЕС, НАТО и САЩ подкрепят плана на Ахтисаари за решаване на въпроса за статута на Косово
					27/03/2007
					 
						БРЮКСЕЛ, Белгия -- ЕС, НАТО и САЩ излязоха в понеделник (26 март) с отделни изявления, в които подкрепят плана на специалния пратеник на ООН Марти Ахтисаари за решаване на въпроса за статута на Косово. Заместник държавният секретар на САЩ Никълъс Бърнс заяви, че Вашингтон се надява, че Съветът за сигурност ще може да приеме резолюция за Косово през април или май. Германското председателство на ЕС излезе с изявление, в което се казва, че Съюзът "силно подкрепя" предложеното от Ахтисаари решение. 
						След среща на Комисията по сигурност на ЕС и Северноатлантическия съвет в понеделник в Брюксел върховният представител на ЕС по сигурността Хавиер Солана и генералният секретар на НАТО Яп де Хоп Схефер също подкрепиха пътната карта на ООН. Те подчертаха, че статутът на Косово е отделен случай и няма да доведе до последствия в други части на света. (Уебсайт на ЕС, Уебсайт на НАТО, РТС, ТАНЮГ, Бета, Б92, KosovaLive, 24-оре - 26/03/07)
