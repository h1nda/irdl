Сърбия спря приватизацията на спорни бивши югославски държавни активи
					22/08/2008
					 
						БЕЛГРАД, Сърбия -- Агенцията за приватизация обяви в четвъртък (21 август), че преустановява приватизацията на спорни активи, собственост на бивши югославски държави. "Решение за по-нататъшните стъпки относно тези компании ще бъде взето след консултации с експерти относно наследяването на бивша Югославия,” обясни агенцията. Решението дойде след официалния протест на Босна и Херцеговина (БиХ), която твърди, че 150 фирми от БиХ все още имат собственост в Сърбия на стойност до 1 милиард евро. БиХ заплаши да отнесе въпроса до международен съд. По-рано тази година Белград разгневи бившите югославски държави с приемането на изменение в закона за приватизацията, с което се позволява продажбата на активи на компании със седалище в Словения, Хърватия, Черна гора, Македония и БиХ. Агенцията предложи през юни търг за 15 фирми от БиХ. (Бета, Блиц - 21/08/08)
