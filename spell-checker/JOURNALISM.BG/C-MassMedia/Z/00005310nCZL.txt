Международен екип ще наблюдава разследването по случая Орао в БиХ
06/12/2002
 
САРАЕВО, Босна и Херцеговина (БиХ) -- Международен екип под ръководството на СФОР ще наблюдава разследването на скандала с Орао за търговия с оръжия, извършвано от властите на република Сръбска. Службата на Върховния представител (СВП) обяви в четвъртък (5 декември), че групата ще включва представители на СВП, ОССЕ и други свързани с това организации. Висшите международни служители в БиХ изпратиха писмо до президента на РС Драган Чавич, в което изразиха разочарованието си от резултатите при предварителното проучване на властите в РС за нелегалния износ на оръжие в Ирак от Орао. Международната общност заяви, че очаква окончателния доклад на РС върху всички свързани с това въпроси до 3 януари. (Източници на СВП, РТРС, ПБС БиХ - 05/12/02)
