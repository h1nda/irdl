Хърватия защити независимостта на Косово в МС
					08/12/2009
					 
						ХАГА, Холандия -- В понеделник (7 декември) Хърватия представи своите аргументи в подкрепа на независимостта на Косово в Международния съд (МС), с което стана първата бивша югославска република, която направи устно изложение пред съда. Словения е представила писмено становище в подкрепа на Косово. Представителят на Загреб на заседанията, Андрея Метелко-Згомбич, каза, че премахването на автономията на Косово е било незаконно съгласно бившата югославска конституция и че Косово е имало право на самоопределение.
						Представителят на Дания добави, че обявяването на независимост от Косово по никакъв начин не нарушава международното право. Кипър застъпи обратната позиция, настоявайки, че малцинствата нямат право на самоопределение. Кипър смята албанците в Косово за малцинство в рамките на Сърбия.
						В понеделник Китай стана първата страна, постоянен член на Съвета за сигурност на ООН, която представи аргументите си в МС. Представителят на Пекин каза, че независимостта на Косово нарушава Резолюция 1244 на Съвета за сигурност на ООН, защото в документа се споменава единствено съществена автономия за Косово. (Зери, Коха Диторе, Косова Сот, Експрес - 08/12/09)
