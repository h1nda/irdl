Турция подведе под отговорност войниците, освободени от ПКК
					12/11/2007
					 
						АНКАРА, Турция -- Военната прокуратура повдигна обвинения срещу осемте военнослужещи, които бяха държани в плен от бунтовниците от Кюрдската работническа партия (ПКК) в продължение на две седмици миналия месец. Адвокат е съобщил на репортери в неделя (11 ноември), че наскоро освободените военнослужещи са обвинени в напускане на поста и че поне двама от тях са обвинени в "бягство в чужбина". Войниците са били взети в плен, след като тяхната част е попаднала на засада, организирана от партизаните, на 21 октомври. Други дванадесет войници са били убити по време на битката. Войниците са защитили своите действия с твърдението, че боеприпасите им са се свършили, а някои от оръжията им са засекли. Министърът на правосъдието Мехмет Али Шахин намекна миналата седмица за подготовката на евентуален процес, като заяви, че войниците е трябвало да се бият до последно, а не да се оставят да попаднат в плен. (АП, Ройтерс, РТТ Нюз, ДПА - 11/11/07)
