Външният министър на Турция Гюл участва в срещата на Тройката на ЕС в Рим
11/11/2003
 
РИМ, Италия -- Турският външен министър Абдулах Гюл пристигна в понеделник (10 ноември), за да присъства на заседанието на Тройката на ЕС и да се срещне с комисаря на ЕС по разширяването Гюнтер Ферхойген. Гюл каза, че правителството му е решено да осъществи свързаните с членството в ЕС реформи и ще предприеме важни стъпки за тази цел през следващите месеци. Той добави, че Турция ще работи за постигане на споразумение за обединението на Кипър след изборите в Северен Кипър.
В същия контекст представителят на Европейската комисия в Турция Ханс Йорг Кретчмер заяви в понеделник, че Кипър ще стане член на ЕС през май и че Турция не може да продължава да се стреми към членство в ЕС, без да признава държава-членка на Съюза. (Хюрриет - 11/11/03; Анадолска агенция, НТВ - 10/11/03)
