Гръцката полиция откри незаконни имигранти, държани за откуп
					10/08/2008
					 
						AТИНА, Гърция -- В петък (8 август) полицията е открила 22-ма незаконни имигранти в изоставена сграда в Мандра близо до Атина. Имигрантите, повечето от които идват от Пакистан, са били държани при ужасни условия и са били изнудвани от групата, която ги е вкарала нелегално в Гърция. Съобщава се, че семействата на осем от имигрантите е трябвало да прехвърлят суми между 4000 и 6000 евро в банкови сметки на контрабандистите. 
						Полицията е открила около 10000 евро и документи, принадлежащи на имигрантите в две коли, паркирани близо до сградата, където са били държани. Колите са били собственост на двама пакистанци. Полицията все още издирва двама гърци и други двама пакистанци, за които се смята,че принадлежат към престъпната група. (Kaтимерини, БТА - 09/08/08)
