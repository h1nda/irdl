БиХ ще отложи кандидатурата си за членство в ЕС
					11/07/2010
					 
						ЗАГРЕБ, Хърватия -- Босненският външен министър Свен Алкалай заяви в събота (10 юли), че Босна и Херцеговина (БиХ) ще отложат молбата си за членство в ЕС, докато страната не получи по-позитивни сигнали от Брюксел. В рамките на срещата на високо равнише в Хърватия той заяви за "Ройтерс", че членството в ЕС остава стратегическа цел за БиХ, но отбеляза, че "Европейската комисия проявява голяма неохота към кандидатурата й... докато съществува СВП [Служба на Върховния представител]." Алкалай добави, че общите избори през октомври са още един фактор за отлагане. (Ройтерс, РТРС, Срна - 10/07/10)
