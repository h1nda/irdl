Асоциацията на съдиите в Сърбия подкрепя кампанията на правителството срещу престъпността
23/03/2003
 
БЕЛГРАД, Сърбия-Черна гора -- Асоциацията на сръбските съдии обяви в петък (21 март) пълната си подкрепа за радикалните мерки, предприети от сръбското правителство срещу организираната престъпност вследствие убийството на Зоран Джинджич. Министърът на правосъдието Владан Батич съобщи, че полицията е започнала да разследва съдии и прокурори с подозрителни връзки в подземния свят.
В събота мисията на ОССЕ в Белград посочи организираната престъпност като главна заплаха за стабилността на федерацията и балканския регион. Различни местни и чуждестранни институции обсъдиха проблема на двудневна конференция, организирана от НАТО в Белград, която завърши в събота. Участниците разгледаха и въпроси, свързани с корупцията и икономиката в сянка. (Tанюг, Б92 - 22/03/03; Tанюг - 21/03/03)
