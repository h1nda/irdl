Турският премиер Ердоган ще посети засегнатия от земетресението Пакистан
					14/10/2005
					 
						АНКАРА, Турция -- След разговор по телефона с пакистанския си колега Шаукат Азиз в четвъртък (13 октомври) премиерът Реджеп Тайип Ердоган каза, че ще посети засегнатия от земетресението Пакистан следващата седмица. Двамата лидери са обсъдили помощта, от която се нуждае Пакистан, за да се справи с бедствието. Съобщава се, че Турция ще изпрати палатки и одеала в засегнатите райони, а вече са изпратени спасителни и медицински екипи. (Заман - 14/10/05; Turkishpress.com - 13/10/05)
