Служители от Босна и Херцеговина заплашват с масови протести през следващия месец
06/08/2003
 
БАНЯ ЛУКА, Босна и Херцеговина (БиХ) -- Няколко хиляди служители в болницата на Баня Лука организираха протести на площад "Краина" във вторник (5 август), издигайки искания за оставката на правителството на Република Сръбска. Те обещаха да проведат по-големи митинги през септември, като казаха, че само ново правителство може да спаси сектора на здравеопазването. Служителите протестираха срещу забавеното изплащане на заплати през последните четири месеца, както и срещу липсата на компенсации за транспортните разходи, на надбавки за храна и на социални осигуровки през последните 6 до 18 месеца.
Също във вторник служители от стоманодобивния завод "Зеница" в БиХ предупредиха, че ще започнат обща стачка на 2 септември. Синдикалистите в завода поискаха по-високи заплати и нов регламент за годишния си отпуск. Заводът има 4,645 служители, но почти половината от тях са били принудени да излязат в неплатен отпуск. (БХ Радио 1 - 05/08/03)
