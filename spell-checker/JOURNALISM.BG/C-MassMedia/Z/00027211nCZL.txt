Един член на ПКК бе убит, а двама бяха ранени при нападение срещу турско полицейско управление
					28/07/2008
					 
						АНКАРА, Турция -- Един член на терористичната Кюрдска работническа партия (ПКК) бе убит, а двама бяха ранени в понеделник (28 юли) при неуспешно нападение срещу турско полицейско управление в източната провинция Бингьол. Според властите тримата атентатори, въоръжени с оръжия и експлозиви, са пристигнали с откраднато такси. Полицейските служители са открили огън, като са улучили и тримата, съобщи губернаторът на Бингьол Ирфан Балканлъоглу.
						В неделя заложена от членове на ПКК мина уби трима цивилни граждани в югоизточната провинция Хакари. Според Анадолската информационна агенция семейството е загинало, след като камионът им е попаднал на мината. (Анадолска информационна агенция, Ройтерс, Синхуа, Си Ен Ен Търк - 28/07/08, Хюриет, Анадолска информационна агенция - 27/07/08)
