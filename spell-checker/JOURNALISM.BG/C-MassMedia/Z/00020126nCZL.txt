Анкара приветства новата инициатива за Кипър на финландското председателство на ЕС
					01/10/2006
					 
						АНКАРА, Turkey – Министърът на икономиката и главен преговарящ с ЕС Али Бабакан приветства в петък (29 септември) съобщението за нова инициатива на финландското председателство на ЕС, която цели да извади от задънената улица решаването на кипърския проблем. Планът цели отменянето на сегашните икономически санкции срещу кипърските турци срещу това Анкара да отвори пристанищата и летищата си за кипърски кораби и самолети. 
						Бабакан, който се срещна с външния министър на Финландиа Еркки Туомоя в Хелзинки, потвърди, че Турция ще отвори летищата и пристанищата си за кипърските гърци веднага щом се прекрати икономическата изолация на населената с турци северна част на острова, както бе обещано от ЕС. (Катимерини - 30/09/06; НТВ - 29/09/06)
