Еврокомисарят Рен обсъди кандидатурите за присъединяване на Скопие и Загреб
					07/03/2008
					 
						СКОПИЕ, Македония -- Министър-председателят Никола Груевски се срещна в четвъртък (6 март) с гостуващия еврокомисар по разширяването Оли Рен, който каза, че е сигурен, че Македония е в състояние да приключи важните реформи, които са необходими, за да отговори на критериите за започване на преговори за присъединяване със Съюза. Рен информира Груевски по осемте приоритета, които страната трябва да изпълни, за да получи дата за започване на преговорите. В сряда в Брюксел Рен каза, че Македония трябва да реши спора за името с Гърция, тъй като е сигурно, че Атина ще наложи вето на кандидатурите на Скопие за членство в ЕС и НАТО. 
						По-рано Рен посети Загреб, където отново предупреди, че спорната хърватска защитена екологична риболовна зона в Адриатика може да забави нейната кандидатура за членство в ЕС. Съседките й Словения и Италия се противопоставят на зоната. Въпреки предупреждението министър-председателят Иво Санадер предрече, че Хърватия ще приключи преговорите за присъединяване догодина. (Весник, Вечерни Лист - 07/03/08; ХИНА, ХРТ, Javno.com, Макфакс, МИА, МРТ - 06/03/08)
