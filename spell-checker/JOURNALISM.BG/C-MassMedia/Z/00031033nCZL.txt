Хърватският премиер Косор потвърди плановете за въвеждане на нов данък
					23/07/2009
					 
						ЗАГРЕБ, Хърватия -- Министър-председателят Ядранка Косор потвърди в сряда (22 юли), че кабинетът планира да въведе временен данък за увеличаване на бюджетните приходи в условията на икономическа криза. Данъчната ставка ще бъде 5-6 %, което е по-малко от първоначално предложените 8 %. Новият данък върху заплатите и пенсиите ще влезе в сила от следващия месец и ще важи до края на следващата година. (Явно - 23/07/09; АП, ХИНА, ХРТ - 22/07/09)
