Турският конституционен съд ще започне разглеждането на делото за закриването на ПСР в понеделник
					23/07/2008
					 
						АНКАРА, Турция -- В понеделник (28 юли) Конституционният съд ще започне обсъждането на делото за закриване, заведено срещу Партията на справедливостта и развитието (ПСР), каза във вторник заместник-председателят на съда Осман Паксут. Съдът ще се опита да вземе своето решение "колкото може по-скоро", добави той. Членовете на съда са се запознали с доклада по делото срещу ПСР, представен от докладчика Осман Джан, който препоръчва да не се забранява партията. Тя е обвинена в подкопаване на светския характер на държавата.
						Други новини -- В сряда турската полиция арестува 26 души, заподозрени във връзки със сенчестата секуларистка групировка "Ергенекон", която е обвинена в заговор срещу проислямисткото правителство. Голяма полицейска операция в провинциите Коня, Коджаели, Елязъг, Мерсин и Истанбул доведе до задържането на заподозрените. (Хюриет, Си Ен Ен Търк, НТВ, Заман, Сабах, Търкиш Прес, Анадолска иформационна агенция - 23/07/08, Хюриет, Анадолска иформационна агенция - 22/07/08)
