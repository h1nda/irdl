Македония желае да използва словенския експертен опит в децентрализацията и евроинтергацията
					29/03/2006
					 
						ЛЮБЛЯНА, Словения -- По време на посещение в Любляна във вторник (28 март) македонският министър на местното самоуправление Ризван Сюлеймани заяви, че страната му има желание да използва словенския експертен опит в реформите, свързани с децентрализацията и усвояването на средствата от ЕС. Сюлеймани и словенският му колега Иван Загар се споразумяха да засилят двустранното сътрудничество в областта на регионалното развитие. 
						Други новини -- Във вторник бе създадена нова македонска политическа формация, "Партия за европейско бъдеще". Партията, съставена предимно от интелектуалци и членове на деловите среди се самоопределя като многоетническа и проевропейска. Тя възнамерява да участва в парламентарните избори догодина. (Макфакс - 28/03/06)
