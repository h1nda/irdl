ЕС инвестира във възстановяването на мостове в Косово
					25/05/2009
					 
						ПРИЩИНА, Косово -- В петък (22 май) Службата за връзки на Европейската комисия (ЕК) започна проект за възстановяване на мостовете по пътя, свързващ Косово и Македония. Ръководителят на Службата за връзки на ЕК Ренцо Давиди каза, че инициативата ще допринесе за икономическото развитие на Косово и регионалната интеграция. "Шосе М2 е силно претоварено и е много важно то да отговаря на необходимите стандарти за правилното му функциониране", каза Давиди. Проектът на стойност 7 милиона евро ще продължи 18 месеца.
						Други новини -- Косовската полиция арестува четирима души, включително една жена, в операция, наречена "Шенген", съобщиха местните медии в неделя. Четиримата са заподозрени в трафик на хора, както и в подправяне на документи и визи. Полицейски източници идентифицираха заподозрените като собственика и служители в две туристически агенции в Прищина и Феризово. (Коха Диторе, Експрес, Косова Сот - 23/05/09)
