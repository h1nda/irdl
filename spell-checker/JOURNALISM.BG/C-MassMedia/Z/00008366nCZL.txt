Според посланика на НАТО перспективите на Македония за членство в Алианса са реални
16/09/2003
 
СКОПИЕ, Македония -- Посланикът на НАТО в Македония Николас Бигман заяви в понеделник (15 септември), че перспективите на страната за присъединяване към Алианса през 2006 година са реални. По време на форум на високо ниво в Скопие Бигман добави, че Македония ще трябва да докаже своя капацитет да поддържа мирна и сигурна среда, преди да се приближи към членството в НАТО.
Други новини: премиерът Бранко Цървенковски заяви категорично в понеделник, че партньорите в управляващата коалиция са успели да преодолеят проблемите и че правителството може да контролира ситуацията в страната от гледна точка на сигурността. Той направи тези коментари по повод първата годишнина от формирането на многоетническото коалиционно правителство. (Утрински вестник - 16/09/03; МИА, Макфакс - 15/09/03)
