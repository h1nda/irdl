Птичият грип в Турция се разпространява към западните части на страната
					09/01/2006
					 
						АНКАРА, Турция -- В медийните репортажи от понеделник (9 януари) се говори за разпространяването на заразата от птичи грип към западните части на страната, по-близо до Европа, след регистрирането на три нови случая на болестта - при две деца и един възрастен - в Анкара. Миналата седмица три деца починаха в болница в източния град Ван от вирусния щам H5N1. Там се лекуват други два или три случая, а около 60 души с грипоподобни симптоми се изследват във Ван и на други места. СЗО, която изпрати експерти в Турция миналата седмица, призова хората да се придържат към стандартните хигиенни препоръки и да избягват контакти с птици в засегнатите райони. Междувременно Иран затвори границата си с Турция и публикува указания за пътуващите. Това направи и Русия. (НТВ, Ромпрес, Ройтерс - 09/01/06; TurkishPress.com, Turks.US, СиЕнЕн, бТВ, АП, АФП, Ройтерс - 08/01/06; Катимерини - 07/01/06)
