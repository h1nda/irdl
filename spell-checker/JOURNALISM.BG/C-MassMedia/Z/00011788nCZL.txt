Командващият КейФОР каза, че сигурността в Косово се е подобрила
					29/08/2004
					 
						ПРИЩИНА, Косово, Сърбия-Черна гора – Няма признаци за насилие в Косово и положението със сигурността се подобри през последните месеци, каза командващият КейФОР германският генерал Холгер Камерхоф, чийто мандат изтича. В петък (27 август) той обясни, че ръководените от НАТО миротворци са преминали обучение как да се справят с масови безредици след бунтовете през март. Войските също така са били подсилени с военни транспортни средства. Едногодишният мандат на Камерхоф приключва в сряда. Френският генерал лейтенант Ив дьо Кермабон ще го замени. (Албейниън Нюз - 28/08/04; АФП, Б92, КосоваЛайв - 27/08/04)
