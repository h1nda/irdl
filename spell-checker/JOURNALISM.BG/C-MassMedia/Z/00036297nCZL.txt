Фейт каза, че тече подготовка за създаването на община в Северна Митровица 
					08/10/2010
					 
						ПРИЩИНА, Косово -- Ръководителят на Международната гражданска служба (МГС) Питер Фейт каза в четвъртък (7 октомври), че мисията е заета с подготовката за създаването на община в Северна Митровица и работи за провеждането на избори в района. Той добави, че тези усилия ще продължат независимо от други процеси, като например евентуалните преговори между Косово и Сърбия. Общината в Северна Митровица трябваше да бъде създадена преди една година, когато Косово проведе общинските си избори, но липсваха организация и структури поради доминирането на сръбските паралелни структури в района. (РТК, Кохавижън, Телеграфи, Клан Косова - 07/10/10)
