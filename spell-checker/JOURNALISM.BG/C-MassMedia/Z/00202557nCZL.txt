Драган
			Чович
		
		член на президентството на Босна и Херцеговина
		(Официален уебсайт, уебсайт на Хърватския демократичен съюз, ООН) 
 
		 
			
			Драган Чович е избран в тричленното президентство на Босна и Херцеговина (БиХ) на 28 октомври 2003 г. след общите избори в страната на 5 октомври 2002 г. Представител на босненско-хърватската общност, Чович и другите двама членове на колективното президентство - мюсюлманинът Сюлейман Тихич и сърбинът Мирко Шарович, са избрани чрез преки всеобщи избори за четиригодишен срок, на местата на Йозо Крижанович, Бериз Белкич и Живко Радишич.
			Чович, който е член на Хърватския демократичен съюз, печели мястото в колективното президентство със 61,5 процента от гласовете на босненските хървати.
			Чович е роден на 20 август 1956 г. в Мостар. През 1989 г. получава магистърски степени по машинно инженерство от университета в Мостар и по икономика от университета в Сараево. Седем години по-късно Чович получава титлата доктор по философия в университета в Мостар.
			В продължение на 21 години Чович работи в компанията СОКО в Мостар, заемайки ръководни постове през по-голямата част от кариерата си.
			От 1998 до 2001 г. Чович е вицепремиер и министър на финансите на мюсюлманско-хърватската общност, Федерация Босна и Херцеговина, а по-късно е гостуващ лектор във факултета по машинно инженерство в Мостар.
			По време на визитата си със Шарович и Тихич в ООН през декември 2002 г., Чович заяви, че приоритетите на тричленното президентство ще бъдат създаването на силно правителство и съдебна система, както и провеждането на икономически реформи, като подчерта, че с модернизирането на нейните стандарти до нивото на европейските, БиХ ще се превърне в източник на стабилност в региона.
			Чович е женен и има две дъщери.
