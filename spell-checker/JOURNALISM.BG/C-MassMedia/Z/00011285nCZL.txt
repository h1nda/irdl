Основана е международна фондация в памет на Трайковски
27/06/2004
 
СКОПИЕ, Македония -- Международна фондация, носеща името на покойния македонски президент Борис Трайковски, бе основана в Скопие в петък (25 юни). По думите на основателите, главна цел на организацията е продължение на идеите на Трайковски, в това число укрепването на мира и помирението, подобряването на образованието и развитието на обществото. Трайковски загина при самолетна катастрофа по-рано тази година. (Утрински Весник, Дневник - 26/06/04)
