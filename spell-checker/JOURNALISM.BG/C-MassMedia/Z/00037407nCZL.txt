Настоящият премиер Хашим Тачи заяви, че има достатъчна подкрепа, за да състави правителство
					13/02/2011
					 
						ПРИЩИНА, Koсово - Настоящият министър-председател Хашим Тачи, чиято партия спечели предсрочните избори през декември, заяви в петък (11 февруари), че е успял да осигури подкрепа за сформиране на коалиционно правителство. Той каза, че неговата Демократическа партия на Косово (ДПК) ще сформира коалиция с партията Съюз "Ново Косово" (СНК), Листата "Ибрахим Ругова" и други партии на етнически малцинства. 
						Партиите, които се оказаха на второ, трето и четвърто място по брой спечелени гласове на изборите - Демократическата партия на Косово (ДПК), Движението "Ветевендосе", и Съюзът за бъдещето на Косово - отказаха да се присъединят към ДПК. (Коха Диторе, Би Би Си Албейниън, Болкънуеб, РТК Лайв, Алсат ТВ, Зери - 11/02/11)
