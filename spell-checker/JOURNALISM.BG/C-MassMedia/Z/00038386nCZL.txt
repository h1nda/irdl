Турската полиция арестува 50 общински служители при акция срещу корупцията 
					03/05/2011
					 
						АНКАРА, Турция -- Около 50 общински служители в егейските провинции Измир и Айдън бяха задържани в понеделник (2 май) в антикорупционна операция за прочистване на общините от служители, заподозрени в намеса в търговете за обществени поръчки и измамнически практики във връзка с културни и артистични изяви. При едновременно проведени внезапни обиски на общините, управлявани от главната опозиционна Републиканска народна партия (РНП), бяха конфискувани тръжни документи. РНП разкритикува операцията като политически мотивирана и подчерта времето на провеждането й - шест седмици преди общите избори на 12 юни. (Доган, Хюриет, Заман, Анадолска информационна агенция - 02/05/11)
