Търговският дефицит на Румъния достига рекордно високи стойности
05/02/2004
 
БУКУРЕЩ, Румъния -- Румъния докладва рекорден размер на търговски дефицит от 5,59 милиарда евро за 2003 г., надхвърляйки правителствените цели с близо един милиард. Цифрата представлява 40-процентно покачване в сравнение с дефицита за 2002 г. от 3,98 милиарда.
Други новини: Министър-председателят Адриан Нъстасе се оплака в сряда (4 февруари), че на Румъния е "устроена засада" по проблема за осиновявания от чужденци. Ема Никълсън, влиятелна фигура от Европейския парламент, остро осъди Букурещ в свой доклад за това, че държавата е позволила 105 деца да бъдат осиновени в Италия. Тя призова Европейската комисия да преустанови присъединителните преговори с Румъния. (AФП - 04/02/04)
