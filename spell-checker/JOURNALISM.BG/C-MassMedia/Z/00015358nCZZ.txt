Делова хроника 
		22/07/2005
		Преглед на деловите и икономически новини на Балканите след 15 юли.
		(Различни източници - 15/07/05 – 22/07/05)
 
		 
			
Гърция намали разликата между равнището на инфлацията в страната и това на партньорите й от еврозоната и в момента е регистрирала най-малката разлика за последните четири години, заяви министърът на развитието Димитрис Сиуфас (горе). Той потвърди, че разликата между средното равнище на инфлацията в страната (3.2 процента) и средното равнище на инфлацията в 12-те членки на еврозоната (2.1 процента) сега е само 1.1 процента. 
			Ан-Маргарет Уестин замени Ян Петер Олтерс като представител на МВФ в Албания, съобщи международната финансова институция в сряда (20 юли). Преди заминаването си, Олтерс отново призова правителството да ускори структурните реформи, особено в митниците и данъчната система. 
			*** 
			Мобилком, клон на Телеком Австрия, потвърди интереса си към приватизацията на Телеком Сръбска, оператор на стационарни линии в Република Сръбска. Търг за дял във фирмата от 80 процента се очаква да се проведе през есента. Мобилком също проявява интерес и към пазара на телекомуникации в Сърбия, по-специално към безжичния оператор Мобтел. 
			*** 
			Вторият търг за продажба на банкрутиралия завод за обувки "Газела" в Македония се провали на 20 юли поради липса на задоволителни предложения. "Газела" се оценява на 20 милиона евро, но и двамата кандидат-купувачи предложиха под 1 милион евро, съобщиха от борда на продавачите. 
			*** 
			TЕвропейската инвестиционна банка (ЕИБ) отпусна заем от 60 милиона евро на Хърватия за строежа на околовръстен път от 36 км близо до град Сплит, според споразумение за кредит, подписано на 20 юли. Проектът цели да се намали задръстванията в трафика около Сплит и прилежащото крайбрежие, както и да се осигури по-добър достъп до главното летище. 
			*** 
			Румънското правителство одобри договори за приватизация на регионалните енергийни доставчици Електрика Молдова и Електрика Олтения. Според сделките, държавата ще продаде 24.62 процентен дял от всяка от двете компаании на стратегическите инвеститори E.ON Energie от Германия и CEZ от Чешката република. Дяловете се очаква да нараснат до 51 процента след нарастване на дяловия капитал. 
			*** 
			Международната агенция за индексиране "Стандарт енд Пуърс" съобщи, че е повишила валутния индекс за хърватската енергийна компания (ХЕК) с един пункт до определените за страната стойности. Агенцията обяснява този ход с факта, че ХЕК е държавна собственост и може да разчита на постоянна подкрепа,.
