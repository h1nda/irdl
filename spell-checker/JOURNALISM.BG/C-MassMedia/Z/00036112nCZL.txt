Бившият гръцки премиер Караманлис бе призован като свидетел в разследване
					22/09/2010
					 
						AТИНА, Гърция -- Парламентарна комисия, разследваща скандала с недвижимите имоти на манастира Ватопеди реши във вторник (21 септември) да призове бившия премиер Костас Караманлис като свидетел. Не бе определена дата за явяването му за показания. Караманлис управлява страната между 2004 и 2009 г. Следствието цели да разкрие дали петима министри от неговия кабинет трябва да бъдат обвинени във връзка със сделки с недвижими имоти между държавата и богатия гръцки православен манастир. Според разследващите сделките, които са облагодетелствали манастира Ватопеди в Северна Гърция струват на данъкоплатците повече от 100 милиона евро. (AП, AНА-MПА - 21/09/10)
