Председателят на Председателството на БиХ получи смъртна заплаха в писмо с пощенско клеймо от САЩ
					15/08/2006
					 
						САРАЕВО, Босна и Херцеговина (БиХ) -- Според съобщенията Сюлейман Тихич, мюсюлманският член на тристранното Председателство на БиХ, е получил смъртна заплаха от сърби, живеещи в Съединените щати. От канцеларията на президента съобщиха в понеделник (14 август), че подателите на писмото, което е било изпратено от Чикаго, заплашвали да убият Тихич, осъдения за военни престъпления Насер Орич и децата им. Орич бе осъден от Трибунала на ООН за това, че не е предотвратил зверствата срещу сърби в Сребреница, но бе освободен, тъй като вече бе излежал присъдата си. Службите за сигурност в страната разследват заплахата. (АФП, ПБС БиХ, РТРС - 14/08/06)
