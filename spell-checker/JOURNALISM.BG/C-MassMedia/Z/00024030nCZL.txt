Държавите от Западните Балкани показват напредък в борбата с корупцията
					27/09/2007
					 
						БЕРЛИН, Германия -- Последният Индекс за възприятие на корупцията (ИВК), публикуван от "Трансперънси Интърнешънъл", сочи, че повечето страни от Западните Балкани са започнали сериозно да се борят с корупцията, въпреки че нивата й остават високи. Албания, Босна и Херцеговина (БиХ), Хърватия, Македония, Румъния, Сърбия и Турция са подобрили своето класиране. Само България е отстъпила по-назад, падайки от 57-о на 64-о място сред всичките класирани 179 държави. Сега Хърватия се изравнява с България на 64-о място от миналогодишното си 69-о място. 
						Напредъкът на Румъния е също така значителен - страната се е придвижила на 69-о място от миналогодишното си 84-о, а БиХ се придвижила напред от 93-о на 84-о място, поделяйки си го с Македония, която миналата година беше класирана на 105-о място. Сърбия е класирана на 79-о място, в сравнение с 90-ото си място миналата година. Албания сега е класирана на 105-о място от миналогодишното си 111-о. Докладът за ИВК, публикуван в сряда (26 септември), измерва възприеманите нива на корупция в средите на държавните служители и политиците, като се базира на най-малко три отделни проучвания във всяка страна. (АФП, СРНА, РТРС, БТА, БМРР, БНР - 26/09/07)
