Хърватската полиция арестува двама души, заподозрени в опит да взривят бомба 
					29/11/2006
					 
						ЗАГРЕБ, Хърватия -- Във вторник (28 ноември) полицията съобщи, че е арестувала двама мъже по подозрения, че са се опитвали да поставят бомба на ферибот, свързващ адриатическия пристанищен град Задар с Анкона в Италия. Съобщава се, че служители са намерили пластични експлозиви у единия от заподозрените. Началникът на полицията в Задар Антон Дражина каза, че такава бомба би имала "огромни последици", като се има предвид оживеното място. (Файненшъл Таймс - 29/11/06; Ройтерс - 28/11/06)
