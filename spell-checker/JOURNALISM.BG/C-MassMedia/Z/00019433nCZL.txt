Фратини каза, че България е постигнала напредък в областите, критикувани най-силно от ЕК
					31/07/2006
					 
						СОФИЯ, България -- България е осъществила напредък в най-силно критикуваните области от подготовката си за членство в ЕС, заяви Франко Фратини, еврокомисар по правосъдието и вътрешните работи, по време на посещението си в София в понеделник (31 юли). Фратини, който проведе разговори с вътрешния министър Румен Пеков, с министъра на правосъдието Георги Петканов и с главния прокурор Борис Велчев, заяви, че са постигнати определени успехи в съдебната реформа и в мерките за борба с корупцията. Той призова властите да запазят темпа на реформите. България трябва по график да се присъедини към ЕС на 1 януари, заедно с Румъния. По-късно Фратини ще посети Букурещ, за да направи оценка на съдебната реформа там. (Дарик, Зиуа, Бюкарест Дейли Нюз - 31/07/06)
