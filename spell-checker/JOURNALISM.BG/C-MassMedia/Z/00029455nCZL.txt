Шестима бяха ранени при експлозия в Турция
					01/03/2009
					 
						AНКАРА, Tурция – Шест души бяха ранени при силна експлозия в работилница в курорта Анталия в събота (28 февруари). Двама от ранените са в критично състояние. Според първоначалното разследване изтичане на газ е причинило взрива, при който сериозно е пострадала сграда наблизо и минаващо такси. 
						Други новини – Разследващите органи все още работят по установяване на причината за катастрофата със самолета на турските авиолинии боинг 737 близо до летище Шипол в Амстердам. Анализът на данните за полета и гласовите записи продължава, като предварителните резултати се очакват тази седмица. На пресконференция в петък бяха изказани предположения от Асоциацията на турските пилоти, че катастрофата може би е причинена от силна турбулентност, предизвикана от прелитането на по-голям самолет, докато турският самолет се е готвел за приземяване. (Ройтерс, ИТАР-ТАСС, AФП, Хюриет, Maкфакс - 28/02/09)
