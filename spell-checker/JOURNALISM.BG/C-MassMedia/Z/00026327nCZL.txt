ЮНМИК освободи конфискувани сръбски изборни материали, предназначени за Косово
					04/05/2008
					 
						ПРИЩИНА, Косово -- Митническите власти на ЮНМИК съобщиха, че са освободили конфискувани сръбски изборни материали в петък (2 май). Доставката, предназначена за изборите на 2 май, е била конфискувана в четвъртък. Тя е съдържала ултравиолетови лампи, урни, хигиенни материали и завеси за избирателните секции. Според ЮНМИК материалите са били конфискувани, тъй като митническата им стойност не е била упомената в съответните документи. Координаторът на сръбската Избирателна комисия Велко Одалович определи конфискуването като неоснователно и безпрецедентно. Той подчерта, че сърбите в Косово имат законното право да организират и изберат местни власти и техни представители в сръбското правителство. (Taнюг, Б92, РТРС, СРНА - 03/05/08)
