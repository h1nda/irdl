Ашдаун отменя постановление за директорите на държавни фирми
05/08/2003
 
САРАЕВО, Босна и Херцеговина -- Върховният представител за БиХ Пади Ашдаун каза в понеделник (4 август), че решението на правителството на Федерация БиХ да освободи всички директори на държавни компании е в противоречие на Федералния закон за министерските, правителствените и други назначения. Премиерът на Федерация БиX Ахмед Хаджипашич поиска от Ашдаун да излезе със становище по постановлението. Службата на Върховния представители изпрати отговор, в който се препоръчва индивидуален подход, основан на принципите на законността, отчитането на индивидуалните постижения, независимата оценка и прозрачността. Ашдаун има последната дума по ключови законодателни въпроси в страната и неговото становище може да блокира прилагането на правителственото решение. (Онаса, Би Би Си - 04/08/03)
