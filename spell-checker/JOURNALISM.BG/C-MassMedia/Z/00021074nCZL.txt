Албанското правителство конфискува активи на сътрудник на Ал Кайда
					24/12/2006
					 
						ТИРАНА, Албания -- Министерството на финансите съобщи в петък (22 декември), че правителството е конфискувало активи в недвижимо имущество на саудитския бизнесмен Ясин ал-Кади, заподозрян, че е сътрудник на лидера на терористичната мрежа Ал Кайда Осама бин Ладен. Според изявлението, правителството е конфискувало пет имота, включително къща, четири бара и магазини и повече от 2 хектара земя в района на Тирана. Ал-Кади, който избяга от Албания преди няколко години, фигурира в черните списъци на ООН и САЩ на заподозрени терористи. (Фокус, Коха джоне - 24/12/06; Албейниън нюз, Б92 - 23/12/06)
