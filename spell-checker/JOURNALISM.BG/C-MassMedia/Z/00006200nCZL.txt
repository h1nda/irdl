Сърбия приема предложението на ООН за разговори за Косово
07/03/2003
 
БЕЛГРАД, Сърбия-Черна гора -- Сръбското правителство реши да приеме предложението на ООН за разговори за разрешаването на редица въпроси за Косово. В четвъртък (6 март) бе съобщено, че министърът по социалните въпроси Гордана Маткович ще води сръбската делегация, която се очаква да отпътува за Прищина следващата седмица. Управляващият ЮНМИК Михаел Щайнер заяви, че разговорите ще се фокусират върху практически въпроси като електроенергията, търговията и транспорта. Сърбия се надява, че ще може да добави в дневния ред въпросите за завръщането на бежанците и сигурността. Това ще бъде първата официална среща между представители на Сърбия и етническите албанци след края на конфликта през 1998 г. (АФП - 06/03/03)
