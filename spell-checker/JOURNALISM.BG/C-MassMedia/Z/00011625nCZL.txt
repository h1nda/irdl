Хървати протестират срещу закона, регламентиращ нулева кръвна проба за алкохол
28/07/2004
 
ЗАГРЕБ, Хърватия -- Винопроизводители и хотелиери протестират срещу нов закон, който би санкционирал всякакво съдържание на алкохол в кръвта на водачи на МПС, съобщиха местни медии във вторник (27 юли). Те призовават да се върне стария лимит от 0.05 %, твърдейки, че това е нормата в други държави, включително Франция, Италия, Испания и Португалия. Представители на туроператорите предупредиха, че новият закон би отблъснал туристи и би възпрял почиващите да изпият "обичайната и нормална чаша вина след обеда." Католическата църква също се противопостави на закона поради използването на вино по време на служба. (АФП- 27/07/04)
