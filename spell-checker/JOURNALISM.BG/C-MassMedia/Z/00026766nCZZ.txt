Бизнес: МВФ остава в БиХ
					13/06/2008
					МВФ заяви, че офисът на фонда в Сараево няма да бъде закрит. Още в новините: Сметната палата на Косово публикува доклад за финансовите нарушения в министерство на търговията и промишлеността през 2006 г.; равнището на напредъка в реформите в Сърбия е довело до по-малко финансова помощ през 2007 г.
					 
						
 [Гети Имиджис]
						МВФ няма да закрие, а по-скоро ще преобразува мисията си в БиХ, се казва в изявление на МВФ от понеделник (9 юни). В него се опровергава направеното предния ден изказване на управителя на Централната банка на БиХ Кемал Козарич, че МВФ ще закрие офиса си в Сараево заради това, че през последните четири години в БиХ не са били провеждани програми на МВФ. "МВФ ще запази офиса си в Босна и Херцеговина в близкото бъдеще," се казва в изявлението.
						*** 
						Сметната палата на Косово публикува в сряда (11 юни) доклад, в който критикува финансовите практики на министерството на търговията и промишлеността през 2006 г. и посочва извършените от министерството нарушения за милиони евро. Платата е установила 67 нарушения в приходите и разходите и неправомерно одобрени капиталови инвестиции. Ревизорите твърдят също, че министерството не е документирало разходи в размер на 2,3 млн. евро. 
						*** 
						
						Сърбия е получила по-малко чуждестранна финансова помощ през 2007 г., отколкото през 2006 г., заради напредъка в реформите, каза в четвъртък (12 юни) оттеглящия се от поста министър на финансите Мирко Цветкович. Сърбия е получила 370 млн. евро финансова помощ миналата година, със 130 млн. евро по-малко, отколкото през 2006 г.
						 *** 
						Американско-швейцарски консорциум е печелил търга за закупуването на 85 % от АРМО, единствената държавна петролна компания в Албания, съобщи министерство на икономиката в понеделник (9 юни). Тексаската “Рефайнъри Асошиейтс”, швейцарската “Меркурия Енержи Груп Лтд.” и “Аника Ентърпрайзис” са предложили 125 млн. евро. Наблюдателите очакват официалният договор да бъде подписан по-късно този месец.
						*** 
						
						Хърватското правителство прие изменен план за развитие на националната газова мрежа до 2011 г. Целта е да бъде намалена зависимостта на Хърватия от руски природен газ, тъй като в момента вносът от Русия представлява 40 % of общото търсене в страната и е вероятно този дял да се увеличи.
						 *** 
						
						Гръцкото правителство назначи в сряда (11 юни) Георгиос Провопулос за нов управител на централната банка на страната. Провопулос, на 58 г., ще поеме поста от Николас Гарганас, който ще се оттегли от поста следващата седмица. Провопулос е бивш директор на четвъртия по големина кредитодател в Гърция, “Пиреус Банк”.
						
						(Различни източници - 06/06/08 - 13/06/08)
