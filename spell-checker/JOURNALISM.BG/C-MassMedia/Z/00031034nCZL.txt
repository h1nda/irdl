Албанските бедни ще получат повече помощи
					23/07/2009
					 
						ТИРАНА, Албания -- Правителството планира да се съсредоточи върху по-неразвитите региони в страната, по-специално в североизточната и югоизточната част, за да подпомогне тамошните жители с ниски доходи. На заседание в сряда (22 юли) министър-председателят Сали Бериша инструктира своя кабинет да подготви в рамките на един месец пакет от мерки за подкрепа, имащи за цел облекчаване на бедността посредством създаване на работни места. "Ние ще отпуснем безлихвени заеми, за да мотивираме фермерите", каза Бериша, добавяйки, че едно от основните средства за борба срещу бедността е подобряването на образованието и връщането на децата обратно в училищата. (Ора Нюз, Шекули, Болкън Уеб, Топ Нюз - 22/07/09)
