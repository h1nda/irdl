Сръбското правителство заяви, че крайният срок за екстрадиция на генералите е продължен до 12 април
					03/04/2005
					 
						БЕЛГРАД, Сърбия-Черна гора -- Сръбското правителство заяви в петък (1 април), че крайният срок за екстрадиция на двамата сръбски генерали, издирвани от трибунала на ООН за военните престъпления - Сретен Лукич и Небойша Павкович - е продължен от 31 март на 12 април. Предаването на обвиняемите на Хага е главното предварително условия за даване на положително мнение в проучването на ЕС за годност на Сърбия-Черна гора, което е от ключово значение за започване на преговорите по споразумението за стабилизация и асоцииране. 
						В други новини, правителството на Черна гора обяви в петък, че се е отказало от плановете за построяване на язовир и ВЕЦ в живописния каньон на река Тара. Решението бе прието след месеци на демонстрации и предупреждения от представители на ООН. Изпълнението на проекта би довело до частично заливане на най-дългия и дълбок каньон в Европа, който е в списъка на световното наследство на ООН. (Политика - 03/04/05; Б92 - 02/04/05; Танюг, Ройтерс - 01/04/05)
