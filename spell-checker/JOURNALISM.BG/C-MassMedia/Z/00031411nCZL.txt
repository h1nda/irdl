Сърбия и МВФ се договориха за по-висок праг на дефицита
					25/08/2009
					 
						БЕЛГРАД, Сърбия -- МВФ се съгласи със сръбските представители за необходимостта да бъде увеличен планираният дефицит от първоначалните 3 % от БВП, заяви в понеделник (24 август) правителството след еднодневни преговори с представители на МВФ относно следващия транш от 800 милиона евро по заема от МВФ. След това преговорите навлизат в етап на технически договаряния и определяне на фактическия нов планиран дефицит. След преговорите в понеделник министърът на труда Расим Ляич каза, че няма да има намаляване на пенсиите, заплатите или социалните разходи. МВФ одобри стендбай споразумение със Сърбия за 2,9 милиарда евро в средата на май. Белград вече изтегли първия транш от 788 милиона евро. (Бета, Танюг, РТС, Б92 - 24/08/09)
