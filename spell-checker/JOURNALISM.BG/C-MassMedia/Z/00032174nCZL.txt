Главният прокурор на МТБЮ Брамерц посети БиХ и се срещна с Инцко
					30/10/2009
					 
						САРАЕВО, Босна и Херцеговина (БиХ) -- Върховният представител Валентин Инцко увери отново в четвъртък (29 октомври) главния прокурор на Трибунала на ООН за военни престъпления, Серж Брамерц, че е готов да използва правомощията си, за да гарантира пълното сътрудничество на БиХ с Хага. Той подчерта, че това сътрудничество е приоритет за неговата служба. На свой ред Брамерц изрази безпокойство, че мандатите на международните съдии и прокурори в БиХ не са били продължени, и заяви, че продължаването им е в интерес на борбата срещу безнаказаността. Брамерц пристигна в Сараево в сряда. (РТРС, СРНА, НХРТ, Фена, СВП - 29/10/09)
