Кандидатурата на Харадинай за премиер на Косово е потвърдена
					24/11/2004
					 
						ПРИЩИНА, Косово, Сърбия и Черна гора -- Кандидатурата на Рамуш Харадинай за премиер е потвърдена, заяви във вторник (23 ноември) говорител на неговия Алианс за бъдещето на Косово (АБК). Следователи от Трибунала на ООН за военни престъпления наскоро разпитваха политика за неговата предполагаема роля в извършването на зверства по време на конфликта в Косово от 1998-1999 г. В тази светлина върховният представител на ЕС по въпросите на външната политика Хавиер Солана в свое изявление от понеделник подложи на съмение разумността на номинирането му. АБК се стреми към четири допълнителни постове в кабинета, докато Демократичната лига на Косово на президента Ибрахам Ругова ще получи шест. Формация "Вакат" ще получи едно министерство, а два министерски портфейла, както и две места на заместник-миинистри, ще бъдат предложени на косовски сръбски представители. 
						Други новини: Генералният секретар на ООН Кофи Анан заяви в доклад до Съвета за сигурност на ООН, че Косово е отбелязало "осезаем и окуражаващ" напредък при изпълнението на международните стандарти. Той обаче предупреди, че би било преждевременно да се подхожда към въпроса за окончателния статут, преди напълно да бъдат изпълнени основните набелязани цели. (Ройтерс, AФП, КосоваЛайв, Бета, Би Би Си - 23/11/04)
