Хърватският кабинет уволни началника на пощите заради забавяне в изплащането на пенсиите
					19/04/2006
					 
						ЗАГРЕБ, Хърватия -- Правителството взе решение във вторник (18 април) да освободи председателя на управителния съвет на Хърватските пощи, Милан Скоблар, и да назначи на негово място Андрей Сарделич. Според репортажи в местните медии решението е свързано със закъсненията в изплащането на пенсиите преди великденските празници. Финансовият министър излезе във вторник с изявление, в което каза, че средствата за пенсии и други социални придобивки са били на разположение за изплащане до 13 април. (Вечерни Лист, Нови Лист - 19/04/06; ХРТ, ХИНА - 18/04/06)
