Турция се стреми да посредничи в решаването на кризата със задържаните в Иран
					29/03/2007
					 
						РИЯД, Саудитска Арабия -- Министър-председателят Реджеп Тайип Ердоган каза в сряда (28 март), че Турция посредничи в разрастващата се криза със задържането на 15 британски военнослужещи в Иран. В кулоарите на срещата на върха на Арабската лига в Рияд Ердоган каза, че е разговарял по въпроса с иранския външен министър Манушер Мотаки по-рано същия ден.
						Други новини -- Резервоар за пропан избухна в кухнята на луксозен турски хотел в четвъртък (29 март) сутринта, при което един готвач загина и поне още десет души бяха ранени, много от които туристи от Русия и Германия. Според местните медии взривът е разрушил кухнята на петзвездния хотел „Кая” в курортния град Белек, близо до Анталия. (АП, Фокус, ДХА, ИТАР-ТАСС, РИА Новости, Си Ен Ен, Сабах, Заман - 29/03/07; НТВ, Turks.US - 28/03/07)
