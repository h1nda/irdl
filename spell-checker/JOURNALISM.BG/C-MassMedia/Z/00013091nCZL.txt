Турският премиер Ердоган потвърждава готовността си да разреши кипърския спор 
					27/12/2004
					 
						АНКАРА, Турция -- Премиерът Реджеп Тайип Ердоган повтори в петък (24 декември), че правителството му е решено да намери решение на кипърския проблем. Той потвърди, че за основа следва да се използва планът за обединение на разделения остров под егидата на ООН. Според Ердоган този план, подкрепен от кипърските турци, но отхвърлен от кипърските гърци по време на референдум по-рано тази година - би могъл да се ревизира. Според него обаче всеки ревизиран план трябва да се подложи на нов вот. 
						Също в петък, правосъдните министри на Турция и Босна и Херцеговина подписаха договореност, която ще отвори пътя към подписване на официално споразумение през 2005 г. за правно сътрудничество. (ПБС БиХ, Фена - 25/12/04; НТВ - 24/12/04)
