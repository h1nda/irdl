Къмпяну е новият министър на труда в Румъния
					26/09/2008
					 
						БУКУРЕЩ, Румъния – Президентът Траян Бъсеску одобри в четвъртък (25 септември) номинацията на Мариана Къмпяну, директор на Националната система за пенсионно и социално осигуряване, за министър на труда. Тя встъпи в длъжност в петък. Бившият министър Паул Пъкурару бе отстранен с президентски указ в понеделник заради предполагаемото му участие в корупционни схеми. (Hotnews.ro, Медиафакс, Агерпес, Зиаре, АФП - 25/09/08)
