Вътрешно разследване не установи злоупотреба с власт от страна на македонската полиция в Кондово
					16/03/2006
					 
						СКОПИЕ, Македония -- В сряда (15 март) вътрешното министерство съобщи, че вътрешно разследване е доказало, че полицията не е злоупотребила с властта си по време на операцията от 2 март в Кондово, при която един мъж бе убит, а друг -- ранен. Инцидентът предизвика бурни реакции от страна на етническите албанци в района. Полицаите са били изпратени в Кондово със съдебна заповед за арест на три заподозрени лица. Следователите казаха, че заподозрените са открили огън срещу полицаите, като така са ги принудили да отвърнат на стрелбата при самоотбрана. (Макфакс, Телма ТВ, A1 ТВ - 15/03/06)
