Прокуратурата в Хага отказа да съкрати обвинителния акт срещу Караджич
					23/09/2009
					 
						ХАГА, Холандия -- Прокуратурата на Трибунала на ООН за военни престъпления във вторник (22 септември) отхвърли искането на съдийския състав за съкращаване на обвинителния акт срещу бившия босненски сръбски лидер Радован Караджич, настоявайки, че това би означавало отпадане на важни обвинения срещу него. Караджич е обвинен в геноцид, военни престъпления и престъпления срещу човечеството, извършени по време на конфликта в Босна и Херцеговина от 1992-1995 г. "Прокуратурата не може... да приключи своята работа в рамките на една календарна година, без да пожертва основен компонент от своята теза", заявиха от прокуратурата. Съдиите от Трибунала в Хага призоваха обвинението да бъде променено, за да бъде ускорен процесът, позиция, която разгневи босненските мюсюлмани. (Бета, Блиц, Данас, ФоНет, АП - 22/09/09)
