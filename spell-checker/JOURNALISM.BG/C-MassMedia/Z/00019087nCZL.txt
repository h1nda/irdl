Тадич и Цървенковски се споразумяха да засилят сътрудничеството си по въпросите на интеграцията в ЕС 
					29/06/2006
					 
						СКОПИЕ, Македония -- Президентът Бранко Цървенковски се срещна със сръбския си колега Борис Тадич в сряда (28 юни), по време на продължаващата обиколка на Тадич в региона. Двамата бяха единодушни, че Македония и Сърбия трябва да засилят сътрудничеството си и да си помагат една на друга по пътя на интеграцията в ЕС. Цървенковски каза, че Македония подкрепя преговорите, които се водят между Белград и Прищина с посредничеството на ООН с цел да се намери решение на въпроса за статута на Косово, и ще приеме всяко решение, което не застрашава суверенитета на Македония и териториалната й цялост. (РТС, Македонско радио, A1 ТВ, Телма ТВ - 28/06/06)
