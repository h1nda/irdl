Съветът за сигурност на ООН приветства назначението на Лайчак за нов представител в БиХ
					01/07/2007
					 
						НЮ ЙОРК, Съединени щати -- Съветът за сигурност на ООН официално потвърди в петък (29 юни) и приветства назначението на словашкия дипломат Мирослав Лайчак за нов върховен представител и специален представител на ЕС за Босна и Херцеговина. Той бе одобрен от управителния борд на Съвета за прилагана на мира миналия месец. В интервю за сараевския всекидневник "Дневни Аваз" през уикенда Лайчак заяви, че реформите на конституцията и в полицията са двете главни приоритетни задачи и предупреди, че тяхното осъществяване не трябва повече да се отлага. Лайчак също заяви, че е разтревожен от влошаването на политическата ситуация в БиХ и предупреди, че той няма да толерира каквито и да било обструкции по време на своя мандат. (РТРС, Срна - 30/06/07; Уебсайт на ООН - 29/06/07)
