Гръцки лидери призовават към сдържаност и единство във връзка с името на Македония 
					08/11/2004
					 
						АТИНА, Гърция -- Президентът Костис Стефанопулос и премиерът Костас Караманлис излязоха с отделни изявления в края на седмицата, в които призовават към предпазливост, сдържаност и единство в отговора на признаването от САЩ на конституционното име на Македония. Атина се противопоставя от дълго време на използването от нейния съсед на това име по исторически причини. Съобщава се, че протести - макар и ограничен по размер - са били организирани от гръцки крайнодесни групи и от националисти. 
						Други новини: Според гръцкия министър на икономиката крайната сметка за разходите по Лятната олимпиада ще надхвърли 7 млрд. евро. Първоначално Атина бе планирала бюджет от 4,6 млрд. евро. (Kaтимерини, AФП - 08/11/04; MPA - 07/11/04)
