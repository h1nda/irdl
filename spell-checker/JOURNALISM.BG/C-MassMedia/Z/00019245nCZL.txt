Почетени бяха сръбските жертви в Сребреница 
					13/07/2006
					 
						СРЕБРЕНИЦА, Босна и Херцеговина (БиХ) -- Няколко хиляди сърби се събраха в Сребреница в сряда (12 юли), за да почетат загиналите във войната свои сънародници. Това събитие се проведе на военното гробище Братунац един ден, след като мюсюлманите отбелязаха 11-ата годишнина от клането в Сребреница, извършено от нахлулите босненски сръбски военни части.
						Също в сряда съд в САЩ постанови, че босненски имигрант е виновен в укриване на факта, че е служил в сръбска част, участвала в клането в Сребреница, когато е кандидатствал за разрешение да се установи в Съединените щати. Марко Бошкич, на 41 г., бе оправдан по няколко други обвинения за документна измама, но може да бъде осъден на лишаване от свобода до десет години по всяко едно от останалите две обвинения. След това той може да бъде депортиран в БиХ. (АП - 12/07/06)
