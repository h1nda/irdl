Нимиц призова Македония и Гърция да проявят конструктивност за приключване на спора
					25/09/2009
					 
						СКОПИЕ, Македония -- Посредникът на ООН в спора за името между Македония и Гърция, Матю Нимиц, каза в четвъртък (24 септември), че на страните са предложени достатъчно идеи, върху които да мислят конструктивно за постигане на решение. Нимиц говори пред журналисти след среща в Ню Йорк с македонския президент Георге Иванов и главния преговарящ на страната, Зоран Йолевски. Нимиц добави, че очаква нов тласък на преговорите, след като Гърция проведе извънредните избори на 4 октомври. Преговорите ще бъдат възобновени веднага щом тези избори приключат и бъде избрано правителство, обясни Нимиц. Иванов и Йолевски го увериха, че Македония ще продължи да работи за намиране на решение, което да бъде приемливо и за двете страни. (MИA, A1, Макфакс, Сител - 24/09/09)
