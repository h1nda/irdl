Съд в БиХ отложи делото във връзка с износа на оръжия за Ирак
29/07/2003
 
БИЕЛИНА, Босна и Херцеговина (БиХ) -- Съдът в Биелина отложи делото срещу местното авиационно бюро на Орао, към което бе отправено обвинение за незаконен износ на оръжия в Ирак. Един от съдиите каза в понеделник (28 юли), че процесът ще бъде възобновен на 15 септември, тъй като някои от 17-те обвиняеми не са получили призовките си навреме. Прокурорите повдигнаха обвинения срещу директори и служители на Орао, както и срещу седем митничари.
Също в понеделник председателят на Алианса на независимите социалдемократи Милорад Додик каза пред репортери, че ще даде показания във вторник пред Трибунала на ООН за военните престъпления в процеса срещу бившия босненски премиер Радослав Бърдянин. Додик първо отказа да свидетелства доброволно, но по-късно бе принуден да направи това. (Онаса, СРНА, Би Би Си - 28/07/03)
