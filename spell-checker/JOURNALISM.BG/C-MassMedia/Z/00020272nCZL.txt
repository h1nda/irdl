Черна гора е домакин на среща на вътрешните министри от ЮИЕ
					13/10/2006
					 
						ПОДГОРИЦА, Черна гора -- Вътрешните министри от Югоизточна Европа се събраха в четвъртък (12 октомври) на двудневна среща в черногорския град Будва. Акцентът бе върху постигнатия напредък в общата борба с всички видове организирана престъпност, както и върху повишаването на регионалното и трансграничното сътрудничество в тази област. Участваха представители от Босна и Херцеговина, Хърватия, Македония, Черна гора, Сърбия и Словения. 
						Други новини -- В четвъртък черногорският президент Филип Вуянович посети Словения за разговори с колегата си Янез Дърновшек. Двамата изразиха готовността си за разширяване на двустранното сътрудничество, а Словения предложи да помогне на Черна гора в усилията й за присъединяване към ЕС и за кандидатурата й за членство в програмата на НАТО "Партньорство за мир". (Победа, Виести - 13/10/06; MИНA, ПБС - 12/10/06)
