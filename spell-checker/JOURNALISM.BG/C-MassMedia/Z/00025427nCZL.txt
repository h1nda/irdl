Хиляди почетоха паметта на турците, станали жертви на пожара в Лудвигсхафен
					11/02/2008
					 
						ЛУДВИГСХАФЕН, Германия -- Хиляди турци и германци се събраха в неделя (10 февруари), за да почетат паметта на жертвите на пожара в Лудвигсхафен, при който миналата седмица загинаха деветима турци, а други 60 бяха ранени. Ковчезите бяха покрити с турския флаг и изложени за поклонение пред руините на сградата, където стана пожарът. Нещастието предизвика гнева на мнозина в Турция, които подозират, че това е било умишлен палеж, подбуден от ксенофобия, насочена срещу най-голямата имигрантска общност в Германия. Полицията продължава разследването на инцидента. Телата на жертвите, включително пет деца, ще бъдат върнати в техния роден град в югоизточната анадолска провинция Газиантеп, където ще бъдат погребани. (Заман - 11/02/08; Дойче Веле, АП - 10/02/08)
