Американският посланик заяви, че Сърбия сътрудничи на Хага
					04/06/2009
					 
						БЕЛГРАД, Сърбия -- Американският посланик в Белград Камерън Мантър каза, че неговата страна смята, че Сърбия сътрудничи на Трибунала за военни престъпления в Хага, и че той е информирал за това Холандия. Холандското правителство отдавна отказва да придвижи напред процеса на присъединяване на Сърбия към ЕС, докато тя не арестува обвинения във военни престъпления Ратко Младич. В сряда (3 юни) Мантър подчерта, че Вашингтон вярва, че бъдещето на Сърбия е в ЕС. Местните политици непрекъснато предупреждават, че липсата на напредък в процеса на интеграция в ЕС може да укрепи позициите на радикалните и популистки партии.
						В четвъртък главният прокурор на Трибунала в Хага Серж Брамерц ще представи в Съвета за сигурност на ООН своя доклад за сътрудничеството на Сърбия с Трибунала. Неговото мнение ще е от решаващо значение за вземането на решение дали да се разреши прилагането на Споразумението за стабилизация и асоцииране, което Сърбия подписа с ЕС преди 14 месеца. (Данас - 04/06/09; Бета, Б92 - 03/06/09)
