Македонското правителство ще организира обучение за бъдещите държавни служители
24/03/2003
 
СКОПИЕ, Македония -- Правителството планира да организира специален курс за обучение на етническите албанци, желаещи да работят в държавната администрация, съобщи говорителят на кабинета Сашо Чолаковски в неделя (23 март). Програмата е с продължителност една година, и е част от усилията на правителството да осигури равностойно представяне на всички етнически общности в държавните институции. Обучението ще се провежда в университета в Тетово.
Междувременно, говорителката на Демократичният съюз за интеграция, Ермира Мехмети, заяви в интервю за &lt;I&gt;Дневник&lt;/I&gt; в понеделник, че етническите албанци са удовлетворени от последното споразумение между партньорите в управляващата коалиция относно двуезичните документи за самоличност. В петък парламентът одобри закон, според който езикът, на който ще се издават официалните документи ще зависи от желанието на техния притежател.
&lt;I&gt;Дневник&lt;/I&gt; съобщава също, че Любчо Георгиевски, председател на главната опозиционна партия ВМРО-ДПМНЕ, може да се откаже от поста си на партийния конгрес през май. Според всекидневника той ще призове така наречения по-стар партиен ешелон да последва примера му и да отстъпи място на по-младите си колеги. (Дневник, Утрински весник - 24/03/03; AП - 21/03/03)
