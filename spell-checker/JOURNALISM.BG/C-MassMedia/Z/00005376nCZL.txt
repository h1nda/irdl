Съветът по сигурност на ООН оцени високо успешното завършване на мисията в БиХ
13/12/2002
 
НЮ ЙОРК, САЩ -- В четвъртък (12 декември), Съветът по сигурност на ООН даде висока оценка на успешното завършване на мандата на ЮНМБиХ, който изтича на 31 декември. Съветът публикува декларация, в която приветства решението на ЕС да изпрати от 1 януари в БиХ следваща полицейска мисия, съставена от 500 души. Управляващият ЮНМБиХ Жак Клейн заяви: "Ние оставяме в наследство действаща законност и полицейски сили, отговарящи на европейските стандарти", добавяйки, че 15 786 служители на реда в Босна и Херцеговина притежават понастоящем официални удостоверения за това. Той призова босненските власти да арестуват главните заподозрени от Трибунала на ООН за военни престъпления. Клейн се обяви също за намаляване на правителствената бюрокрация и подобряване на фискалната дисциплина. Съветът по сигурност прие и официално становище по споразумението между Югославия и Хърватска за полуостров Превлака, с което прекратява мисията на международните наблюдатели на ООН там.
В други новини, президентът Владимир Путин подписа в сряда заповед за удължаване мандата на руското подразделение в СФОР до месец юли 2003 г. Понастоящем руският контингент се състои от 350 военнослужещи. (Ройтерс - 13/12/02; ООН телеграф, АФП, РТРС, БХТВ 1, БиБиСи, НТВ Хаят, РТРС - 12/12/02)
