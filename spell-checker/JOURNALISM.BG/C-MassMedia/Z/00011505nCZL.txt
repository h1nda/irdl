Шефът на приватизацията в Сърбия е уволнен
16/07/2004
 
БЕЛГРАД, Сърбия и Черна гора -- Бранко Павлович, който оглавяваше сръбската комисия по приватизация, бе уволнен в четвъртък (15 юли) след неколкодневни пререкания с финансовия министър Младжан Динкич. След като бе уволнен, Павлович отвърна с нападки, че някои членове на правителството са му попречили да разкрие всички корупционни практики в приватизационния процес. Динкич заяви, че резултатите са били слаби, докато Павлович е заемал поста, и отрече уволнението му да е било по лични причини. (Б92 - 15/07/04)
