Кощуница отхвърля плана на Черна гора за конфедерация със Сърбия
					24/02/2005
					 
						БЕЛГРАД, Сърбия и Черна гора -- Сръбският премиер Воислав Кощуница категорично отхвърли в сряда (23 февруари) плана на Черна гора за разделяне на двете републики, като го нарече "тежко нарушение" на споразумението от 2003 г., с което бе основан настоящият хлабав съюз. Предложението на черногорските лидери бе за конфедерация на независими държави с обща външна и отбранителна политика и почти нищо друго, което да ги свързва. Сръбският президент Борис Тадич заяви, че черногорският план трябва да се проучи внимателно, но предупреди, че за двете републики би било по-лесно да се присъединят към ЕС, ако запазят настоящия съюз. (Данас, Политика, Макфакс - 24/02/05; AП, Танюг, Би Би Си, Бета - 23/02/05)
