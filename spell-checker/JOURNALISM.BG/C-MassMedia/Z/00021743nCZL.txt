Босненски мюсюлмани протестираха срещу решението на Международния съд
					28/02/2007
					 
						САРАЕВО, Босна и Херцеговина (БиХ) -- Над 5 000 души се събраха в центъра на Сараево във вторник (27 февруари), за да протестират срещу решението на Международния съд на ООН, който оневини Сърбия по обвиненията в извършване на геноцид по време на конфликта от 1992-1995 г. в БиХ. Митингът под надслов "Справедливост за жертвите на геноцида" бе организиран от групи, представляващи семейства на жертвите, и от ветерани. Те настояваха, че Сърбия и Черна гора трябва да понесат правната, политическа, материална и морална отговорност за геноцида в Сребреница. (Дневни аваз, Независне новине - 28/02/07; AП, АФП, РТРС, ПБС БиХ - 27/02/07)
