Турски войници убиха 14 членове на ПКК в продължили два дена сблъсъци
					06/12/2007
					 
						АНКАРА, Турция -- Войници са убили общо 14 бойци на Кюрдската работническа партия (ПКК) - включително и няколко жени - по време на сблъсъци по границата с Ирак от вторник насам, съобщи турската армия в сряда (5 декември). Един турски войник е бил убит. Според изявление, публикувано на уебсайта на генералния щаб, военните са заловили голямо количество оръжие и документи.
						Междувременно в сряда турският министър на отбраната Веджди Гьонюл предположи, че около 70 % от бунтовниците от ПКК са базирани в Северен Ирак. Той отбеляза, че въпреки международните заповеди за арест срещу лидери на ПКК, те продължават да действат необезпокоявани там. (Сабах, АФП, Иран ТВ, Ройтерс, ДПА, Синхуа, Анадолска информационна агенция - 05/12/07)
