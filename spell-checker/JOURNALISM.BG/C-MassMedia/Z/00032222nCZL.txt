Командващият на КФОР заяви, че Косово не е заплашено от външна опасност
					03/11/2009
					 
						ПРИЩИНА, Косово -- Командващият на КФОР генерал Маркус Бентлер заяви, че не вижда никакви външни заплахи за Косово. "Ситуацията със сигурността в региона е в общи линии задоволителна. Не виждам каквито и да било заплахи отвън. Това е добра новина за гражданите на Косово", каза Бентлер във вторник (3 ноември) в интервю за излизащия в Прищина вестник "Коха Диторе". Той призова обществеността да гледа на бъдещето с надежда. Във връзка с намаляването на числеността на войските на КФОР Бентлер каза, че около 10 000 войници от мироопазващите сили ще продължат да подкрепят сигурността на страната. (Коха Диторе, Кохавижън, Телеграфи - 03/11/09)
