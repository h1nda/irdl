Ашдаун призовава към по-бързи реформи в БиХ с оглед бъдещо членство в ЕС
28/10/2003
 
САРАЕВО, Босна и Херцеговина (БиХ) -- Върховният представител Пади Ашдаун призова в понеделник (27 октомври)по време на международна конференция в Сараево местните власти да ускорят реформите, свързани с бъдещо членство в ЕС. Той предупреди, че влизането на страната в ЕС може да се забави, ако се констатират пропуски при изпълнението на Споразумението за стабилизиране и асоцииране. Европейската комисия провежда предпроектно проучване по Споразумението, което ще изиграе ключова роля при определяне на графика за присъединяването на БиХ. Ашдаун отбеляза, че реформите на данъчната система и в отбраната са сред основните отправни жалони. (ФЕНА, Онаса - 27/10/03)
