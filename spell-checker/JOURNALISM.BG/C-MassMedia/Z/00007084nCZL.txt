Пактът за стабилност приключи свое заседание в Хърватия, посветено на сигурността
27/05/2003
 
ЦАВТАТ, Хърватия -- Третата маса от Пакта за стабилност проведе своята седма редовна сесия в адриатическия град Цавтат в понеделник (26 май). Според външното министерство фокусът е бил поставен върху напредъка в реформите в областта на сигурността и отбраната в ЮИЕ. Участниците са обсъдили предприетите стъпки след последното заседание в Румъния миналия юни. Били са отбелязани значителни резултати в развитието на демокрацията на местно ниво, трансграничното сътрудничество, развитието на медиите, равенството между половете и по въпросите на младежта и образованието. (Вечерни Лист - 27/05/03; ХИНА - 26/05/03)
