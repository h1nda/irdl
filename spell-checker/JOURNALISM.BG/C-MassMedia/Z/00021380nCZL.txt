ЕК одобри регионални карти за предоставяне на помощ на България, Кипър и Румъния 
					25/01/2007
					 
						БРЮКСЕЛ, Белгия -- В сряда (24 януари) Европейската комисия (ЕК) съобщи, че е одобрила регионални карти за помощ за България, Кипър и Румъния за периода 2007-2013 г. Документите бяха подготвени отчасти според новите Насоки за регионална помощ, които предвиждат прехвърляне на помощ към най-изостаналите региони на разширения ЕС, за да се насърчи конкурентоспособността и да се осигури плавен преход. 
						Също в сряда турският държавен министър Кюршад Тюзмен пристигна на официално двудневно посещение в България. След разговори с правителствени ръководители в София той съобщи за споразумение за насърчаване на двустранното сътрудничество във ветеринарния сектор, митниците и железопътния транспорт. (Уеб сайт на ЕС, БНР - 24/01/07)
