Сърбия получи уверения, че процесът за Косово няма да бъде обвързан с присъединяването към ЕС
					19/10/2007
					 
						ПАРИЖ, Франция -- ЕС няма да обвързва усилията за определяне на окончателния статут на Косово с преговорите за влизане на Сърбия в ЕС, каза френският външен министър Бернар Кушнер на своя сръбски колега Вук Йеремич в Париж в четвъртък (18 октомври). Кушнер обаче призна, че процесът на присъединяване към ЕС ще бъде по-труден, ако не бъде решен въпросът за статута на Косово. Той повтори твърдата подкрепа на Франция за влизането на Сърбия в ЕС.
						Междувремено в четвъртък сръбският президент Борис Тадич каза, че неговата страна никога няма да размени Косово срещу потенциално по-бърз процес на присъединяване към ЕС, като подчерта, че въпросът за статута и интеграцията в ЕС са два проблема, които нямат връзка помежду си. По рано през седмицата външните министри от ЕС отложиха решение за парафиране на Споразумението за стабилизация и асоцииране със Сърбия до края на месеца, за да се запознаят с новата оценка на степента на сътрудничество на Събия с Трибунала на ООН за военни престъпления. (Танюг, РТС, Бета, Ройтерс -- 18/10/07)
