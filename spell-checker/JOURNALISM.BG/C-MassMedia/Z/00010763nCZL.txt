Според албанския вътрешен министър основен приоритет е борбата срещу организираната престъпност
11/05/2004
 
ТИРАНА, Албания -- Вътрешният министър Игли Тоска заяви в интервю пред Би Би Си в понеделник (10 май), че борбата срещу организираната престъпност, корупцията и прането на пари са сред основните приоритети на правителството. Тоска, който е на посещение в Обединеното кралство, каза, че сътрудничеството в тази област е в центъра на разговорите му с британски представители. Той добави, че Албания планира създаването на поста "полицейско аташе" в Лондон за координиране на съвместните усилия срещу организираната престъпност и нелегалния трафик. (АТА, Би Би Си - 10/05/04)
