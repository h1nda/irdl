Албания призова за либерализиране на визовия режим тази година
					29/07/2009
					 
						ТИРАНА, Албания -- Министърът на външните работи Лулзим Баша заяви във вторник (28 юли), че е оптимист и смята, че тази година ЕС ще направи оценка на Албания във връзка с либерализацията на визовия режим и скоро "ще отвори врати за албанците". При посещението си в Брюксел Баша посочи, че ЕС е насочил усилията си към по-нататъшно разширяване. В съобщения в местните медии в понеделник се появиха предположения, че ЕС е отложил разглеждането на заявлението на Албания за статут на кандидат-членка заради проточилия се изборен процес.
						Други новини -- Опозиционната Социалистическа партия (СП) прие във вторник решение, в което критикува изборите на 28 юни "като пропусната възможност за изпълнение на международните изборни стандарти" и отхвърля официалните резултати като "неприемливи поради измами". Управляващата Демократическа партия (ДП) остана на власт, след като обедини силите си с малката лява коалиция Социалистическо движение за интеграция (СДИ). СП съобщи, че ще участва в новия парламент, но планира да разследва "изборното престъпление". (Топ Чанъл, Ора Нюз, Шекули, Телеграфи - 28/07/09)
