Турската полиция задържа 28 заподозрени членове на „Ал Кайда”
					10/04/2009
					 
						АНКАРА, Турция -- Полицията арестува 28 заподозрени членове на „Ал Кайда” при едновременни внезапни акции в четвъртък (9 април) в централната провинция Ескишехир и ги подложи на разпит. Миналия месец турските медии предадоха, че полицията е получила сведения от американското разузнаване, сочещи, че е възможно екстремисти от „Ал Кайда" да подготвят нападения срещу чуждестранни цели от Турция. През януари полицията уби заподозрян екстремист от "Ал Кайда" и арестува трима други в Истанбул, след като групата се опита да ограби пощенски клон. (Анадолска информационна агенция, Хюриет, Си Ен Ен Търк, АФП - 09/04/09)
