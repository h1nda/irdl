Сръбската полиция обискира дома на сина на Ратко Младич
					31/01/2011
					 
						БЕЛГРАД, Сърбия -- Полицията обискира в понеделник (31 януари) белградския дом на сина на Ратко Младич, Дарко, търсейки доказателства, които биха я насочили към местонахождението на беглеца от правосъдието. Младич се укрива, откакто Хагският трибунал го обвини през 1995 г. в геноцид, военни престъпления и престъпления срещу човечеството във връзка с босненския конфликт от 1992-1995 г. (Б92, РТС, Танюг - 31/01/11)
