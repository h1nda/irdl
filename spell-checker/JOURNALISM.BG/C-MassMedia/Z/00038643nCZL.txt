Правителството изготви мрачен доклад за Северно Косово
					24/05/2011
					
						ПРИЩИНА, Koсово -- Северно Косово остава в ръцета на незаконни сръбски паралелни структури и там не съществува върховенство на закона, се казва в нов доклад на правителството. На територията на север от Митровица до сръбската граница не съществува съдебна система, а ЮЛЕКС има много ограничени функции там, се казва в доклад, изготвен от координатора на стратегията за северната част на страната Илбер Хиса и публикуван във всекидневника "Коха Диторе" във вторник (24 май). В доклада се описват опасни хулигански банди и криминални групи, които затрудняват живота в региона. Косовските институции и международното присъствие се критикуват остро за това че толерират незаконни структури, които функционират в областта. (Коха Диторе, Aрта ТВ, Koхавижън, Teлеграфи - 24/05/11)
