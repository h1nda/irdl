Министър-предедателят на Република Сръбска Додик не е притеснен от предупреждението на Лайчак
					27/08/2007
					 
						САРАЕВО, Босна и Херцеговина (БиХ) -- Говорейки пред местни медии в неделя (26 август), министър-председателят на Република Сръбска (РС) Милорад Додик заяви, че не се страхува от неотдавнашното предупреждение на върховния представител на международната общност Мирослав Лайчак за възможни санкции. Миналата седмица Лайчак призова Додик да спре да отправя провокативни забележки във връзка с бъдещето на БиХ. Дипломатът заяви, че в противен случай ще бъде принуден да го санкционира или да го отстрани. 
						На свой ред Додик каза, че е време международната общност да започне да уважава конституционния ред, произтичащ от Дейтънското споразумение и автономната област РС като интегрална част от него. Никоя от предишните кандидат-членки за ЕС не е била принуждавана да променя своята конституционна уредба, заяви Додик. (Независне Новине, Дневни Аваз - 27/08/07; РТРС - 26/08/07)
