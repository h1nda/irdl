Франция даде висока оценка на Хърватия като пример за останалите балкански нации
23/07/2004
 
ЗАГРЕБ, Хърватия -- Външният министър Миомир Жужул се срещна с френския си колега Мишел Барние в четвъртък (22 юли). Барние заяви, че Хърватия може да послужи за пример на другите балкански нации, въвлечени в неотдавнашни конфликти. Той също така оцени високо "изключителната работа", свършена от правителството и президента Стипе Месич за приближаването на Загреб до членство в ЕС.
По-късно Барние отпътува за Сърбия и Черна гора, където се срещна с президента Светозар Марович. В петък той ще проведе разговори с колегата си в Белград, Вук Драшкович, както и с премиерите на Сърбия и Черна гора, Воислав Кощуница и Мило Джуканович. След това той ще се отправи към Босна и Херцеговина, където ще присъства на откриването на възстановения исторически мост в Мостар. (AФП - 23/07/04; AП, AФП - 22/07/04)
