Дьо Марнак заяви, че ЮЛЕКС е във връзка с Дик Марти 
					25/05/2011
					
						ПРИЩИНА, Косово -- ЮЛЕКС е установила първоначален контакт с докладчика на Съвета на Европа (СЕ) Дик Марти, за да бъдат обсъдени обвиненията в трафик на човешки органи, отправени от него срещу "Армията за освобождение на Косово". Ръководителят на мисията Гзавие Бу дьо Марнак каза във вторник (24 май), че е поискал от Марти подробности във връзка с неговите обвинения и че двамата ще си сътрудничат тясно в бъдеще. Дьо Марнак направи този коментар при посещението си на работите по разкопаването от ЮЛЕКС на предполагаем масов гроб в село в близост до Вучитрън. (Кохавижън, Клан Косова, Телеграфи, РТК - 24/05/11)
