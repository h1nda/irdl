В Албания ще бъде изпробвано електронно гласуване в избрани райони
					26/07/2010
					 
						ТИРАНА. Албания -- Правителството работи по пилотен проект за тестване на технология, използваща пръстови отпечатъци при избори. Министърът на технологиите и иновациите Генц Поло потвърди в неделя (25 юли), че проектът ще бъде приложен в някои райони, за да се провери дали електронното гласуване би могло да се използва в местните избори догодина. На практика прилагането й изисква консенсус от опозицията за промяна на избирателния закон, щекотлив проблем още от изборите през юни 2009 г., които според опозиционната Социалистическа партия са били манипулирани. (Шекули, Газета Стандард, Нюз 24 - 25/07/10)
