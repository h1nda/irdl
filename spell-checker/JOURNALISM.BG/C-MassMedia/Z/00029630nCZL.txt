България разследва кмет и учител за радикална ислямистка дейност
					17/03/2009
					 
						СОФИЯ, България -- В понеделник (16 март) Държавната агенция за национална сигурност започна разследване срещу Ахмед Башев, кмет на село Гърмен, и Мурат Бошнак, учител по ислямска религия в близкото село Рибново. И двамата са заподозрени в разпространяване на радикален ислям и подбуждане към религиозна омраза между мюсюлмани и християни. Двамата ще бъдат разследвани и за няколко случая на заплахи със смърт срещу независимия депутат Яне Янев, който неотдавна предупреди, че ислямски групи от Саудитска Арабия финансират изграждането на джамия и религиозното образование в Гърмен. Около 3000 души се събраха на централния площад в Рибново в понеделник, настоявайки, че обвиненията са абсурдни. (Ройтерс, БНР, Новините, Фокус, Дневник - 16/03/09)
