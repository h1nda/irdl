Йеремич заяви, че Сърбия е готова за диалог с Косово
					09/08/2010
					 
						ВАШИНГТОН, Съединени щати -- Сръбският външен министър Вук Йеремич отново потвърди в неделя (8 август), че Белград е готов за диалог с институциите в Прищина, но подчерта, че Сърбия няма да приеме отцепването на Косово. "Единственото, на което казваме "не", е едностранното провъзгласяване на отделянето," каза Йеремич за Си Ен Ен. Той добави, че Сърбия защитава своите конституционни, политически и демократични права и същевременно избягва опасен прецедент. Йеремич отбеляза още, че "две трети от света" не признават независимостта на Прищина, както и че статутът на Косово е въпрос, който е причина за разногласия в рамките на ООН, ЕС и НАТО. Той бе в Съединените щати в началото на миналата седмица за участие в заседанието на Съвета за сигурност на ООН. (Танюг, Бета, РТС - 08/08/10)
