Забрана за пушене ще влезе в сила в Турция
					17/07/2009
					 
						АНКАРА, Турция -- От неделя (19 юли) правителството ще въведе драстична забрана за пушенето в кафенета, ресторанти и барове в цялата страна, според съобщения в медиите от четвъртък. Властите възнамеряват да глобяват нарушителите в опит да се помогне на страната да се откаже от този навик, който убива хиляди души всяка година. Това е разширяване на действието на законите, приети миналата година, които забраняват пушенето в офисите и на публични места. Властите дадоха на кафенетата и ресторантите 18 месеца за въвеждане на новите правила. След изтичането на преходния период в неделя собствениците на такива търговски обекти ще трябва да махнат пепелниците и да поставят знаци, информиращи пушачите за забраната и свързаните с това глоби. Официалните статистики сочат, че повече от 30 % от възрастните в Турция пушат. (Заман, Тюркие - 17/07/09; АФП - 16/07/09)
