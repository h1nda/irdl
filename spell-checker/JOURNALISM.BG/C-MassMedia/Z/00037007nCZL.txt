Хърватски и сръбски лидери обсъдиха делото срещу Пурда 
					11/01/2011
					 
						ЗАГРЕБ, Хърватия -- В понеделник (10 януари) министър-председателят Ядранка Косор говори по телефона със сръбския президент Борис Тадич във връзка делото срещу бивш хърватски боец, задържан неотдавна в Босна и Херцеговина по искане на Сърбия. Тихомир Пурда беше издирван от Белград по подозрения в извършването на военни престъпления във Вуковар през 1991 г. Двамата държавници се договориха, че делото трябва да бъде оставено в ръцете на съответните министерства на правосъдието. Те заявиха също така, че министрите на правосъдието трябва да си обменят списъци на лицата, които всяка от страните подозира в извършването на военни престъпления. 
						Междувременно над 1 000 души се събраха във Вуковар, за да изразят подкрепа за Пурда и всички ветерани от войната. Те поискаха незабавното му освобождаване. (ХРТ, ХИНА, Нова ТВ, Б92, Танюг, АП - 10/01/11)
