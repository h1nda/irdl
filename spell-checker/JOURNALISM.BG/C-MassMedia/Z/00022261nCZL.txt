Мюсюлманите от Сребреница искат специален статут
					17/04/2007
					 
						САРАЕВО, Босна и Херцеговина (БиХ) – В понеделник (16 април) група от 50 мюсюлмани от Сребреница построиха палатков лагер в центъра на града, за да настояват за даването на специален статут на Сребреница извън юрисдикцията на Република Сръбска (РС). Мюсюлманите заявяват, че са подложени на дискриминация в Сребреница и че завръщащите се мюсюлмански бежанци живеят в мизерия. Те заплашват да организират масово изселване от града. Както международната общност, така и РС се противопоставят на подобно отцепване и обещават финансова помощ.
						Други новини – В понеделник лекари и други медицински работници от другата автономна област на БиХ, Федерация Босна и Херцеговина, обявиха стачка с искания за по-добро заплащане и приемането на различни административни мерки. 22 000 стачкуващи заявиха, че ще обслужват единствено спешни случаи, докато не се приеме план за действие за провеждане на реформа в здравния сектор. (Дневни Аваз - 17/04/07; АО, ЮПИ, РТРС, ПБС, НТВ Хаят, Ройтерс - 16/04/07)
