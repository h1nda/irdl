Турция вероятно ще одобри искането на САЩ за използване на военновъзушна база
					25/03/2005
					 
						АНКАРА, Турция -- Мурат Мерджан, заместник-председател на управляващата Партия на справедливостта и развитието, заяви в четвъртък (24 март), че правителството вероятно ще одобри искането на САЩ за използване на турска военновъздушна база. Вашингтон поиска от Турция да ползва въздушната база "Инджирлик" като логистичен център. Мерджан току-що се завърна от Съединените щати, а премиерът Реджеп Тайъп Ердоган ще пътува за там през май.
						Също в четвъртък турският върховен съд отложи процеса срещу бившия премиер Месут Йълмаз. Той ще бъде подновен на 15 април. Йълмаз и бившият икономически министър Гюнеш Танер са обвинени в уреждане на приватизационната сделка за "Тюркбанк" през 1998 г. в полза на един от кандидатите. Продажбата бе провалена, но прокурорите твърдят, че Йълмаз е действал с намерение да сплаши другите кандидати. (НТВ - 25/03/05)
