Главният прокурор на МНТБЮ Брамерц иска още документи от Хърватия
					08/02/2009
					 
						ЗАГРЕБ, Хърватия -- Главният прокурор на Хагският трибунал за военни престъпления (МНТБЮ) Серж Брамерц поиска късно в четвъртък (5 февруари) от хърватските власти да му осигурят документи за престъпленията, извършени срещу сърби по време на Операция "Буря" през 1995 г. Брамерц проведе закрито заседание в Загреб с вицепремиера Ядранка Косор и с министъра на правосъдието Иван Симонович. Косор заяви, че Хърватия е предоставила на МНТБЮ "абсолютно всички документи, открити в архивите". МНТБЮ обаче твърди, че разполага само с два от общо около 150 документа. (AКИ, Бета, Б92, АФП, AП - 06/02/09)
