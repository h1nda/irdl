Ръководителят на мисията на ОССЕ в Косово ще запази поста си въпреки направените от него коментари
					07/02/2008
					 
						ПРИЩИНА, Косово, Сърбия -- Представители на ЮНМИК обявиха в сряда (6 февруари), че ръководителят на мисията на ОССЕ в Косово Тим Гулдиман не е бил помолен да подаде оставка във връзка с неговите възгледи за Косово. Гулдиман, швейцарски дипломат, който пое поста през октомври, направи редица изказвания пред швейцарски всекидневници, че на Косово не трябва да му се позволява да обяви независимост, защото това може да стане сериозен прецедент за други отцепнически територии.
						ОССЕ заяви в сряда, че Гулдиман е бил порицан от ръководителя на ЮНМИК Йоахим Рюкер, който отново е подчертал, че възгледите на Гулдиман не представляват тези на ЮНМИК. В публикация на излизащия в Прищина "Експрес" се казва, че му е било забранено да прави каквито и да било по-нататъшни изявления във връзка с бъдещето на отцепилата се провинция. (Kosovalive, РТК, Телеграфи, Balkaninsight - 06/02/08)
