Международните наблюдатели отбелязват повтарящи се нарушения по време на балотажите в Македония 
					12/04/2005
					 
						СКОПИЕ, Македония -- Международни наблюдатели заявиха в понеделник (11 април), че отложеният за неделя втори тур на местните избори е преминал като цяло спокойно, но е бил отново белязан от нарушения в някои райони. Представители на ОДИПЧ и на Съвета на Европа се позоваха на множество случаи на пълнене на урни с фалшиви бюлетини, групово гласуване и избиратели, които не се подписват в избирателния списък. Премиерът Владо Бучковски каза в понеделник, че е имало няколко дребни инциденти, но допълни, че те не са повлияли върху резултатите от вота. (Maкфакс - 12/04/05; уеб сайт на ОССЕ, Макфакс, A1 ТВ, уеб сайт на македонското правителство - 11/04/05)
