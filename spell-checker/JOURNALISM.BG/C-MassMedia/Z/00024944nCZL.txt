Додик каза, че БиХ може да подпише ССА през февруари или март
					21/12/2007
					 
						САРАЕВО, Босна и Херцеговина (БиХ) -- В интервю за Euroblic, публикувано в четвъртък (20 декември), министър-председателят на Република Сръбска Милорад Додик каза, че при наличието на сегашния консенсус сред политическите лидери във връзка с целите на интеграцията в ЕС, е съвсем реалистично да се очаква, че БиХ и ЕС ще подпишат Споразумение за стабилизация и асоцииране (ССА) през февруари или март. Това споразумение беше парафирано по-рано този месец. Додик каза, че еврокомисарят по разширяването Оли Рен е потвърдил, че такъв график е възможен. Реформата в полицията, която РС дълго време отхвърляше, остава главното условие за подписването на ССА.
						Също в четвъртък Додик заяви, че бившия босненски сръбски президент Биляна Плавшич, която излежава 11-годишна присъда за своята роля във военните престъпления срещу босненските мюсюлмани по време на конфликта от 1992-1995 г., може да се завърне у дома преди 2009 г. Додик каза, че я е посещавал няколко пъти в шведския затвор, където тя се намира, и че според правилата на Трибунала в Хага тя може да бъде освободена предсрочно за добро поведение. Плавшич е вече на 77 години. (Дневни Аваз, Независне Новине - 21/12/07; РТРС, НТВ Хаят - 20/12/07)
