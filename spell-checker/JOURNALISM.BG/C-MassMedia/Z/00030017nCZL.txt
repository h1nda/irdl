Трибуналът в Хага отхвърли искането на Караджич за телефонно интервю
					22/04/2009
					 
						ХАГА, Холандия -- Във вторник (21 април) председателят на Трибунала за военни престъпления в Хага О Гон Куон отхвърли искане на босненския сръбски лидер Радован Караджич да даде телефонно интервю на холандската журналистка Звездана Вукоевич. Съдията отбеляза, че Караджич има разрешение да общува с журналисти само чрез писма, защото телефонните разговори могат да доведат до разкриване на самоличността на защитени свидетели и на друга поверителна информация. През февруари Куон разреши интервюто с Вукоевич, която работи за списание "Ревю", ако то не включва директен разговор. (Блиц, Бета, Б92, БГНЕС - 21/04/09)
