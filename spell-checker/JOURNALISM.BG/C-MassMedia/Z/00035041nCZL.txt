Сръбският външен министър Йеремич говори пред ОССЕ 
					22/06/2010
					 
						ВИЕНА, Австрия -- В реч в понеделник (21 юни) пред Постоянния съвет на ОССЕ във Виена сръбският външен министър Вук Йеремич заяви, че очаква, че след решението на Международния съд относно законността на независимостта на Косово Общото събрание на ООН ще призове всички страни да постигнат споразумение по нерешените въпроси по пътя на консенсуса и диалога. Той отново подчерта, че Сърбия никога няма да признае независимостта на Прищина. Йеремич оцени регионалното сътрудничество като добро. „Ключови двустранни отношения в нашата част на света започнаха видимо да се подобряват”, заяви той. (Танюг, РТС - 21/06/10)
