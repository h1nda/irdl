Сирия ще изплати част от дълга си към България
					26/04/2010
					 
						ДАМАСК, Сирия -- Сирия ще изплати 17 млн. щатски долара от дълга си към България до 30 дни, обяви в неделя (25 април) премиерът Бойко Борисов след среща със сирийския си колега Мохамед Наджи ал Отари и президента Башар Асад в Дамаск. Целият дълг на Сирия към България възлиза на 75 млн. щатски долара. България ще получи 24 % от сумата, или 17 млн. щатски долара, след като финансовите министерства на двете страни подпишат споразумение. Те вече са се договорили да възобновят полетите между София и Дамаск и Варна и Латакия. Представителите на двете страни са се договорили още да засилят сътрудничеството си в областта на текстилната и хранителната промишленост, образованието, туризма и медицината. 
						В понеделник Борисов е на посещение в Белград за разговори със сръбския си колега Мирко Цветкович и други официални лица. По време на визитата сръбският вътрешен министър Ивица Дачич и българският му колега Цветан Цветанов ще подпишат споразумение за създаване на съвместен контактен център за полицейско и митническо сътрудничество. Това ще бъде първото посещение на Бойко Борисов в Сърбия от встъпването му в длъжност през юли. (Бета, РТС, Фокус - 26/04/10; Дарик, Дневник - 25/04/10)
