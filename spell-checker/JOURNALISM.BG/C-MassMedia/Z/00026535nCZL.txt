Албанският премиер Бериша похвали правителството за прозрачността при приватизацията на нефтената рафинерия
					23/05/2008
					 
						ТИРАНА, Албания -- Процесът на приватизация и офертата от 125 милиона евро на американски консорциум за закупуването на единствената петролна рафинерия в Албания показва стойността на държавната собственост, каза министър-председателят Сали Бериша в четвъртък (22 май). "Този процес на приватизация е прозрачен и честен", каза Бериша. "Високато ниво е резултат от доверието на инвеститорите в правителството и министър-председателя", добави той. Бериша обеща, че правителството ще следи за прозрачността при приватизацията и на другите стратегически активи, включително застрахователната компания ИНСИГ и електроразпределителното дружество КЕШ. (BalkanWeb, Топ-Ченъл, Алсат, ТВШ - 22/05/08)
