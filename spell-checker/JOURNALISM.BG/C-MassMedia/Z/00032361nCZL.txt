Работниците от румънско метро организираха кратка стачка
					13/11/2009
					 
						БУКУРЕЩ, Румъния -- Служителите на метрото организираха двучасова стачка в четвъртък (12 ноември), настоявайки за 20-процентно увеличение на заплатите. Протестът засегна около 70 000 души, използващи метрото в ранните часове. Профсъюзният лидер Йон Радой каза, че стачниците очакват да бъдат поканени на преговори с правителството. Транспортният министър Раду Берчану обаче отхвърли възможността за преговори с аргумента, че работниците в метрото са получили увеличения на два пъти неотдавна - 23 % през 2008 г. и 26 % по-рано тази година. Профсъюзът заяви, че следващата седмица ще организира обща стачка, ако исканията му не бъдат изпълнени. (Медиафакс, Румейниън Таймс, АП -12/11/09)
