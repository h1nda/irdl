Обжалването срещу оправдателната присъда на Харадинай започна
					29/10/2009
					 
						ХАГА, Холандия -- Обжалването срещу оправдателната присъда на лидера на Алианса за бъдещето на Косово, Рамуш Харадинай, започна в сряда (28 октомври) в Трибунала на ООН за военни престъпления. Харадинай, бивш командир от "Армията за освобождение на Косово" (АОК), беше оправдан през април 2008 г. по всички обвинения в престъпления, които според твърденията е извършил в Косово в периода от март до септември 1998 г. Той и други двама обвиняеми по процеса, също бивши членове на АОК, бяха обвинени в отвличания, изтезания, изнасилвания и убийства на сърби, роми и техни сънародници албанци. Единият от обвиняемите също беше оправдан, а другият беше признат за виновен и осъден на шест години затвор. Прокуратурата обжалва присъдата през юли, настоявайки, че трябва да бъдат изслушани нови свидетели. (Зери - 29/10/09; Телеграфи, ИТАР-ТАСС, Б92 - 28/10/09)
