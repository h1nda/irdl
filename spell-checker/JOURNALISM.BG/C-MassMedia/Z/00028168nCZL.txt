Турция ще внесе обвинения срещу членове на гръцка терористична група
					24/10/2008
					 
						АНКАРА, Турция -- Прокуратурата възнамерява да повдигне обвинения срещу членове на гръцката терористична група „17 ноември” за нападения срещу турски дипломати в Атина през 90-те години на миналия век, предадоха в четвъртък (23 октомври) местните медии. В обвинителния акт на главната прокуратура се казва, че четирима членове на групата, които понастоящем са в затвора в Гърция, трябва да понесат наказание за убийство и „опит за насилствена промяна на конституционния ред на Турция”. Двама дипломати, работещи в турското посолство в Атина, починаха в резултат на две отделни нападения на членове на „17 Ноември” през 1991 г. и 1994 г. Наказателен съд в Анкара е приел обвинителния акт и сега се очаква скоро да започне съдебен процес. (Заман, Уърлдбюлетин, Анадолска информационна агенция - 23/10/08)
