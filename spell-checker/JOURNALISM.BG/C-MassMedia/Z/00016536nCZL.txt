Управляващите демократи в Румъния предложиха нов министър на образованието
					08/11/2005
					 
						БУКУРЕЩ, Румъния -- В понеделник (7 ноември) Демократическата партия (ДП), партньор в управляващата коалиция, предложи Михай Хирдау за нов министър на образованието. Сегашният префект на Клуж Хирдау ще поеме задълженията на съпартиеца си от ДП Мирча Микля, който се оттегли заради неадекватните, според него, разходи, заделени за образование в бюджета за 2006 г. Предложеният размер на средствата за образование бе причина и профсъюзите в сектора да започнат национална стачка в понеделник.
						Също в понеделник премиерът Калин Попеску Търичану призова за промени в ръководството на националната разузнавателна и контраразузнавателна служба, особено сред служителите, назначени от управляващата по-рано Социалдемократическа партия. След като сегашната управляваща коалиция спечели парламентарните избори миналата година, президентът Траян Бъсеску реши да запази висшето ръководство на службите за сигурност. (Найн о'клок - 08/11/05; Найн о'клок - 07/11/05)
