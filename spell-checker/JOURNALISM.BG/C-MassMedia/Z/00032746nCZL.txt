Съдебен процес за антиправителствен преврат приключи в Турция след 28 години
					16/12/2009
					 
						АНКАРА, Турция -- Процес, продължил повече от 28 години, приключи във вторник (15 декември) в Турция с произнасянето на доживотни присъди срещу 39 от общо 1 223 обвиняеми за опит за сваляне на правителството и промяна на конституционния ред. Обвиненията срещу останалите подсъдими бяха свалени. Всички подсъдими бяха заподозрени членове на поставената извън закона левичарска организация "Революционна левица" ("Дев Сол"). Те бяха арестувани непосредствено след военния преврат през 1980 г. Тринадесет от подсъдимите починаха от началото на процеса. Тези, които получиха доживотни присъди, в действителност няма да ги излежават поради годините, прекарани от тях под арест. (ЮПИ, Заман - 16/12/09; Би Би Си - 15/12/09)
