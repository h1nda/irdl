Бордът на Съвета за прилагане на мира предупреди БиХ за неуспеха й да сътрудничи с Хагския трибунал
					05/12/2004
					 
						САРАЕВО, Босна и Херцеговина (БиХ) -- Завършвайки двудневната си среща в Сараево в петък (3 декември), политическите директори от борда на Съвета за прилагане на мира отново предупредиха, че продължаващата липса на достатъчно сътрудничество от страна на БиХ с Хагския трибунал блокира изпълнението на плана за реформи на страната. След като изслуша докладите на главния прокурор на трибунала на ООН Карла дел Понте и на премиера на БиХ Аднан Терзич, бордът заяви, че недостатъчното сътрудничество на Република Сръбска (РС) особено пречи на кандидатурата на БиХ за интеграция в евро-атлантическите структури. След това върховният представител Пади Ашдаун направи заявление, в което казва, че обмисля прилагането на "твърди мерки" във връзка с недостатъчното сътдрудничество на РС. (Източници на РС, ПБС БиХ, Pincom.info, ФЕНА - 03/12/04)
