Адвокати молят трибунала на ООН да свали някои от обвиненията срещу Милошевич
07/03/2004
 
ХАГА, Холандия -- Тримата независими адвокати, които наблюдават процеса срещу бившия югославски президент Слободан Милошевич, официално помолиха съда на ООН да свали обвинението в геноцид срещу него в частта за Босна и Херцеговина. Стивън Кей, Бранислав Тапушкович и Тимоти МакКормик също така призоваха за сваляне и на други по-леки обвинения, както и за премахване на десетина параграфа в обвинителния акт. Съдът не е определил дата за разглеждане на молбата. (AП, Ройтерс, AФП - 05/03/04)
