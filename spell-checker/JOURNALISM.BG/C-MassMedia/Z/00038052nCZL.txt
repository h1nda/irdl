Висш дипломат заяви, че България отговаря на изискванията за присъединяване към Шенген
					05/04/2011
					
						СОФИЯ, България -- Страната е изпълнила всички технически изисквания за присъединяване към шенгенската зона, заяви в понеделник (4 април) посланикът на България в ЕС Бойко Коцев пред националното радио. В края на февруари унгарското председателство на ЕС заяви, че България е затворила всички области на общото законодателство на Шенген, подлежащи на оценка, с изключение на една. Председателството похвали усилията на властите, но Европейската комисия (ЕК) все пак призова за повече мерки за укрепване на сигурността по българо-турската граница. Коцев заяви, че работната група, която работи по въпроса, по всяка вероятност ще одобри доклада в началото на май, след което ЕК отново ще оцени готовността на България и Румъния за присъединяване към зоната без вътрешни граници. (Стандарт - 05/04/11; БНР, София ехо, БНТ - 04/04/11)
