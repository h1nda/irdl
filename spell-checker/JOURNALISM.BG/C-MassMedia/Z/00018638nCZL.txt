Шварц-Шилинг нарече патовата ситуация в Мостар неприемлива и свика на среща страните
					19/05/2006
					 
						САРАЕВО, Босна и Херцеговина (БиХ) – Върховният представител на международната общност Кристиан Шварц-Шилинг заяви в четвъртък (18 май), че патовата ситуация в Мостар е неприемлива. Той каза: “Процесът на обединение на Мостар е заложник на политически партии и отделни политици, които проявяват по-голям интерес към своите предизборни амбиции, отколкото към интересите на града.” Шварц-Шилинг насрочи извънредна среща на кмета и членовете на градския съвет, наред с други служители, през следващата седмица в Сараево. (Уеб сайт на СВП, Фена - 8/05/06)
