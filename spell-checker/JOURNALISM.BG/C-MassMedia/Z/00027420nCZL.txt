Сръбският политик Ляич се надява на положителен доклад от главния прокурор на Трибунала на ООН
					15/08/2008
					 
						БЕЛГРАД, Сърбия -- Ръководителят на националния съвет за сътрудничество с Трибунала на ООН за военни престъпления Расим Ляич каза в четвъртък (14 август), че се надява на положителна оценка за сътрудничеството на Сърбия с Трибунала от неговия главен прокурор Серж Брамерц. Той ще посети Сърбия следващия месец, за да подготви окончателния си доклад. Ляич заяви, че сръбското правителство смята, че арестуването на босненския сръбски лидер Радован Караджич миналия месец е доказателство за готовността на Сърбия да изпълнява задълженията си към Хага. (Б92, Бета, Танюг, РТС - 14/08/08)
