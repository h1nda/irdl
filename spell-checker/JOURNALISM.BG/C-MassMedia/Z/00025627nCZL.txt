Кощуница каза, че Сърбия може да влезе в ЕС само с Косово
					28/02/2008
					 
						БЕЛГРАД, Сърбия -- Премиерът Воислав Кощуница каза в сряда (27 февруари), че Сърбия може да влезе в ЕС само с Косово като част от нейната територия. Преди да пристъпи към по-нататъшни преговори със Сърбия за членството й в ЕС, Съюзът трябва ясно да определи сръбската територия, която признава, каза Кощуница по телевизионния канал "Русия днес". Той заяви, че са налице две основни пречки по пътя на Сърбия към ЕС -- определянето на границите на Сърбия и изпращането на мисията на ЕС в Косово. 
						Междувременно в сряда косовският премиер Хашим Тачи обяви, че правителството му подготвя документи за присъединяване към международни организации, включително ООН, ЕС, НАТО и ОССЕ. На заседание на правителството той също така похвали местните власти и международните мисии за поддържането на сигурността в Косово. (РТС, AФП, РИA Новости, Kosovalive, РTK, Телеграфи, Balkanweb, Танюг - 27/02/08)
