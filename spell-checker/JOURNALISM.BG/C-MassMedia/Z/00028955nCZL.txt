Главният прокурор на Хагския трибунал Брамерц вижда напредък в издирването на укриващи се военнопрестъпници
					12/01/2009
					 
						САРАЕВО, Босна и Херцеговина (БиХ) -- Главният прокурор за военни престъпления на Хагския трибунал Серж Брамерц каза в понеделник (12 януари), че макар и да остава още работа по залавянето на укриващите се военнопрестъпници, техните преследвачи са постигнали значителни резултати за последните шест месеца. В интервю за всекидневника от Баня Лука „Глас Сръпске” Брамерц каза, че ако оперативните планове донесат резултати и ако политическата подкрепа продължи, може да се очаква допълнителен напредък в издирването на Ратко Младич и Горан Хаджич. Той добави, че е обсъждал тези планове по време на последното си посещение в страни от региона. (РТС, Глас Сръпске - 12/01/09)
