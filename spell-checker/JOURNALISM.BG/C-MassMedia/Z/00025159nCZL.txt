Трима души са арестувани във връзка с взрив в албански завод за стомана
					16/01/2008
					 
						ТИРАНА, Албания -- Във вторник (15 януари) полицията арестува двама турски граждани и един албанец, заподозрени в съпричастност към взрива в понеделник в завод за стомана в Елбасан, на около 55 км южно от Тирана. Експлозията причини смъртта на един работник и рани шестима други. Тримата арестувани във вторник са работели като техници в завода и са обвинени в небрежност. Взривът е бил причинен от армейски снаряд, хвърлен случайно в куп старо желязо, който е бил подготвян за претопяване. (АП, ЮПИ, Б92 - 15/01/08)
