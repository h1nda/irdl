Сърбия пое ротационното председателство на Комитета на министрите на Съвета на Европа
					13/05/2007
					 
						СТРАСБУРГ, Франция -- В петък (11 май) Сърбия пое ротационното председателство на Комитета на министрите на Съвета на Европа (СЕ) за шест месеца. Сръбският външен министър Вук Драшкович заяви, че неговата страна се придържа към идеята за Европа без войни и граници. Той добави, че председателството на Сърбия ще се съсредоточи върху прокламиране на ценностите на СЕ в Югоизточна Европа и върху борбата срещу тероризма и организираната престъпност.
						В други новини на същата тема се съобщава, че Драшкович и генералният секретар на СЕ Тери Дейвис на съвместна пресконференция в петък са отхвърлили възможността за едностранно признаване на независимостта на Косово като решение на статута на провинцията. Те са подчертали, че само Съветът за сигурност на ООН може да реши този проблем. (Уебсайт на СЕ, Танюг, РТС, AФП - 11/05/07)
