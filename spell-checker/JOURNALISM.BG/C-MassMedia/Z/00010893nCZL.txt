Радио-телевизионните дейци са готови за олимпийското предизвикателство
		24/05/2004
		Олимпийските игри в Атина ще привлекат милиарди телевизионни зрители от целия свят. Гръцката национална корпорация за радио и телевизия се готви за най-трудната и сложа задача в нейната история.
		От Димитрис Аграфиотис за Southeast European Times от Атина - 24/05/04
 
		 
			
Около180 журналисти и продуценти ще се занимават с отразяването на спорните събития. [АФП]
			Отразяването на тазгодишните летни олимпийски игри от Гръцката Национална корпорация за радио и телевизия (ЕРТ) се очаква да струва около 60 млн. евро. Корпорацията модернизира своята инфраструктура и извършва важни инвестиции в технологии и знания. Въпреки че цялостната сума е огромна, голяма част от производствените разходи ще бъдат покрити от приходите от реклами и продажбите на снимки и други продукти. ЕРТ би могла да извлече до 20 млн. евро от тези източници.
			Приблизително 1100 служители на ЕРТ - от журналисти, техници и директори до шофьори и помощен персонал - ще бъдат заети по време на олимпийските игри. От тях около 500 ще работят в Международния радио-телевизионен център. Екипът от технически специалисти ще се състои от 230 души. Ще има 30 радио техници. Около 180 журналисти и продуценти ще се занимават с отразяването на спортните събития. Допълнителен производствен персонал ще включва 40 души, а други петдесетина с различна специализация ще отговарят за най-разнообразни задачи.
			Изключително важно значение има партньорството на ЕРТ с Атинската организация за радио и телевизия (АОБ). Като организация-домакин тя отговаря за излъчването на безпристрастни, висококачествени радио и телевизионни предавания от Олимпиада 2004. Отразяването на Олимпиадата е услуга, която ще бъде предоставяна на радио-телевизионните компаниите, закупили права от Международния олимпийски комитет и Атинския олимпийски комитет. АОБ също така отговаря за създаването на необходимата инфраструктура в местата на състезанията за излъчването на радио-телевизионните сигнали, както и за построяването и оборудването на Международен център за радио и телевизия на площ 70000 кв. м. Президентът на АОБ Маноло Ромеро е участвал в отразяването на всички Олимпиади от 1968 г. насам.
			При общо 301 спортни състезания нито една страна не би могла да бъде в състояние да покрие всички събития. Придържайки се към принципа си да осигурява специалисти с висок професионализъм, АОБ подписа споразумения с производствени екипи от целия свят, притежаващи голям опит в отразяването на отделни спортове.
			
АОБ отговаря за излъчването на безпристрастни, висококачествени радио и телевизионни предавания от Олимпиада 2004. [www.aob.gr]
			Около 200 страни ще предават по телевизията Олимпиада "Атина 2004". Не всяка страна обаче ще има свой екип и оборудване по време на игрите. Много са сформирали партньорства с други радио-телевизионни мрежи и организации с оглед намаляване на разходите при едновременно осигуряване на максимално покритие.
			През юли и август 2004 г. АОБ ще бъде най-голямата в света операция за радио-телевизионно излъчване. Изчислено е, че за отразяването на лятната Олимпиада ще бъде необходимо следното:
			Персоналът, ангажиран с непосредственото излъчване на игрите, ще наброява 3500 души.
			АОБ ще използва над 1000 видео камери.
			За телевизионното производство ще са необходими 4450 видео касетофони.
			АОБ ще излъчи 3500 часа телевизионни предавания от Олимпиадата.
			Ще бъдат използвани 350 телевизионни предаватели.
			Акредитираните радио-телевизионни дейци от целия свят ще наброяват 12000 души.
			АОБ ще използва 52 мобилни телевизионни предаватели.
			АОБ ще оборудва 1795 пункта за коментатори на радио-телевизионни компании, закупили права.
			Освен това, Eutelsat и Европейският съюз за радио и телевизия (EBU) са подписали контракт за четири широкодиапазонни предаватели, които ще бъдат използвани от EBU за предаване на Олимпиадата по телевизията. Допълнителният спътников капацитет ще позволи на EBU да осигури частни преки връзки между Атина и централите на телевизионните компании, които ще имат собствени екипи и техническо оборудване в Атина. В допълнение към това EBU ще излъчи едновременно 800 часа на живо с автентичен звук за своите 71 члена.
			Предоставянето и обменът на програми е основна част от дейността на EBU. Организацията изгражда инфраструктура, специално посветена на Олимпиадата, разполагайки нови телевизионни предаватели на място, които ще осигурят общо 36 програми нон-стоп, 32 от които ще бъдат предавани от Eutelsat. 16-те студия, които ще имат пряка връзка с Атина, са разположени в Москва, Техеран, Белград, Будапеща, Братислава, Мадрид, Загреб, Любляна, Оденс, Хелзинки, Лондон, Париж, Майнц, Осло, Стокхолм и Хилверсум.
			Предаванията от базата на EBU в Атина ще започнат в август с технически проби и записи на тренировките на спортистите. EBU ще използва инфраструктурата си в Атина за излъчване на така наречените Параолимпийски (Специални олимпийски) игри, които ще се проведат от 17 до 28 септември.
			Следните радио-телевизионни организации са подписали или предстои да подпишат споразумения с МОК и АТОК за предаване на Олимпиада "Атина 2004":
			Съюз за радио и телевизия на арабските страни (ASBU)
			Азаиатско-тихоокеански съюз за радио и телевизия (ABU)
			Канадска радио-телевизионна корпорация (CBC)
			Карибска медийна корпорация (CMC)
			Атински картел на китайски Тайпей (CTAP)
			Европейски съюз за радио и телевизия (EBU)
			Японски консорциум (JC)
			Корейски картел (KP)
			Национална компания за радио и телевизия (NBC)
			Организация на ибероамериканската телевизия (OTI)
			Седма мрежа на Австралия (SEVEN)
			Суперспорт Интернешънъл (SSI)
			Телевизия на Нова Зеландия (TVNZ)
			Съюз на националните радио и телевизии на Африка (URTNA)
