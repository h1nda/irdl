Българското Министерство на вътрешните работи иска реформи в разузнавателните служби
27/12/2002
 
СОФИЯ, България -- Генералният секретар на Министерството на вътрешните работи Бойко Борисов започна поредица от срещи с висши военни от Националната служба за сигурност за обсъждане на структурни реформи, насочени към спиране изтичането на секретна информация. В петък (27 декември) генерал Борисов съобщи по националното радио, че през следващите седмици ще дискутира пакета от реформи с президента Георги Първанов и премиера Симеон Сакскобургготски. Борисов изрази загриженост, че скандалът с подслушването на опозиционни лидери, съдии и журналисти изпраща погрешен сигнал към страните-членки на НАТО и може да забави влизането на България в алианса. Той ще препоръча функциите на тайните служби да бъдат ограничени само в две области: контраразузнаване и защита на секретната информация. (Медиапул, Национално радио - 27/12/02)
