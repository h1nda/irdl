Ашдаун приветства последната оценка за напредъка на БиХ към членство в програмата ПзМ
					24/04/2005
					 
						САРАЕВО, Босна и Херцеговина (БиХ) -- В петък (22 април) върховният представител Пади Ашдаун приветства последната оценка на външните министри на НАТО за напредъка на БиХ към членство в програмата Партньорство за мир (ПзМ). По време на неофициалната им среща във Вилнюс министрите заявиха, че БиХ се движи в правилна посока. Ашдаун отбеляза, че оценката е "важна и окуражителна", но повтори, че главното препятствие пред членството в ПзМ остава сътрудничеството с хагския трибунал, особено по въпроса за ареста и предаването на Радован Караджич и Ратко Младич. Той призова босненските лидери да осигурят БиХ да премине успешно последната миля по пътя към членството в ПзМ.
						В други новини, министърът на отбраната на Република Сръбска (РС) Милован Станкович каза в петък, че церемонията по даване на клетва на новобранците в армията на РС в две военни бази ще бъде повторена до пет дни. На предишната церемония новобранците дадоха клетва да защитават РС вместо БиХ, което е нарушение на закона за отбраната на БиХ. (Източници на СВП, ПБС БиХ, РТРС, НТВ Хаят, Фена - 22/04/05)
