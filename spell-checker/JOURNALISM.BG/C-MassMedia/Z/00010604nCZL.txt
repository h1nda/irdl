Външните министри на ЕС приветстват положителното становище на ЕК за Хърватия
27/04/2004
 
ЛЮКСЕМБУРГ -- Съветът на министрите на ЕС приветства по време на свое заседание в понеделник (26 април) неотдавна публикуваното положително становище на Европейската комисия (ЕК) за Хърватия. Министрите обаче отложиха оповестяването на свое становище за Хърватия до следващото си заседание през юни, в навечерието на срещата на върха на ЕС. Тогава ще се вземе решение и по статута на Хърватия на държава-кандидат. Великобритания и Италия настояват за ареста на обвинения във военни престъпления генерал Готовина.
Други новини: България и Хърватия подписаха споразумение за сътрудничество в процеса на интеграцията в ЕС. То регламентира съвместни действия на министерствата на външните работи и европейската интеграция, както и такива на парламентарно равнище.(Виесник, Вечерни лист - 27/04/04; ХИНА, БТА - 26/04/04)
