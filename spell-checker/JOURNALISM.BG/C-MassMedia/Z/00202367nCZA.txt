Гръцкият бизнес се надява да възкръсне от пепелта
					18/02/2012
					Мишените на подпалвачи по време на протестите срещу икономическите мерки, фирмите се мъчат да се възстановят.
					От Анди Дабилис за Southeast European Times в Атина —18/02/12
 
					 
						
Кино "Атикон" щеше да навърши 100 години тази година. [Aнди Дабилис/SETimes]
						Застанал пред кино "Асти" в центъра на Атина - една от 48-те сгради, които бяха подпалени по време на протестите - Костас Каливиотис, 30-годишен каза, че той оправдава палежите на 12 февруари, извършени от анархисти, когато повече от 100 000 гърци излязоха на улицата, за да протестират срещу планираните по-нататъшни намаления на заплатите. 
						Подобно на повече от един милион гърци Каливиотис каза, че е безработен и че изпитва силна неприязън към правителството. Той каза, че пожарите "дадоха сигнал, че може би можем да вземем живота си в собствените си ръце", каза той за SETimes. 
					
						Това е мнение на малцина в страната, където много хора, вече свикнали с постоянните протести, бунтове и стачки, бяха поразени от изстъпленията, по време на които бе унищожено историческото кино "Атикон", което щеше да навърши 100 години тази година. 
						За разлика от кино "Асти", което бе спасено от унищожение, тъй като се намира под земята, възстановяването на "Атикон", което се намираше в неокласическа сграда от 1870 г., може да отнеме дълго време. 
						През улицата се намира една от най-известните книжарници в Атина, "Янос", чийто мениджър Кристин Параскевопулу, 48-годишна, каза, че служителите почти са свикнали с палежите и насилието. Около една четвърт от магазините на улицата затвориха по време на кризата, присъединявайки се към общо 111 000 обекти, които бяха затворени. 
						Това бе най-лошата нощ на насилие в Атина от началото на размириците през 2008 г., които продължиха с дни, след убийството на 15-годишния Алекси Григоропулос от двама полицейски служители. Това предизвика международен отзвук и много фирми бяха подпалени. 
						Този път подпалвачите си бяха определили за мишена кафенето "Старбъкс" над "Асти", както и клон на Банк ъф Сайпръс в неокласическа сграда близо до битпазара Монистрираки и Плака, известен туристически район. 
						Костас Кавурис, 41-годишен, чието семейство управлява банката от седем години, стои пред изгорелите останки. "Ние се надяваме, че можем да си я върнем, но ще бъде много скъпо", каза той за SETimes. "Това е историческа сграда... трябва да я възстановим." 
						Подпалвачите и анархистите, каза той, не са като мирните протестиращи, които са отчаяни, но не прибягват до насилие. "Те мразят банките и политиците", каза той. 
						Докато върви покрай останкита на "Атикон" Крисиа Микониати каза, че разбира гнева, но не и методите, чрез които той се изразява. "Всеки път, когато възниква проблем, те подпалват сгради в центъра", каза тя за SETimes. 
					
						 Каливиотис каза, че се чувства обречен на безнадеждност. 
						"Бих изгорил и Акропола, ако това ще ми осигури по-добро място", каза той.
