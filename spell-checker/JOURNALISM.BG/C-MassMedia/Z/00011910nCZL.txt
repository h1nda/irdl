Дел Понте остава скептична относно сътрудничеството на Белград с МНТБЮ
					08/09/2004
					 
						ХАГА, Холандия -- Главният прокурор на Трибунала на ООН за военни престъпления Карла дел Понте остава скептична относно волята на Белград за сътрудничество, заяви министърът на Сърбия-Черна Гора по човешките права Расим Ляич, който посети Хага във вторник ( 7 септември). Ляич, който е и председател на Съвета на държавния съюз за сътрудничество с Трибунала на ООН, определи разговорите с дел Понте като "много трудни" и "напрегнати", особено по отношение на бившите босненско-сръбски командири Ратко Младич и Горан Хаджич и четирима генерали, издирвани от Хага. 
						Премиерът на Черна Гора Мило Джуканович междувременно предупреди, че представителите на Подгорица могат да се оттеглят от Съвета за сътрудничество. Според него Черна Гора не желае да става жертва на нежеланието на Сърбия да сътрудничи. (Танюг, Б92, Бета - 07/09/04)
