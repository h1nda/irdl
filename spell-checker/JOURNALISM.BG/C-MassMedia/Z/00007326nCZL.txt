Премиерът на Хърватия Рачан заяви, че не знае къде се намира Готовина
17/06/2003
 
ЗАГРЕБ, Хърватия -- Премиерът Ивица Рачан заяви в понеделник (16 юни), че не знае къде се намира укриващият се генерал Анте Готовина, който е издирван от Трибунала на ООН за военни престъпления в Хага. Рачан даде по този начин отговор на коментара, направен през уикенда от неговия заместник Горан Гранич, който каза, че Готовина е може би в Австрия. Виена излезе с изявление, в което се подчертава , че ако Готовина беше в Австрия, той е щял да бъде арестуван. Готовина изчезна преди две години.
Други новини: Хърватският президент Стипе Месич заяви пред журналисти в понеделник, че страната му призовава бежанците да се завърнат по родните си места. " Само тогава можем да станем сериозна държава", каза той. Неговото изявление бе продължение на призива, отправен от Рачан миналата седмица. (ХИНА, Хърватско радио, Би Би Си, ПБС БиХ, АФП - 16/06/03)
