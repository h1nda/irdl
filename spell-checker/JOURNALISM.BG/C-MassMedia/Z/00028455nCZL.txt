Експерти критикуват Косово заради бездействието след независимостта
					21/11/2008
					 
						ПРИЩИНА, Косово -- На кръгла маса в четвъртък (20 ноември) експерти разкритикуваха косовските лидери заради бездействието им на световната сцена, след като младата страна обяви независимостта си през февруари. Фондация „Фридрих Еберт” организира кръглата маса. Участниците заявиха, че Косово губи инерция заради „летния си зимен сън” и защото му липсва оперативен план за управление на ситуацията след независимостта и все още не е установило властта си върху цялата територия на Косово.
						Други новини -- В четвъртък британският посланик в Белград Стивън Уърдсуърт предвиди, че до края на следващата седмица ще има споразумение за преконфигуриране на ЮНМИК. Уърдсуърт каза, че макар страната му да подкрепя плана на ООН от шест точки за разполагане на мисията на ЕС ЮЛЕКС в Косово, Лондон иска споразумение, което да е приемливо за всички. (Коха Диторе, Експрес, Зери, Телеграфи, РТК, Кохавижън - 21/11/08)
