Иракска военизирана групировка взе турски заложник
					27/08/2006
					 
						БАГДАД, Ирак -- Иракската военна групировка "Бригади на праведните лъвове" заяви в събота (26 август), че е отвлекла турски работник, който според уеб-сайта на групировката е Илдирим Тек от Истанбул. Тек работи към строителната компания "Винсан" със седалище в Анкара. Групировката настоява компанията да бъде затворена и иска от Анкара да скъса всички връзки с иракското правителство. От турското правителство няма коментар засега.
						Други новини - В петък турският президент Ахмет Недждет Сезер заклейми плана на страната му да се присъедини към мироопазващите сили на ООН в Ливан. Сезер заяви, че не е съгласен с предложените условия за временните сили на ООН в Ливан (ЮНИФИЛ) и че той смята, че Турция трябва да се ограничи само с хуманитарна помощ. Сезер подчерта, че Турция има да решава свои проблеми в борбата срещу Кюрдистанската работническа партия и че участието й в ЮНИФИЛ не е навременно. (Ройтерс, Заман - 26/08/06; Turkishpress.com - 25/08/06)
