Пратеникът на ЕС в Сърбия критикува усилията за борба с корупцията
					12/10/2010
					 
						БЕЛГРАД, Сърбия -- Ръководителят на Делегацията на Европейската комисия (ЕК) в Сърбия Винсънт Дегерт заяви в понеделник (11 октомври), че страната не е успяла да осъществи целите на антикорупционната стратегия, която парламентът прие преди пет години. На откриването на конференция, Дегерт подчерта, че политическата решимост е от съществено значение за борбата с това явление. Отбелязвайки, че борбата срещу корупцията е сред критериите в интеграционния процес за членство в ЕС, той посъветва правителството да предприеме стъпки за гарантиране, че съдиите и прокурорите са независими от политическо влияние. Официалният представител на Министерството на правосъдието Гордана Павлович потвърди ангажираността на Сърбия в борбата срещу корупцията, като цитира неотдавна приет пакет от закони, които би трябвало да направят усилията в борбата срещу корупцията по-ефективни. (Бета, Б92 - 11/10/10)
