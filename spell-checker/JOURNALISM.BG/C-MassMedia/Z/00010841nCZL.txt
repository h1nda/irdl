Хърватският премиер Санадер разглежда връзките със Сърбия като жизненоважни за балканската стабилност
19/05/2004
 
ЗАГРЕБ, Хърватия -- Добрите отношения между Хърватия и Сърбия са важни за стабилността на Балканите и Централна Европа, заяви премиерът Санадер след среща със сръбския вицепремиер Миролюб Лабус. Хърватският лидер подчерта освен това важността на кандидатурата на своята страна за членство в ЕС. "Колкото по-рано Хърватия влезе в ЕС, толкова по-скоро Сърбия ще я последва," каза той.
Други новини: МВР планира провеждането на семинар следващата седмица в Дубровник по спасително-издирвателни операции в райони на бедствия, в сътрудничество с Евроатлантическия център на НАТО за координация на операциите при бедствия. Тази седмица президентите на Харватия, Словения, Сърбия-Черна Гора и Босна и Херцеговина ще се съберат на о-в Бриюни на работен семинар, посветен на отношенията между страните в ЮИЕ. (Вечерни лист - 19/05/04; ХИНА, АФП - 18/05/04)
