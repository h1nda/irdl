Световният съд ще се произнесе по делото за геноцид между Сърбия и БиХ на 26 февруари
					13/02/2007
					 
						ХАГА, Холандия -- Международният съд, известен още като Световен съд, трябва да оповести на 26 февруари решението си по делото за геноцид, заведено от Босна и Херцеговина срещу Сърбия. Ако спечели делото, БиХ може да претендира за обезщетения от порядъка на милиарди евро. Босненският член на Председателството на БиХ Харис Силайджич заяви в понеделник, че присъдата ще бъда уважена от всички. Това бе в отговор на изявлението на премиера на Република Сръбска Милорад Додик, който заяви, че ще игнорира присъдата. 
						Други новини -- Додик заяви в понеделник, че няма да спази крайния срок 2 март за реформата в босненската сръбска полиция. ЕС бе заявил, че ще подпише Споразумението за стабилизация и асоцииране с БиХ, ако страната обедини полицейските сили на двете си автономни области. (Ройтерс, Уошингтън Таймс - 12/02/07)
