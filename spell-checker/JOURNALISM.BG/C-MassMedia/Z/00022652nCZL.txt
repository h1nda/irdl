Сърбия осъди 12 души за атентата срещу Джинджич 
					23/05/2007
					 
						БЕЛГРАД, Белгия -- В сряда (23 май) Белградският специален съд за организирана престъпност призна 12 души за виновни в убийството на премиера Зоран Джинджич. Всички подсъдими, включващи членове на тайната полиция и на престъпния "Земунски клан", пледираха, че са невинни. Процесът тече от декември 2003 г. Организаторът на покушението и снайперистът, съответно Милорад Улемек-Легионера и Звездан Йованович, получиха присъди от по 40 години лишаване от свобода. Прокурорите поддържат тезата,че Джинджич е бил застрелян, за да не може да осъществи прозападните реформи, включително екстрадицията на обвиняеми във военни престъпления в Хага. През 2001 г. Джинджич предаде на Трибунала бившия сръбски президент Слободан Милошевич. Около стотина души, много от които развяваха знамена на Демократическата партия на Джинджич, протестираха пред сградата на съда по време на четенето на присъдите. (Би Би Си, Блиц, Данас -- 23/05/07)
