Турското посолство ще представлява интересите на САЩ в Либия 
					22/03/2011
					 
						ВАШИНГТОН, Съединени щати -- Турското посолство във Вашингтон съобщи в понеделник (21 март), че е постигната договореност то да представлява интересите на САЩ в Либия и да служи като посредник, докато посолството на Вашингтон в северноафриканската страна е затворено. 
						Също в понеделник турският външен министър Ахмет Давутоглу заяви, че четирима журналисти от „Ню Йорк Таймс”, които бяха арестувани от правителствените сили в Либия миналата седмица, са били освободени и се намират в турското посолство в Триполи. 
						В понеделник премиерът Реджеп Тайип Ердоган председателства заседание на високопоставени турски лидери, включително Давутоглу, министъра на отбраната Веджди Гьонюл, началника на генералния щаб генерал Ишък Кошанер, директора на националното разузнаване Хакан Фидан и главния преговарящ на страната с ЕС Егемен Багъш. По-късно Ердоган е разговарял по телефона с президента на САЩ Барак Обама. (Заман - 22/03/11; Хюриет, Анадолска информационна агенция, Тренд - 21/03/11)
