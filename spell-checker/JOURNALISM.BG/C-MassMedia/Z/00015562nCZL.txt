Сръбските нефтопреработватели настояват за дялове в компанията
		11/08/2005
		 
			БЕЛГРАД, Сърбия-Черна гора -- Работници от държавната петролна компания в Сърбия (ПК) в сряда (10 август) настояха правителството да им предостави дялове от компанията и да им осигури гаранции, че няма да има промени в техен ущърб след като компанията бъде продадена на частни инвеститори. По-късно този месец сръбският парламент ще обсъди планове за преструктурирането и приватизирането на петролния гигант. Работниците са написали писмо до премиера Войслав Кощуница, в което заявяват, че няма да подкрепят преструктурирането на компанията, ако исканията им не бъдат удовлетворени. Условието на МВФ за отпускане на заеми в бъдеще и за сътрудничество е продажбата на ПК. (АП - 10/08/05)
