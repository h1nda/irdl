Тачи: "Независимостта е единственото решение за косовските албанци"
					17/09/2007
					 
						ПРИЩИНА, Косово, Сърбия -- Косовските албанци отхвърлят всяко решение, което би създало конфедерация между Косово и Сърбия, заяви в събота (15 септември) лидерът на Демократическата партия на Косово и член на косовския преговарящ екип Хашим Тачи. Той отново припомни преобладаващото обществено мнение, че независимостта е единственото приемливо за косовските албанци решение. Неотдавнашна уводна статия в косовския всекидневник "Коха Диторе" цитира няколко западни дипломати, които смятат, че създаването на федерация би било приемливо, ако бъде предложено от Сърбия. 
						(Телеграфи - 16/09/07; РТК, Kosovalive, Телеграфи, Косовапрес, Balkanweb - 15/09/07)
