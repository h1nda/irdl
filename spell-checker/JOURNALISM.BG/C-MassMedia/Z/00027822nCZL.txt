Антикорупционен уебсайт в БиХ получи смъртни заплахи
					22/09/2008
					 
						САРАЕВО, Босна и Херцеговина (БиХ) -- Администраторите на местния интернет сайт svevijesti.ba заявиха в неделя (21 септември), че са получили смъртни заплахи след като са призовали посетилите на сайта да съобщят за корупция в системата на висшето образование в страната. 
						Миналата седмица хърватската полиция арестува 90 души, включително 21 професори от Загребския университет като част от операция срещу корупцията. В годишния си доклад за разширяването в края на 2007 г. Европейската комисия съобщи, че корупцията е широко разпространена и дълбоко вкоренена в балканските страни, които искат да се присъединят към ЕС. (AФП, Фена, Свевиести - 21/09/08)
