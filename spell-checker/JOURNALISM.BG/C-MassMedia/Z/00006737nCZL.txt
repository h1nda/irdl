САЩ заявиха, че ЮНМИК трябва да предаде правомощията на Косово до края на годината
27/04/2003
 
ПРИЩИНА, Косово, Сърбия-Черна гора -- Американската администрация подкрепя плана за прехвърляне на отделни правомощия от ЮНМИК на косовските институции до края на годината, каза Рино Харниш, ръководител на мисията на САЩ в Прищина. В петък (25 април) Харниш цитира изказване на американския представител в Специалния политически комитет на ООН Ричард Уилямсън, направено пред Съвета за сигурност. Уилямсън е признал, че още редица въпроси предстоят да бъдат решени в Косово и че положението в провинцията е от голямо значение за Вашингтон. Косовските сърби се оплакаха в Съвета за сигурност, че шефът на ЮНМИК Михаел Щайнер е избързал с предаването на правомощията преди да бъдат решени възловите въпроси. (Радио 21 - 25/04/03)
