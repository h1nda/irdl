Гръцки анархисти поеха отговорност за бомбено нападение срещу сграда на съд 
					06/01/2011
					 
						АТИНА, Гърция -- В сряда (5 януари) радикална група пое отговорността за мощния взрив пред сградата на съд в Атина миналата седмица и заплаши да напада съдии от предстоящия съдебен процес срещу заподозрени членове на тяхната организация. Взривът на 30 декември причини сериозни материални щети, но пострадали нямаше, тъй като хората бяха евакуирани след предупреждение, получено по телефона. „Отсега нататък тяхната [на съдиите] лична безопасност е под пряка заплаха”, се заявява в публикувано в интернет изявление на "Конспирация на огнените ядра". „Ние публично обещаваме, че за всяка година затвор, която нашите братя получат, ние ще залагаме по един килограм експлозив в дворовете, колите и офисите [на съдиите]”, се казва още там. Съдебният процес трябва да започне на 17 януари. Девет членове на групата ще бъдат съдени в затвор с максимална степен на сигурност в Атина, а четирима други ще бъдат съдени задочно. Всички те са обвинени в принадлежност към терористична група и участие в поредица от бомбени атентати. (АП, АНА-МПА, Ройтерс - 05/01/11)
