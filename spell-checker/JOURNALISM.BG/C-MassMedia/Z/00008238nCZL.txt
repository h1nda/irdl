СФОР залови четири тона оръжия
05/09/2003
 
САРАЕВО, Босна и Херцеговина (БиХ)-- Говорител на СФОР съобщи в четвъртък (4 септември), че мироопазващите сили са заловили повече от четири тона оръжия и боеприпаси, останали от конфликта през 1992 - 1995 г. Войниците са намерили 729 ръчни гранати, 334 ракети и 274 гранатомета при претърсване на две плевни в Приедор в Република Сръбска. Местен жител им дал информация за местонахождението на оръжията. (АФП -04/09/03)
