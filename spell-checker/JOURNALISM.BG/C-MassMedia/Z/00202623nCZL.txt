Щефан 
			Фюле
		
		Еврокомисар по разширяването и добросъседската политика, Европейска комисия
		(ЮрАктив - 15/12/09 - 18/02/10; Европейска комисия, Европейски парламент, НАТО)
 
		 
			
Щефан Фюле [Гети Имиджис]
			:Чешкият дипломат Щефан Фюле встъпи в длъжност като еврокомисар по разширявенето и добросъседската политика на 10 февруари, 2010 г., един ден след като Европейският парламент (ЕП) одобри новия екип на председателя на на Европейската комисия (ЕК) Жозе Мануел Барозу. 
			Той смени Оли Рен като ръководител на разширяването на ЕС, като компонентът на добросъседската политика на неговото портфолио като ръководител на разширяването на ЕС преди беше част от досието на външната политика. Той изпълнява задълженията си в тясно сътрудничество със заместник-председателя на ЕК и върховен представител по въпросите на външните работи и политиката на сигурност Катрин Аштън.
			Фюле е роден на 24 май, 1962 г. във въгледобивния град Соколов в западната част на Чешката република. След дипломирането си от Факултета по философия от Университета "Чарлс" в Прага през 1981 г., той продължава образованието си в Московския държавен университет по международни отношения и завършва образованието си през 1986 г. 
			Междувременно той става член на Комунистическата партия на бивша Чехословакия през 1982 г. Напуска партията след падането на комунизма в страната през 1989 г..
			Фюле започва професионалната си кариера през 1987 г., когато е назначен в Отдела за ООН на Министерство на външните работи на Чехословакия. По време на тригодишната си работа на този пост, той участва в програмата за разоръжаване на ООН през 1988 г.
			През 1990 г. Фюле е назначен в Ню Йорк като първи секретар в Постоянното представителство на Чехословакия в ООН. След мирното разделяне на страната на 1 януари, 1993 г. той запазва поста си на член на чешкото Постоянно представителство. .
			След завръщането си у дома през 1995 г. той оглавява Отдела за ООН на Външното министерство на Чешката република до 1996 г. и след това Отдела за политиката на сигурност до 1998 г.
			Фюле също е посланик на страната си в Литва (1998-2001), Обединеното кралство (2003-2005) и НАТО (2005-2009).
			Фюле се присъединява към правителството на чешкия премиер Ян Фишер през май 2009 г, когато поема длъжността министър по европейските въпроси.
			Той все още работи на този пост през ноември същата година, когато е номиниран за мястото на Чешката република във втория кабинет на Барозу. 
			По време на изслушването в ЕП на 12 януари, 2010 г. Фюле каза, че планира да реши проблема с умората от разширяването в ЕС, като стимулира политиците от 27-те страни членки да обяснят ползите от този процес на хората от своите страни. Той също даде ясно да се разбере, че ще стимулира страните, които се надяват да се присъединят към ЕС, да спазят задълженията си, за да бъдат приети в Съюза.. 
			Фюле владее отлично английски и руски и има основни познания по френски и немски.
			Той е женен и има три деца.
