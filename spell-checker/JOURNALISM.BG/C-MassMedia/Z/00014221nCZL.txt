Премиерът на БиХ очаква положително становище от прегледа на подготвеността на БиХ за интеграция до края на май 
					13/04/2005
					 
						САРАЕВО, Босна и Херцеговина -- Премиерът на БиХ Аднан Терзич прогнозира във вторник (12 април), че страната му ще получи положително становище от проучването за подготвеността на БиХ за начало на преговори по сключване на Споразумение за стабилизиране и асоцииране (САА) с ЕС до края на май. Той направи тези коментари в реч пред парламента на БиХ относно напредъка при изпълнението на 16-те изисквания на ЕС, поставени в проучването на подготвеността. Според Терзич преговорите по САА могат да започнат в края на есента, ако страната засили своето сътрудничество с Трибунала в Хага и формира полицейска структура на общодържавно ниво. (RTRS, NTV Hayat - 12/04/05)
