Новини от последния час: България и Румъния ще се присъединят към ЕС през януари, но с условия
					26/09/2006
					 
						СТРАСБУРГ, Франция -- Във вторник (26 септември) Европейската комисия публикува последните си доклади за България и Румъния, като съобщи, че двете страни са постигнали достатъчен напредък, за да влязат в ЕС по план - на 1 януари 2007 г. Председателят на ЕК Жозе Мануел Барозу и еврокомисарят по разширяването Оли Рен поздравиха страните с постиженията им, определяйки днешния ден като исторически момент.
						България и Румъния ще бъдат обект на мониторинг от страна на ЕК, особено по отношение на съдебната реформа, борбата с корупцията и организираната престъпност, безопасността на храните и правилното използване на фондовете на ЕС. Освен това Букурещ и София ще трябва да докладват за постигнатия напредък пред Европейския парламент и Съвета на ЕС на всеки шест месеца. (Медиапул, бТВ, Ромпрес, БиБиСи, Ройтерс - 26/09/06)
