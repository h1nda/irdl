Турция и Русия подписаха договор за изграждане на ядрена електроцентрала
					13/05/2010
					 
						АНКАРА, Турция -- В сряда (12 май) руският президент Дмитрий Медведев увенча официалната си визита в Анкара със свои помощници, като подписа споразумение за построяване на първата атомна електроцентрала в Турция. Сделката за 20 милиарда долара включва построяването на електроцентрала с четири реактора и планов капацитет от 4800 MW. Тя ще бъде изградена в Мерсин, Южна Турция. Правителството усилено работи за диверсифициране на източниците на електроенергия за страната и за облекчаване на силната зависимост от доставките на природен газ от Русия. Въпреки силната местна съпротива, по всяка вероятност с помощта на Южна Корея ще бъде изградена втора ядрена електроцентрала в Синоп, Северна Турция. По време на визитата на Медведев Турция и Русия се договориха да въведат безвизови пътувания за гражданите на двете страни. (Заман, Ватан, Хюриет - 13/05/10; Ройтерс, АП - 12/05/10)
