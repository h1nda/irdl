Ветерани блокираха железопътна линия в Сърбия
					11/08/2009
					 
						БЕЛГРАД, Сърбия -- Около 100 ветерани от войните блокираха железопътния транспорт между Белград и жп гара Валево в продължение на един час в понеделник (10 август) с искания за обезщетения за участието им в конфликта в Косово от 1999 г. Протестиращите настояваха за среща с министъра на отбраната Драган Шутановац или с вътрешния министър Ивица Дачич, но на протеста не се появиха никакви представители на правителството. След преговори с полицията ветераните прекратиха блокадата. (Бета, Б92 - 10/08/09)
