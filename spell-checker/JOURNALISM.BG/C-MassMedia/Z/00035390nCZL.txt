Трибуналът на ООН разреши предсрочното освобождаване на началника на "Кератерм" 
					22/07/2010
					 
						ХАГА, Холандия -- Председателят на Трибунала на ООН за военни престъпления Патрик Робинсън одобри в сряда (21 юли) искане за предсрочното освобождаване, внесено от Душко Сикирица, бивш началник на сигурността на управлявания от босненските сърби затворнически лагер Кератерм. Сикирица е излежал две трети от своята 15-годишна присъда. Той се призна за виновен в преследвания и нечовешко отношение към хора от несръбски произход от района на Приедор. През 2002 г. той беше прехвърлен в Австрия, за да излежава присъдата си. (РТРС, Бета, Фена, Дневни Аваз - 21/07/10)
