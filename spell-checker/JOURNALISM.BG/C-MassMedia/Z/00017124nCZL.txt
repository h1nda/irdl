Италиански генерал поема командването на Полицейската мисия на ЕС в БиХ
					04/01/2006
					 
						САРАЕВО, Босна и Херцеговина (БиХ) -- Италианският бригаден генерал Винченцо Копола пое във вторник (3 януари) командването на Полицейската мисия на ЕС в БиХ, заемайки мястото на ирландеца Кевин Карти. Задачата му ще бъде да упражнява надзор над местната полиция в рамките усилията за обединяване на полицейските служби на двете автономни области в страната. 
						Също във вторник министърът на отбраната на БиХ Никола Радованович заяви, че ще се стреми към преговори с ЕУФОР и НАТО относно бъдещето на военните бази в БиХ, използвани от международните мироопазващи сили. БиХ е предложила в тях да бъдат настанявани нейни военни части, докато международните сили постепенно се разполагат другаде. (Дневни аваз - 04/01/06; АФП, Уеб-сайт на ПМЕС, Източници на СВП, Фена - 03/01/06)
