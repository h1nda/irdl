Председателят на съдебния състав на процеса срещу Милошевич подава оставка
23/02/2004
 
ХАГА, Холандия -- Председателят на съдебния състав на процеса срещу Милошевич е подал оставка, съобщи международният Трибунал за военни престъпления в неделя (22 февруари). Съдията Ричард Мей ще се оттегли на 31 май поради открито неотдавна заболяване. Теодор Мерон, председател на Трибунала, изрази в изявление увереността си, че оставката на Мей няма да се отрази негативно върху съдебния процес. Той сподели убеждението си, че Генералният секретар на ООН Кофи Анан скоро ще назначи негов наследник. (Би Би Си - 23/02/04; Ройтърс, АФП - 22/02/04)
