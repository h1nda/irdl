Комисарят на ЕС Патън е недоволен от усилията на Сърбия-Черна Гора за интеграция
03/09/2004
 
БРЮКСЕЛ, Белгия -- Комисарят на ЕС по външните отношения Крис Патън заяви в четвъртък (2 септември), че не е доволен от положението около държавния съюз Сърбия-Черна Гора. Изявлението му дойде в отговор на натиска вътре в Черна гора за отделяне от Съюза - действие, което републиката обмисля от момента на подписване на споразумението за федерацията. Патън, който играеше ключова посредническа роля за сключване на споразумението, каза, че колебливата интеграция вътре в съюза засяга шансовете за присъединяване към ЕС и на двете републики, особено на Сърбия. Съветът на министрите от ЕС ще обсъди положението в събота. (Б92, Taнюг - 02/09/04)
