Българският премиер Сакскобургготски обявява промени в кабинета 
					21/02/2005
					 
						СОФИЯ, България -- Премиерът Симеон Сакскобургготски обяви персонални промени в кабинета в понеделник (21 февруари). Съгласно договореност между коалиционните партньори министърът на икономиката Лидия Шулева ще напусне поста си, както и министърът на земеделието Мехмет Дикме, министърът на ененргетиката Милко Ковачев и министърът на културата Божидар Абрашев. Ковачев обаче ще остане в правителството, поемайки поста министър на икономиката. Разместванията са резултати от критиките по повод провалените усилия за приватизация на тютюневия сектор и вота на недоверие, поискан от опозицията. 
						Други новини: Три малки български партии потвърдиха в неделя, че ще образуват коалиция за следващите парламентарни избори. БЗНС-Народен Съюз, Съюзът на свободните демократи и националистическата ВМРО се обявяват поне на думи срещу подкрепа за втори мандат на управляващата партия НДСВ. (БНР, БНТ, Сега, Монитор - 21/02/05; Mедиапул - 20/02/05)
