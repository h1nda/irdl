Информационно затъмнение заради четиридневна стачка на гръцките журналисти
					08/04/2011
					
						АТИНА, Гърция -- Журналисти обявиха в четвъртък (7 април) четиридневна стачка, оставяйки страната без новини - нещо невиждано от 1976 г. насам. Към журналистите се присъединиха и техническите и административни кадри от печатните и електронните медии. По радио- и телевизионните станции, включително националната информационна агенция АНА, не се излъчваха новини. Десетки уебсайтове не бяха обновени. От декември профсъюзите на журналистите протестират срещу съкращенията на заплати и работни места, настоявайки за нови колективни трудови договори, които не са осъвременявани от 2009 г. (Грийк Рипортър - 08/04/11; AНA-MПA - 07/04/11)
