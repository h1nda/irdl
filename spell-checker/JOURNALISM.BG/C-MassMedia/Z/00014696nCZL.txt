Американски посланик обещава условна подкрепа на кандидатурата на БиХ за членство в ПзМ
					26/05/2005
					 
						БАНЯ ЛУКА, Босна и Херцеговина (Бих) -- Американският посланик в БиХ Дъглас Макелхъни заяви в сряда (25 май), че страната му първа ще излезе с предложение за приемане на БиХ в програмата "Партньорство за мир", веднага щом бъдат изпълнени установените изисквания. Той говори на кръгла маса под надслов "НАТО - предимства и предизвикателства", проведена в Баня Лука. Макелхъни повтори, че най-важното условие остава сътрудничеството на БиХ с Хагския трибунал.
						Други новини: В сряда полицейската мисия на ЕС в БиХ изрази разочарованието си от факта, че началникът на полицията на Република Сръбска (РС) Драгомир Андан не е оттеглил твърденията си, че терористични групи, дайствали на босненска територия, имат връзка с миналогодишните бомбени нападения срещу влакове в Мадрид. Андан не стигна дотам, макар че тази седмица се извини за предизвиканото обществено безпокойство. (Дневни аваз - 26/05/05; Фена, РТРС, НТВ Хаят, ПБС БиХ - 25/05/05)
