Гърция не е доволна от последното предложение на Нимиц
					20/08/2009
					 
						НЮ ЙОРК, САЩ – Реакцията на Гърция на последното предложение на посредника на ООН Матю Нимиц за решаване на отдавнашния спор за името между Атина и Скопие не е положителна, съобщиха местните медии в сряда (19 август). Нимиц се срещна във вторник в Ню Йорк с гръцкия представител Адамантиос Василакис. Според гръцкия телевизионен канал “Мега ТВ” Василакис е заявил, че Атина няма да приеме предложеното име “Република Северна Македония”, дори и ако то се използва само в двустранните гръцко-македонски отношения. Според съобщението той е настоял, че името трябва да обозначава географска област и да се използва на международно равнище. В четвъртък македонският преговарящ Зоран Йолевски изложи в Ню Йорк позицията на своята страна по предложението. (Макфакс, A1, МРТ, Сител, МИНА - 19/08/09)
