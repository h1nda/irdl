Македонският вицепремиер Шекеринска обсъжда с деловите среди задачи, отнасящи се до интеграцията в ЕС
					06/04/2005
					 
						СКОПИЕ, Македония -- Вицепремиерът Радмила Шекеринска се срещна с Управителния съвет на Македонската търговска камара във вторник (5 април), за да обсъдят задачите пред страната, касаещи интеграцията с ЕС. Тя каза пред групата, че евентуалното членство в ЕС би означавало нови пазари и възможности, но би изисквало и солидна подготовка и адекватна реакция на новите условия. 
						Други новини от вторник: Кандидатът на дясната опозиция Кирил Трендафилов се оттегли от надпреварата за кмет на Охрид в навечерието на вота в неделя. В няколко избирателни секции се провежда ново гласуване поради нарушенията, констатирани на втория тур миналия месец. Трендафилов обаче бе поискал цялостно анулиране на резултатите от балотажа. (Вечер - 06/04/05; A1 TВ - 05/04/05)
