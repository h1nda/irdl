Полицията разби група за измами с визи 
					06/04/2010
					 
						ТИРАНА, Албания -- Полицията в източния град Корча е разбила престъпна мрежа, която е помагала на местни хора да получават визи за Гърция срещу заплащане. В понеделник (5 април) Службата за икономически престъпления арестува представител на ромска асоциация в града, а други две жени са следствени. Твърди се, че всеки желаещ да получи гръцка виза по схемата е трябвало да заплати между 1500 и 2000 евро. Преди няколко седмици полицията в Корча арестува един представител на гръцката организация „ОМОНИЯ” за измами с визи. (Лаймифундит, Balkan Web, Ора Нюз, Топ Нюз - 05/04/10)
