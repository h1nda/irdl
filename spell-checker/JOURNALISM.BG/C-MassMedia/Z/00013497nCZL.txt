Ръководителят на ЮНМИК и премиерът на Косово предвиждат диалога с Белград да започне до две седмици
					06/02/2005
					 
						ПРИЩИНА, Косово, Сърбия-Черна гора -- След разговори в Прищина в петък (4 февруари) ръководителят на ЮНМИК Сьорен Йессен-Петерсен и премиерът на Косово Рамуш Харадинай обявиха, че диалогът между Прищина и Белград може да започне до две седмици. Преговорите ще се проведат в Белрад, като основната тема ще бъдат въпросите, свързани с изчезналите лица. Харадинай каза, че Косово ще постигне значителен напредък в изпълнението на международно установените стандарти до края на май, което ще позволи през септември да започнат дискусиите по въпроса за статута. (Танюг - 05/02/05; КосоваЛайв- 04/02/05)
