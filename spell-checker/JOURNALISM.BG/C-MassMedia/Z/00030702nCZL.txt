САЩ удължиха санкциите срещу заподозрени екстремисти
					24/06/2009
					 
						СКОПИЕ, Македония -- Администрацията на САЩ удължи с една година санкциите срещу лица от Западните Балкани, заподозрени в участие в екстремистки действия в региона, съобщиха местните медии във вторник (23 юни), цитирайки изявление на Белия дом. Санкциите бяха въведени през 2001 г. Службата за контрол на чуждестранните активи към Министерството на финансите на САЩ миналата седмица публикува списък на лицата с наложена забрана за влизане на територията на Съединените щати. Сред тях са 11 македонски граждани, включително бившият вътрешен министър Любе Бошковски, лидерът на Демократичната партия на албанците Мендух Тачи и представителят на Демократичния съюз за интеграция Джеват Адеми. (МРТ, Макфакс, A1 - 23/06/09)
