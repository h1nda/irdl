ЕК ще публикува през април доклад за визите за Албания 
					25/03/2010
					 
						ТИРАНА, Албания -- На 15 април Европейската комисия (ЕК) ще публикува доклад за напредъка на Албания в изпълнението на критериите за либерализиране на визите за ЕС. Подобна оценка ще бъде направена и за Босна и Херцеговина (БиХ), е заявил в сряда (24 март) високопоставен представител на ЕК, цитиран от медиите. Според съобщенията Брюксел призовава властите в Тирана да съсредоточат усилията си върху подобряване на информираността на обществото. Гражданите трябва да разберат, че облекчаването на визовите ограничения не им дава право да търсят убежище в така наречените шенгенски държави. Това просто означава, че те имат право на престой до 90 дена като туристи. (Шкип, Шекули - 25/03/10; Топ Ченъл, Лаймифундит, Топ Нюз - 24/03/10)
