Генералният секретар на СЕ Ягланд е на посещение в Македония 
					13/04/2010
					 
						СКОПИЕ, Македония -- В понеделник (12 април) генералният секретар на Съвета на Европа (СЕ) Турбьорн Ягланд изрази надежда, че спорът за името между Скопие и Атина няма да попречи на приоритетите на Македония в ръководството на организацията. През май Македония поема председателството на Комитета на министрите на организацията. Ягланд се срещна с външния министър Антонио Милошоски, който каза, че приоритетите на Македония ще включват върховенството на закона, човешките права и социалното включване на маргинализираните групи в Европа. (МИА, Макфакс, Сител - 12/04/10)
