Министърът на правосъдието на РС каза, че срещу Додик не са повдигнати никакви обвинения в престъпления
					26/02/2009
					 
						САРАЕВО, Босна и Херцеговина (БиХ) -- Властите не са повдигнали никакви обвинения в престъпления срещу министър-председателя на Република Сръбска (РС) Милорад Додик, заяви във вторник (24 февруари) министърът на правосъдието Джерард Селман след среща в главния прокурор на БиХ Милорад Барашин и Дрю Енгъл, ръководител на специалния отдел за борба с организираната престъпност към главната прокуратура на БиХ. Селман подчерта, че неотдавнашните съобщения в медиите за повдигнато обвинение се отнасят за предварително разследване и обвини за грешката Държавната агенция за разследване и охрана (ДАРО). Говорителката на ДАРО Желка Куюнджия също потвърди, че срещу Додик не са повдигнати никакви обвинения.
						Миналата седмица информационната агенция "Бета", цитирайки ДАРО, съобщи за повдигането на обвинения срещу Додик и няколко други членове на правителството на РС във връзка с големи злоупотреби. Додик определи твърденията като политически лов на вещици и целенасочен опит за подкопаване на неговата позиция и тази на РС в продължаващите преговори по конституционните реформи. (Независне Новине, Бета - 25/02/09)
