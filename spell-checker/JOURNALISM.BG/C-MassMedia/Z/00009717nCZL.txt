Дел Понте даде висока оценка на усилията на СФОР за арестуване на Караджич
04/02/2004
 
САРАЕВО Босна и Херцеговина( БиХ) -- Главният прокурор на ООН за военните престъпления Карла дел Понте заяви пред местна телевизионна станция във вторник (3 февруари), че без съмнение СФОР прави всичко възможно за арестуване на военновременния лидер на босненските сърби Радован Караджич. Според нея умиротворителите от НАТО може би са се разминали само за два часа с възможността да заловят беглеца, когато нахлуха в неговата бивша "цитадела" в Пале на 13 януари. Дел Понте добави, че осем или девет нови обвинителни акта за военни престъпления ще бъдат издадени в скоро време срещу представители на мюсюлманската и хърватска общности в БиХ.
Други новини от вторник: Момчило Краешник, бившият председател на парламента на босненските сърби, се яви пред Трибунала на ООН за началото на процеса срещу него. Срещу Краешник са повдигнати обвинения по осем пункта, включително геноцид и престъпления срещу човечеството. (АП, Ройтърс, АФП - 03/02/04)
