ЕИБ отпусна заем от 131 млн. евро на Румъния за рехабилитация на училищата
13/07/2003
 
БУКУРЕЩ, Румъния -- В петък (11 юли) Европейската инвестиционна банка (ЕИБ) отпусна заем от 131 млн. евро на Румъния за рехабилитация на около 1400 училища в страната. Около 80% от тях са в селските райони, а останалите - в градовете. Заемът представлява втората фаза на проект, започнат през 1997 г. В официално заявление по този повод се казва, че заемът "показва, че ЕИБ помага особено на тези райони в Централна Източна Европа, които носят по-голямо бреме от миналото, отколкото другите". (ЕИБ, Ромпрес - 11/07/03)
