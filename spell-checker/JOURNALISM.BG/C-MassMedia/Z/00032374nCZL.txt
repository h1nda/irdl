Според френски дипломат проблемът на Сърбия със ССА скоро ще бъде решен
					15/11/2009
					 
						БЕЛГРАД, Сърбия -- Жан Франсоа Терал, посланик на Франция в Белград, заяви в петък (13 ноември), че смята, че въпросът със замразеното Споразумение за стабилизиране и асоцииране (ССА) между ЕС и Сърбия скоро ще бъде решен. Той каза, че всички страни членки на ЕС уважават мнението на Холандия, която настоява ССА да остане блокирано, докато Сърбия арестува босненския сръбски военновременен командир Ратко Младич. Но Терал се пита колко време една страна членка на ЕС може да защитава тази позиция, след като мнозинството страни членки са на различно мнение. По-рано тази седмица Холандия загатна, че може да смекчи позицията си, но все пак очаква доклада през декември за напредъка на Сърбия на главния прокурор на Трибунала за военни престъпления на ООН Серж Брамерц. (Време, Бета, Б92, Радио Сърбия - 13/11/09)
