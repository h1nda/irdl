Хиляди работници в Косово организират протести в искане на повече права
					02/05/2008
					 
						ПРИЩИНА, Косово -- Съюзът на независимите синдикати организира протест в четвъртък (1 май) за отбелязване на Международния ден на труда и поиска институциите да "върнат достойнството на работниците". Демонстрантите настояват за права на работниците, колективни договори и алтернативни процеси на приватизация. Хилядите демонстранти в Прищина заявиха, че правителството системно нарушава правата на работниците. Те поискаха подобрения както в държавния, така и в частния сектор. Председателят на Съюза Хаджи Арифи обвини институциите в липса на стратегия за решаване на тези проблеми. (РТК, Кохавижън, Телеграфи, ТВ21 - 01/05/08)
