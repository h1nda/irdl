Рачан отрече, че има намерение да подаде оставка
18/05/2003
 
ЗАГРЕБ, Хърватска -- В петък (16 май) премиерът Ивица Рачан отрече слуховете, че възнамерява да се оттегли от поста, поради постоянните конфликти с Хърватската селска партия, която е партньор в управляващата коалиция. Рачан по-рано бил заявил, че по-скоро ще мине в опозиция, отколкото да позволи да бъде спъван в усилията му за присъединяване към ЕС.
Също в петък, Рачан потвърди, че правителството не знае къде се намира обвинения във военни престъпления ген. Анте Готовина, въпреки твърденията за обратното на Главния прокурор на ООН по военните престъпления Карла дел Понте. Рачан каза, че ако правителството знаеше местопребиваването на Готовина, щеше да го арестува. (ХИНА, Би Би Си - 16/05/03)
