Харадинаи е избран за премиер на Косово, Сърбия се противопоставя
					05/12/2004
					 
						ПРИЩИНА, Косово, Сърбия-Черна гора -- Косовският парламент гласува в петък (3 декември) за ибирането на Рамуш Харадинаи за премиер. Сърбия веднага протестира против назначаването на 36-годишния етнически албанец с твърдението, че той носи отговорност за военни престъпления, извършени по време на службата му като командир на Армията за освобождение на Косово. Премиерът Воислав Кощуница заяви, че ще изпрати писма до ръководителя на ЮНМИК Сьорен Йесен-Петерсен, Съвета за сигурност на ООН и ЕС с искане решението да бъде анулирано. Харадинай бе разпитан неотдавна от прокурорите на ООН, но срещу него не са повдигнати обвинения. До няколко дни той трябва да представи в парламента състава на новия кабинет и правителствената програма. (AП, АФП, Танюг, Бета, Б92, Данас - 04/12/04; AП, АФП, КосоваЛайв, Танюг - 03/12/04)
