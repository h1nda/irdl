Според Бътлър САЩ подкрепят усилията на Скопие за децентрализация към януари 2005 г. 
					04/10/2004
					 
						СКОПИЕ, Македония -- В интервю, публикувано в броя от понеделник (4 октомври) на "Утрински вестник", американският посланик в Скопие Лорънс Бътлър заявява, че Вашингтон подкрепя усилията на македонското правителство за прилагане на новите закони за децентрализация и за привършване на процеса на децентрализация до януари 2005 г. Бътлър повтори позицията си, че отхвърлянето на законите по време на референдума следващия месец би представлявало крачка назад в развитието на страната. 
						Междувременно македонският външен министър Илинка Митрева започна двудневна официална визита в Чешката република в неделя. Разговорите ще са съсредоточени върху двустранното политическо сътрудничество и икономическите въпроси. (Утрински вестник - 04/10/04; Макфакс - 03/10/04)
