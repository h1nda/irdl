Министри от ЮИЕ се договориха да засилят сътрудничеството в борбата с организираната престъпност и трафика на хора 
					09/02/2006
					 
						АТИНА, Гърция -- В сряда (8 февруари) министрите на правосъдието и вътрешните работи на десет страни от Югоизточна Европа се споразумяха да засилят сътрудничеството в борбата с организираната престъпност, трафика на хора и тероризма. Албания, Босна и Херцеговина (БиХ), България, Хърватия, Гърция, Македония, Молдова, Румъния, Сърбия и Черна гора и Турция ще адаптират законите си, за да отговорят на стандартите на ЕС и Съвета на Европа. Министрите се договориха и за създаването на работни групи от прокурори и полицаи, които да разследват организираната престъпност на национално и регионално ниво. 
						По време на форума БиХ и Гърция сключиха двустранни споразумения за реадмисия и съвместна борба с престъпността. От своя страна Албания и Сърбия и Черна гора подписаха двустранно споразумение за сътрудничество в съдебния сектор. (ДПА, АНА, МПА, Фена, Бета - 08/02/06)
