Премиерът на Турция Ердоган подкрепя изпращането на турски войски в Ирак
31/08/2003
 
АНКАРА, Турция -- Премиерът Реджеп Тайип Ердоган каза пред репортери в петък (29 август), че подкрепя изпращането на войски в Ирак, за да се помогне на стабилизирането на страната. "Ние не трябва да се страхуваме да отидем там", заяви той. Решението ще зависи от това, коя част на Ирак ще бъде определена за турските войски, допълни Ердоган. Според съобщенията, върховният командващ НАТО в Европа американският генерал Джеймс Джонс ще посети Турция във вторник за разговори по Ирак и други въпроси.
В други новини се съобщава, че не е постигнат напредък по въпроса за заплатите на петия кръг на преговорите в събота между представители на правителството, профсъюзите и държавните служители. Ще бъде съставена комисия, която ще разгледа въпроса; окончателното решение ще бъде взето от правителството. (AФП - 31/08/03; Анатолия, Би Би Си - 30/08/03; AФП - 29/08/03)
