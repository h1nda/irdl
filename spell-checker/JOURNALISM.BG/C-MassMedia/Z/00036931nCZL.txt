Албански имигранти задръстиха граничните пропускателни пунктове с Гърция 
					03/01/2011
					 
						ТИРАНА, Албания -- Вълна от албански имигранти, завръщащи се от празненствата по случай Нова година, прекарани със семействата им, задръсти сухопътните ГКПП с Гърция в понеделник (3 януари). Полицията съобщи, че е осигурила повече гранични служители за овладяване на наплива, но според съобщенията Гърция се е забавила с реакцията си на ситуацията. По оценки около 22 000 имигранти са се отправили към ГКПП Какавия и Капещица през последните 24 часа. Около 70 000 имигранти влязоха в Албания преди празниците само през ГКПП Капещица. Полицията очаква вълната от имигранти, завръщащи се в Гърция, да се увеличи пред идните дни. (Balkan Web, Клан, НОА - 03/01/11)
