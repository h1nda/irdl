Сърбия удължи училищната ваканция, за да предотврати разпространението на свинския грип
					10/11/2009
					 
						БЕЛГРАД, Сърбия -- В понеделник (9 ноември) министерството на образованието реши да удължи есенната ваканция да 16 ноември, за да предотврати разпространението на свинския грип. Министърът на образованието Зарко Обрадович обясни, че решението е взето след консултации със здравните власти. Досега Сърбия е съобщила за седем смъртни случая от свински грип и за 254 души, заразени с вируса.
						В понеделник в Албания здравното министерство откри лаборатория, която ще извършва тестове на пациентите, показващи симптоми на грип ще обявява резултатите в рамките на 24 часа. До момента в Албания е съобщено за общо 44 случая на заболяване от свински грип.
						Междувременно Хърватия съобщи за втори смъртен случай от свински грип. Жертвата е починала в събота. (ХРТ, Индекс, Ютарни Лист, Явно - 10/11/09; Шекули, Алсат, Клан, Телеграфи, Бета, РТС, Танюг, ДПА - 09/11/09)
