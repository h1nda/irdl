Процесът срещу Милошевич отново забавен по здравословни причини
19/02/2004
 
ХАГА, Холандия -- Трибуналът на ООН за военни престъпления отмени в сряда (18 февруари) заседанията си за два дни, тъй като лошото здравословно състояние на Милошевич не му позволява да присъства в съдебната зала. Това ще забави края на прокурорската фаза на процеса поне до следващата седмица. Прокурорите смятаха да приключат с подготовката на обвинението срещу бившия югославски лидер на 19 февруари. След това Милошевич ще има на разположение три месеца да подготви защитата си. (AФП, Хералд сън - 18/02/04)
