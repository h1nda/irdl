Иракският премиер посети Турция 
					17/11/2006
					 
						АНКАРА, Турция -- Двустранното сътрудничество и борбата с терористичната организация Кюрдска работническа партия (ПКК) доминираха в дневния ред на разговорите в четвъртък (16 ноември) между иракския премиер Нури ал Малики и турския му колега Реджеп Тайип Ердоган. След срещата им при затоврени врати в Анкара двамата дадоха обща пресконференция. Ал Малики отново подчерта, че Ирак е решен да прогони всички членове на ПКК от своята територия и да попречи на терористичните групи да намират подслон в Ирак. Ердоган заяви, че Турция подкрепя териториалната цялост на Ирак и предложи страната му да осигури обучение за иракската армия и полиция. (Сабах, Джихан - 17/11/06; Заман - 16/11/06)
