Хиляди протестират в Сараево срещу растящата престъпност сред малолетни
					10/02/2008
					 
						САРАЕВО, Босна и Херцеговина (БиХ) -- Множество от 10 000 души се събра в центъра на Сараево в събота (9 февруари), за да протестира срещу растящата престъпност сред малолетни през последните няколко месеца. При последния случай, 17-годишно момче е било нападнато от трима мъже в трамвай в Сараево. То е починало от раните си на път за болницата. Три седмици преди това, трима тийнейджъри от ромски произход са нападнали 72-годишна жена пред дома й, залели са я с бензин и са я запалили. 21-годишен младеж почина в петък след побой в дискотека в Сараево. (Танюг, Б92, РТРС, СРНА, ДПА - 09/02/08)
