Официален представител на ОССЕ посочи хърватския Дунавски регион като пример за разрешаване на конфликти
28/05/2004
 
ВУКОВАР, Хърватия - Заместник-ръководителят на мисията на ОССЕ в Хърватия, Робърт Бекър, каза в четвъртък (27 май), че Дунавският регион в хърватската Източна Славония е отличен пример за успешно разрешаване на конфликти. Бекър посети Вуковар, където призова местните власти да засилят още повече сътрудничеството си със съседите.
Междувременно хърватски съдебни източници съобщават, че най-големият процес за военни престъпления в страната ще започне в понеделник във Вуковар. Общо 35 души, повечето от които етнически сърби, са обвинени в тероризиране на хървати в село Миклушевци между 1991 и 1992 г..
Други новини: В четвъртък премиерът Иво Санадер заяви, че е убеден, че страната ще получи както статут на кандидат, така и дата за започване на присъединителните преговори с ЕС по време на срещата на върха на Европейския съвет идния месец. Изказването му бе направено по време на конференция за ползите от получаването на официален кандидатски статут. (Вечерни лист, Виесник - 28/05/04; ХИНA, AФП, ХT - 27/05/04)
