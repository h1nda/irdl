Турция потвърди завръщането на птичия грип
					09/02/2007
					 
						АНКАРА, Турция -- Министерството на земеделието потвърди в четвъртък (8 февруари) съобщенията за огнище на птичи грип в югоизточната провинция Батман. От министерството поясниха, че най-малко 170 пилета са умрели в тамошно село и че министерството извършва лабораторни анализи за наличието на щама H5N1. Властите съобщиха също, че четири деца от селото са приети в болница като превантивна мярка. Министерството подозира, че заразата е причинена от диви птици. В провинцията са изпратени специални екипи за налагане на карантина и унищожаване на птици с цел предотвратяване на по-нататъшното разпространяване на болестта. (Заман - 09/02/07; Анадолска агенция, Джихан, Ройтерс, АП, Би Би Си - 08/02/07)
