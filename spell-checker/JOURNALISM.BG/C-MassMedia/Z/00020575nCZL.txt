Новият министър на отбраната на Румъния изключи възможността за изтегляне на войските от Ирак
					09/11/2006
					 
						БУКУРЕЩ, Румъния -- В сряда (8 ноември) новоназначеният министър на отбраната Сорин Фрунзаверде изключи засега възможността за изтегляне на войските от Ирак. Той съобщи също, че министерството на отбраната е получило увеличение от 15 % на бюджета си за 2007 г. Фрунзаверде замени на този пост Теодор Атанасиу, който неотдавна подаде оставка заради продължителен спор с партньорите от управляващата коалиция. 
						Други новини -- Симулационно военно учение, наречено "SEESIM 06", чиято цел е да се подобри оперативната съвместимост при реагиране на природни бедствия в региона, започна в сряда в Букурещ и Скопие. В учението участват военни части от страните от Процеса на министрите на отбраната от Югоизточна Европа. (Антена 3 ТВ, Медиафакс, Ромпрес - 08/11/06)
