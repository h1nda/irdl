Румънски съд отхвърля опит на министерство да отложи стачката на ж. п. работниците
					09/06/2005
					 
						БУКУРЕЩ, Румъния -- В сряда (8 юни) съдът отхвърли опита на министерството на икономиката да отложи 20-дневната стачка на машинисти и други служители в ж. п. сектора. Министерството поиска 30-дневно отлагане, позовавайки се на необходимостта от възстановяване на щетите, нанесени на ж. п. инфраструктурата от неотдавнашните наводнения. Съдът обаче отхвърли искането и реши, че стачката може да продължи. Наред с други искания, работниците се борят и за увеличение на заплатите с 10 %. (Найн о'клок - 08/06/05)
