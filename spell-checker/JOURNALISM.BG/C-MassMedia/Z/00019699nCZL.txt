Американска фирма ще изгради албанската система за наблюдение на морското пространство
					23/08/2006
					 
						ТИРАНА, Албания -- Американската фирма "Локхийд Мартин" ще изгради албанската система за наблюдение на морското пространство, съобщиха албански и американски представители във вторник (22 август). Министърът на отбраната Фатмир Медиу каза пред репортери, че новата система ще позволи на страната да идентифицира всички кораби в морето и ще играе важна роля в борбата срещу тероризма и незаконния трафик. Разположените сензори и радари освен това ще увеличат безопасността на море. "Локхийд Мартин" изгради и албанската система за въздушен контрол. (AFX - 22/08/06)
