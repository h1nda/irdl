В Скопие започна среща на върха, посветена на развитието на ЮИЕ 
					11/03/2005
					 
						СКОПИЕ, Македония -- Президентът Бранко Цървенковски откри в четвъртък (10 март) в Скопие двудневна среща на върха, посветена на развитието и сътрудничеството между страните от Югоизточна Европа (ЮИЕ). Той каза пред участниците, че страните от региона са на път да се превърнат в модерни пазарни икономики, но призна, че остават още много предизвикателства, в т. ч. прилагането на реформите. Той призова за регионално сътрудничество по икономическите въпроси, сигурността и стабилността. Във форума участват близо 150 държавни и правителствени ръководители, високопоставени длъжностни лица и представители на деловите кръгове. (MИA, Макфакс - 10/03/05)
