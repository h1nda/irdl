Гърците подкрепят ролята на страната им в срещата на върха на Европейския съвет
					26/12/2004
					 
						АТИНА, Гърция -- Според резултатите от проучване на общественото мнение, оповестени от агенция РАСС в петък (24 декември), мнозинството от гърците подкрепят ролята на страната им в срещата на върха на Европейския съвет, на която бе взето решение за започване на присъединителни преговори със съседна Турция. Общо 42.7% от анкетираните са изразили мнението, че правителството е направило максималното, за да защити гръцките и кипърските интереси. В допълнение, 68% са казали, че кипърският президент Тасос Пападопулос е постъпил правилно, като не е наложил вето на започването на присъединителните преговори с Анкара. Решението на ЕС е обвързано с условието, че Турция ще подпише митническо споразумение с Кипър. (AНA, Катимерини - 24/12/04)
