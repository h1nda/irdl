Северна Албания е застрашена от наводнения
					30/12/2009
					 
						ТИРАНА, Aлбания -- Пет министерства са се присъединили към специалния екипа за извънредни ситуации, който ще контролира ситуацията в северната част на страната, където водноелектрическата централа "Фирца" и река Дрин заплашват да наводнят околните райони. Проливните дъждове увеличиха нивото и на двете близо до максималния капацитет, заплашвайки живущите наблизо. Министърът на енергетиката Дритан Прифи заяви във вторник (29 декември), че правителството е готово да се намеси в случай на извънредно положение и добави, че вече са осигурени убежища в Шкодра, Лежа и Мат, които са готови да приемат хора, ако се наложи. (Лаймифундит, Toп Ченъл, Aлсат, Kлан - 29/12/09)
