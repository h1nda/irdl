Турското правителство не е готово с решение за изпращане на миротворци в Ирак
26/08/2003
 
АНКАРА, Турция -- Министърът на правосъдието Джемил Чичек каза, че правителството все още не е готово с решение дали да изпрати миротворци в съседен Ирак, както бе поискано от САЩ. Чичек, който е и говорител на правителството, заяви, че на заседанието си в понеделник (25 август) правителството се е съсредоточило повече върху неотдавнашните вълнения в Северен Ирак, отколкото върху възможното разполагане на сили. При последните нападения бяха убити 11 тюркмени.
Други новини: в понеделник завършилият мандата си главен секретар на турския Съвет за национална сигурност (СНС) каза, че 7-ият законодателен пакет за хармонизация с правото на ЕС е отнел реалните правомощия на СНС. Според генерал Тюнджер Кълънч, макар че юридически органът все още съществува, СНС няма реално влияние върху процеса на вземане на политически решения. (Радикал - 26/08/03; Анадолска агенция, НТВ, ТРТ 2 - 25/08/03)
