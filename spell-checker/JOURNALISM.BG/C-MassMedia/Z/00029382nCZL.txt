Хърватия предложи на Словения широк достъп до спорните морски райони
					22/02/2009
					 
						ЛЮБЛЯНА, Словения -- Хърватия е готова да осигури на Словения достъп до спорните морски зони, но не е готова да й даде част от територията си, заяви в интервю за словенския всекиднивнек "Журнал 24" в събота (21 февруари) хърватският външен министър Гордан Яндрокович. Той добави, че макар че Загреб оценява усилията на Европейската комисия да намери решение на граничния спор, Загреб все още твърди, че проблемът трябва да бъде решен от международен съд. Яндрокович също отбеляза, че когато Словения се присъедини към ЕС, граничният спор с Хърватия не бе споменат. (Вечерни Лист, Насионал, БТА, Журнал 24, Слободна Далмация, Дневник - 21/02/09)
