В Турция бе открит предполагаем масов гроб на кюрди
					06/01/2011
					 
						АНКАРА, Турция -- В нива в Югоизточна Турция е бил открит масов гроб, съобщиха местните медии в сряда (5 януари). Смята се, че гробът съдържа тленните останки на кюрди, изчезнали през 90-те години на ХХ век. До момента са ексхумирани останките на осем души. Прокурор е разпоредил разкопаването на гроба в провинция Битлис, след като е била получена информация от семействата на девет кюрди, изчезнали малко след като напуснали селата си, за да се присъединят към кюрдските бунтовници. Ще бъдат извършени ДНК тестове, за да се определи дали останките са на изчезналите кюрди. Властите съобщиха, че гробът може да съдържа повече тленни останки. (АП, Доган, НТВ, Анадолска информационна агенция - 05/01/11)
