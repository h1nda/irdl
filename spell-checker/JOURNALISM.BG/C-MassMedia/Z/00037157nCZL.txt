Имигранти ще обявят гладна стачка в Атина
					24/01/2011
					 
						АТИНА, Гърция -- Над 200 имигранти пристигнаха в неделя (23 януари) в Атина от остров Крит с планове да обявят гладна стачка с искания за документи за постоянно пребиваване. Имигрантите, младежи от Алжир, Мароко и Тунис, са разположили лагери пред правния факултет на Атинския университет, който съгласно местните закони е неприкосновена зона за полицията. Те смятат да започнат гладната си стачка във вторник. 
						Други новини - Властите са арестували в неделя 32-ма незаконни мигранти, скрити в камион край Коринт. Властите съобщават, че емигрантите, които са от Афганистан и Ирак, са пътували от Атина за пристанище Патрас, откъдето е трябвало да се качат на ферибот за Бари, Италия. Шофьорът на камиона, 26-годишен украинец, е арестуван. (АП, АНА-МПА - 23/01/11)
