ПКК удължи прекратяването на огъня до средата на юли
					02/06/2009
					 
						АНКАРА, Турция -- Терористичната Кюрдска работническа партия (ПКК) обяви в понеделник (1 юни), че ще продължи едностранното прекратяване на огъня - обявено на 14 април - с още шест седмици. В свое изявление ПКК твърди, че ще спре въоръжените нападения срещу турски цели до 15-и юли, за да "даде възможност за намирането на мирно решение на кюрдския проблем". В изявлението обаче се казва, че ПКК "си запазва правото на самоотбрана, когато бъде нападната". Прекратяването на огъня трябваше да изтече в понеделник. (Си Ен Ен Тюрк, Хюриет, Ройтерс - 01/06/09)
