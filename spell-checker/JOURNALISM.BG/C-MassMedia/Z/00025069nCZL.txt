Генералният секретар на НАТО ще посети Румъния тази седмица
					08/01/2008
					 
						БУКУРЕЩ, Румъния -- Генералният секретар на НАТО Яп де Хоп Схефер ще посети Букурещ в петък (11 януари), за да провери подготовката на Румъния за домакинството й на срещата на високо равнище на Алианса, съобщиха местните медии в понеделник. Това ще бъде втората визита на Де Хоп Схефер като част от подготовката на срещата на върха. Първата визита беше през октомври. (Гъндул - 08/01/08; Ромпрес, Медиафакс - 07/01/08)
