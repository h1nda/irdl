Самолет Ф-16 се разби в Турция 
					04/03/2005
					 
						АНКАРА, Турция -- Самолет Ф-16 на турските ВВС се разби при учебен полет в Северна Турция в четвъртък (3 март). Самолетът излетял от база край Анкара и изчезнал от радарните екрани, докато прелитал над Йенидже, на около 140 км от базата си. Съдбата на двамата пилоти е неизвестна. 
						Други новини: Полицията в Истанбул разбива незаконни дестилационни инсталации след смъртта на най-малко девет души в разстояние на четири дни. Четирима починаха в неделя след консумация на алкохол в малък ресторант. Оттогава са починали още петима, а 44 са постъпили в болница. Полицията е открила извънредно големи количества метилов алкохол в напитката. Досега са претърсени три незаконни цеха. (AФП - 03/03/05)
