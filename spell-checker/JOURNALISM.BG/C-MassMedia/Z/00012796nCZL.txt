Министерството на отбраната на БиХ представи почетното армейско подразделение
					28/11/2004
					 
						САРАЕВО, Босна и Херцеговина (БиХ) -- Министерството на отбраната на БиХ представи в петък (26 ноември) новосъздаденото почетно подразделение на армейските сили на БиХ. Подразделението, което ще участва в официални военни церемонии, е съставено от офицери и войници от армиите на двете общности и представлява трите национални групи в БиХ. Първото появяване се очаква по време на церемонията по предаване на военното командване в БиХ от НАТО на ЕС на 2 декември. (Независне новине - 27/11/04; ПБС БиХ - 26/11/04)
