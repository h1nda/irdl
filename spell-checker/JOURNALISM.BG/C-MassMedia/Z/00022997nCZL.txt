Гръцките власти обещаха да разследват всички обвинения в неправомерни действия на полицията 
					22/06/2007
					 
						АТИНА, Гърция -- В четвъртък (21 юни) министърът на обществения ред Вирон Полидорас и началникът на полицията Анастасиос Димосхакис обещаха да разследват всички обвинения в неправомерни действия на полицията. Съобщенията за полицейска бруталност се множат, след като бе излъчен видеозапис, направен с мобилен телефон, на който се виждат полицаи, малтретиращи двама задържани в полицейски участък в центъра на Атина миналия юни. В четвъртък нов видеозапис, също направен с мобилен телефон и излъчен по местната телевизия, показа полицаи от друг полицейски участък, малтретиращи две проститутки. (Нафтемпорики, Катимерини, Етнос - 22/06/07)
