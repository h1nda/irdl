Гюл потвърди подкрепата на Турция за евроатлантическата кандидатура на Албания
					04/02/2007
					 
						ТИРАНА, Албания - Турският външен министър Абдула Гюл потвърди подкрепата за интеграцията на Албания в евроатлантическите структури по време на посещението си в Тирана в петък (2 февруари). Той се срещна със своя албански колега Бесник Мустафай, с президента Алфред Мойсиу, с премиера Сали Бериша и с председателя на парламента Жозефина Топали. Гюл също участва в среща на арбанско-турския бизнессъвет в Тирана в петък. В центъра на дискусиите бе двустранната търговия, икономическото сътрудничество и турските инвестиции в Албания. Двете страни се очаква да ратифицират двустранното споразумение за свободна търговия, подписано в края на декември миналата година. (Албейниън Нюз, Заман, Нафтемпорики - 03/02/07; Уеб-сайт на албанския президент - 02/02/07)
