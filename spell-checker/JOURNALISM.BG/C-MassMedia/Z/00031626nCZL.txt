Инцко създаде екип за инвентаризация на държавната собственост в БиХ
					14/09/2009
					 
						САРАЕВО, Босна и Херцеговина (БиХ) -- Върховният представител Валентин Инцко оповести в събота (12 септември) създаването на екип, който ще инвентаризира държавната собственост. Щом завърши инвентаризацията, описът ще бъде предаден на властите в БиХ, които ще започнат разпределяне на собствеността. Инцко отбеляза, че подобна инвентаризационна работна група, сформирана от босненското правителство преди шест месеца, дори не е започнала още да работи. Намирането на решение на проблема с държавната собственост е една от петте цели, набелязани от Съвета за прилагане на мира за преобразуването на Службата на върховния представител в Служба на специалния представител на ЕС. (СВП, РТРС, Фена, Независне Новине, СРНА - 12/09/09)
