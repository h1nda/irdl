Приемането на България в ЕС през 2007 г. е все още постижима цел, но са необходими действия, казва представител на ЕК
					26/07/2005
					 
						СОФИЯ, България -- Влизането на България в ЕС на 1 януари 2007 г. остава постижима цел, каза директорът на Генерална дирекция "Разширяване" на Европейската комисия Фабрицио Барбазо. В понеделник (25 юли) той започна двудневно посещение в София. След разговор с председателя на българския парламент Георги Пирински Барбазо призова да се ускори работата във връзка с процеса на присъединяване към ЕС и подчерта, че страната не може да си позволи да губи време. Трябва да се създаде силно правителство, което веднага да започне работа, каза Барбазо, като добави, че дори и правителство на малцинството би могло да постигне стратегическата цел за присъединяване към ЕС. 
						Други новини -- Екип от експерти на ЕС пристигна в България във вторник, за да направи оценка на последствията от големите наводнения. Експертите, изпратени по молба на българското правителство, трябва да предложат стратегия за възстановяване на засегнатите райони. След това тя ще бъде представена в Брюксел за отпускане на финансова помощ. (Новинар - 26/07/05; бТВ, БНР - 25/07/05)
