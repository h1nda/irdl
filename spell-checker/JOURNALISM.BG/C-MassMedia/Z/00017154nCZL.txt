Словения прие указ за риболовните райони, Хърватия отговори с протестна нота 
					06/01/2006
					 
						ЛЮБЛЯНА, Словения -- В четвъртък (5 януари) словенското правителството прие указ за риболовните райони в Адриатическо море между Словения и Хърватия. В незабавна протестна нота хърватското правителство отхвърли тези части от указа, които се отнасят до райони, попадащи под суверенитета на Хърватия. То посочи, че словенското решение е юридически необосновано, нарушава редица международни конвенции и противоречи на съвместната декларация за избягване на подобни инциденти, приета миналата година на съвместно заседание на двете правителства. Хърватия твърди, че граничните и други двустранни въпроси със Словения трябва да се отнесат за решаване от международен арбитраж. (ХИНА, Индекс - 05/01/06)
