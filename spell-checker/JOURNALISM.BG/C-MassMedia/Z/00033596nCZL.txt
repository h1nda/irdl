Караджич произнесе встъпителната си реч в Хага
					01/03/2010
					 
						ХАГА, Холандия -- Бившият босненски сръбски лидер Радован Караджич се яви в понеделник (1 март) на възобновения процес срещу него в Трибунала на ООН за военни престъпления. Във встъпителната си реч той защити каузата на босненските сърби във войната, настоявайки, че той и неговият народ са действали при самозащита срещу група мюсюлмани, които са се стремели към господство в Босна и Херцеговина (БиХ). Караджич, който е обвинен в геноцид, военни престъпления и престъпления срещу човечеството по време на конфликта от 1992-1995 г., води сам защитата си. Неговият бойкот на процеса миналата есен бе причина за отлагането му до момента. (Би Би Си, Ройтерс, АП - 01/03/10)
