Солана: "ЕС работи за преодоляване на пречките пред разполагането на ЮЛЕКС"
					27/05/2008
					 
						ПРИЩИНА, Косово -- Върховният представител за външната политика на ЕС Хавиер Солана каза, че Съюзът работи за преодоляване на пречките пред планираното разполагане на полицейската и съдебна мисия на ЕС (ЮЛЕКС) в Косово. В понеделник (26 май) в Брюксел Солана каза, че вярва, че ЮНМИК и ЮЛЕКС могат да функционират заедно след влизането в сила на косовската конституция на 15 юни.
						Други новини от понеделник -- Сръбският министър за Косово Слободан Самарджич каза, че новите сръбски общински съвети ще бъдат образувани в скоро време в районите, където Белград организира избори на 11 май. Повечето от тях бяха в предимно сръбските области в Северно Косово. В отговор косовският президент Фатмир Сейдиу каза, че всички опити за установяване на паралелни институции ще запазят високо нивото на напрежение. (Доха Диторе, Зери - 27/05/08; РТК, КТВ, Телеграф, Макфакс - 26/05/08)
