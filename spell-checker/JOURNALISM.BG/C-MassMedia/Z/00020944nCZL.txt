Загребски съд отхвърли решението за отлагане на делото срещу Главаш 
					12/12/2006
					 
						ЗАГРЕБ, Хърватия -- В понеделник (11 декември) извънсъдебният състав на Загребския окръжен съд обяви, че е решил да отмени взетото неотдавна решение на съдия-следователя за временно прекратяване на делото срещу депутата Бранимир Главаш. Той е обвинен във военни престъпления срещу цивилни етнически сърби в Осиек през 1991 г. След като бе задържан, той започна 37-дневна гладна стачка. Позовавайки се на влошеното му здравословно състояние, съдия-следователят реши да го освободи от ареста и да отложи съдебния процес. В отговор прокуратурата обжалва решението пред извънсъдебния състав. 
						Други новини -- Съветът на националното Хърватско радио и телевизия (ХРТ) заяви във вторник, че ще проведе спешно заседание, на което да обсъди случая с тримата журналисти и редактора, отстранени от информационната програма на ХРТ, тъй като са излъчили скандален видеозапис на реч, изнесена от президента Стипе Месич в началото на 90-те години. Ръководството на ХРТ се позова на нарушения на вътрешните наредби и непрофесионално поведение. Хърватската асоциация на журналистите и неправителствената организация "Репортери без граници" заявиха, че уволненията представляват цензура и поискаха журналистите да бъдат върнати на работа. В своята реч Месич видимо прославя пронацисткия усташки режим, управлявал Хърватия по време на Втората световна война. (Вечерни лист, Весник - 12/12/06; ХРТ - 11/12/06)
