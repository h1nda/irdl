Главният прокурор на България поиска сваляне на имунитета на Станишев
					04/11/2009
					 
						СОФИЯ, България -- Във вторник (3 ноември) главният прокурор Борис Велчев внесе официално искане за сваляне на имунитета на бившия министър-председател Сергей Станишев. Прокуратурата възнамерява да повдигне обвинения срещу Станишев за изчезването на поверителни документи, отнасящи се до националната сигурност, през периода, в който Станишев е бил министър-председател. Станишев, който сега е депутат в парламента, беше заявил, че ще се откаже доброволно от имунитета си, което превръща парламентарната процедура в проста формалност. (Дарик, Фокус, БГНЕС, 24 часа, Дневник, Монитор - 03/11/09)
