Сръбската полиция съобщи, че е разкрит екстремистки тренировъчен лагер близо до Нови Пазар
					18/03/2007
					 
						БЕЛГРАД, Сърбия -- Полицията съобщи в събота (17 март), че е затворила лагер, в който са се обучавали естремести на сектата Уахаби близо до Нови Пазар след няколкомесечно наблюдение в района. Четирима души са били арестувани и е било конфискувано значително количество пластични експлозиви, оръжие и униформи. Петият заподозрян е избягал. 
						Междувременно в петък полицията задържа бившия началник на югославските митници Михал Кертес, който в началото на седмицата бе обвинен в злоупотреба със служебното положение и в източване на милиони държавни средства към сметки в Кипър между 1994 и 2000 г. Другият обвинен по това дело, Йован Зебич, почина два дни, след като прокурорите оповестиха обвиненията. (Б92, Бета, РТС, Танюг - 17/03/07)
