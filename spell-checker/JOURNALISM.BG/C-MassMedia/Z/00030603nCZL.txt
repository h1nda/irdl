Крайният срок за личните карти в Албания изтече
					15/06/2009
					 
						ТИРАНА, Албания -- В понеделник (15 юни) изтича срокът за подаване на заявления от албанците за новите електронни лични карти. Съгласно приетия миналия декември нов избирателен закон на страната само гражданите, притежаващи валиден паспорт или електронна лична карта, ще имат възможност да дадат своя глас на парламентарните избори на 28 юни. Вътрешното министерство обяви в свое изявление, че общо 1 354 000 граждани са подали заявления досега и че са издадени 1 253 000 карти. 
						Други новини -- Полицията арестува в неделя заподозрян трафикант на хора. Той бе задържан на пътя между Гирокастро и гръцката граница. Полицейски служители открили още осем албанци, пътуващи в две коли. Те признали, че са заплатили по 2 000 евро, за да преминат незаконно границата с Гърция. (Газета Шкиптаре, Шкип, Balkan Web, Шекули - 15/06/09; Шекули, Топ Чанъл, Оранюз, Balkan Web - 14/06/09)
