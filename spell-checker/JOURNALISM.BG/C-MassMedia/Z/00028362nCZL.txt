Aлбания и Македония ще лобират пред ЕС за финансирането на Коридор № 8
					12/11/2008
					 
						СКОПИЕ, Македония -- Албания и Македония се споразумяха във вторник (11 ноември) да лобират заедно пред ЕС за осигуряване на финансова помощ за Коридор № 8, инфраструктурен проект, който ще свърже двете страни. Председателят на албанския парламент Жозефина Топали предложи идеята по време на среща с македонския й колега Трайко Веляновски в Скопие. Топали оцени високо усилията на Македония да се приближи до членство в ЕС и заяви, че се надява, че страната скоро ще получи покана за членство в НАТО както Албания и Хърватия. И двамата официални представители призоваха за укрепване на двустранните икономически отношения. (БолкънУеб, Нюз 24, Toп Ченъл, Клан - 11/11/08)
