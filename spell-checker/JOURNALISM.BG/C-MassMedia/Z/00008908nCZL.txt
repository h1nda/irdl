Според доклад на ЕС Турция все още не отговаря на стандартите за членство
02/11/2003
 
БРЮКСЕЛ, Белгия -- Годишният доклад на ЕС за кандидатите за членство в Съюза ще посочи недостатъците в усилията на Турция да изпълни необходимите критерии, съобщи АФП в петък (31 октомври). Докладът трябва да бъде публикуван в сряда, но копия от него попаднаха в медиите. Европейската комисия е стигнала до извода, че Турция не отговаря на всички политически критерии и е изказала съжаление, че продължава влиянието на военните върху правителството. Турският премиер Реджеп Тайип Ердоган реагира гневно и обвини ЕС, че използва "слаби извинения" за това, че не започва преговори за присъединяване. От друга страна външният министър Абдуллах Гюл се съгласи с изводите и заяви, че правителството работи за решаване на откритите въпроси.
В други новини, Гюл се срещна с украинския си колега Константин Гришенко в събота и обсъди възможното сътрудничество в следвоенното възстановяване на Ирак. Те също така разгледаха въпроси на сигурността и стремежите на Украйна за членство в НАТО. (AФП, Анадолска агенция - 01/11/03; AФП - 31/10/03)
