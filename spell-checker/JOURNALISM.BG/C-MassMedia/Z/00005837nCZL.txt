Управляващата коалиция на Черна гора настоява за оставка на главния прокурор
05/01/2003
 
ПОДГОРИЦА, Черна гора, Югославия -- Управляващата коалиция на Черна гора, в която участват Демократическата партия на социалистите (ДПС) и Социалдемократическата партия (СДП), взе решение да свали от поста главния прокурор Божидар Вукчевич заради скандала с трафика на хора. Коалицията вероятно ще поиска оставката веднага след приключването на процеса. Няколко други партии и неправителствени организации искаха оставката на Вукчевич още след ареста на неговия заместник Зоран Пиперович по обвинения в покровителстване на мрежа за проституция. (Вести, Б92 - 04/01/03)
