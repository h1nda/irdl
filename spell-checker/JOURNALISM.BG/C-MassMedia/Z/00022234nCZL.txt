Специален екип на международната общност ще се срещне в БиХ, за да обсъди статута на Сребреница
					15/04/2007
					 
						СРЕБРЕНИЦА, Босна и Херцеговина (БиХ) -- Специален екип на международната общност ще се събере и ще изготви предложения за статута на Сребреница след две седмици, според съобщение в събота (14 април). Официални представители на международната общност, на БиХ и Република Сръбска (РС) се срещнаха в Сребреница по-рано през деня в отговор на плановете на завърнали се босненци масово да напуснат РС и да потърсят специален статут, извън юрисдикцията на РС. Това събитие е следствие на неотдавнашното признание на Международния съд, че там е бил извършен геноцид през юли 1995 г. По време на посещението си в Сребреница в събота главният заместник-върховен представител Рафи Грегориан призова босненците да останат в Сребреница и заяви, че ще бъдат предприети мерки за подобряване на условията за живот там. (Дневни аваз, Независне новине - 15/04/07; РТРС, ПБС БиХ - 14/04/07)
