Дете бе ранено при стрелба срещу членове на "Земунския клан" в София
					13/07/2007
					 
						СОФИЯ, България -- Четирима души, включително шестмесечно бебе и неговата майка сръбкиня, бяха сериозно ранени по време на стрелба в сряда вечерта (11 юли) в София. Съобщава се, че и четиримата са роднини на Ненад Миленкович, лидер на печално известния сръбски "Земунския клан". Смята се, че бебето, което е простреляно в ръката, е негов син. 
						Полицията съобщи, че е открила незаконно оръжие и фалшиви паспорти при последвалия обиск на апартамента на пострадалите. Издирването на стрелците продължава. Нападението става броени часове, след като Манол Велев, съпруг на председателката на Държавната агенция за младежта и спорта Весела Лечева, бе прострелян няколко пъти в близост до офиса му в София. (Медиапул, бТВ, Дарик, Dir.bg, news.bg - 12/07/07)
