Турска журналистка получи условна присъда за обида
					16/09/2009
					 
						АНКАРА, Турция -- Във вторник (15 септември) съд в източния град Адана издаде условна присъда срещу турска журналистка, която публикува шега, намекваща, че лидерите на всички страни са корумпирани. Шегата беше публикувана във вестник "Експрес" от журналистката Севда Турачлар. Тя получи 11 месеца условно, след като президентът Абдула Гюл, министър-председателят Реджеп Тайип Ердоган и бившият министър на финансите Кемал Унакътан заведоха съдебно дело срещу вестника. "Ние сме публикували в миналото подобни шеги по адрес на предишни президенти, но подобно нещо никога не се е случвало", каза Турачлар за Ройтерс. (Радикал - 16/09/09; Милиет, Хабертюрк, Ройтерс - 15/09/09)
