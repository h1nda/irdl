Гърция и Турция се споразумяват да отменят планираните учения в Кипър 
					22/09/2004
					 
						НЮ ЙОРК, САЩ -- Гърция и Турция възнамеряват да отменят паралелните учения в Кипър през октомври по силата на договореност, постигната по време на разговорите от понеделник (20 септември) между гръцкия външен министър Петрос Моливиатис и турския му колега Абдулах Гюл в Ню Йорк. На срещата в рамките на сесията на Общото събрание на ООН двамата министри са обсъдили допълнителни мерки за укрепване на доверието и сигурността. 
						Други новини: Според Моливиатис гръцката кандидатура за непостоянен член на Съвета за сигурност на ООН за 2005-2006 г. се разглежда благосклонно. Междувременно се съобщава, че Атина възнамерява да постигне пробив във водените вече година преговори зо конституционното име на нейния съсед Македония. Преговорите се провеждат под егидата на ООН. (Утрински вестник, Вест, Макфакс - 22/09/04; Анадолска агенция, МПА, АНА - 21/09/04)
