Гладна стачка обяви митрополит, на когото бе забранено да влиза в Черна гора
					29/08/2007
					 
						ПОДГОРИЦА, Черна гора -- Във вторник (28 август) президентът Филип Вуянович отбеляза, че от уважение към работата на Трибунала за военни престъпления в Хага Черна гора отново е забранила на митрополита от Сръбската православна църква Филарет да влиза в страната. Филарет, на когото бе отказан достъп по подозрения, че е подпомагал укриващи се военнопрестъпници, във вторник е разпънал палатка на границата и е обявил, че започва гладна стачка срещу тази забрана. Той е включен в списък на хора, заподозрени от Трибунала в Хага в подпомагане на етнически сърби да се укриват от правосъдието, и му бе забранено да влиза в Черна гора вече четири пъти. (Вести - 29/08/07; МИНА, РТЧГ, Javno.com, АП, БМРР, Б92, Бета - 28/08/07)
