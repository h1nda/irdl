Румънски прокурори започват разследване за корупция срещу бивш министър на транспорта
					25/03/2007
					 
						БУКУРЕЩ, Румъния -- Прокурори от отдела срещу корупцията заявиха в петък (23 март), че са започнали разследване срещу бившия министър на транспорта Мирон Митреа от Социалдемократическата партия (СДП), който е обвинен в злоупотреба със служебното положение. Твърди се, че министърът е разрешавал размяната на скъпоструваща земя в северната част на Букурещ срещу евтина земя въпреки съдебно дело, което вече е било в ход. Митреа е третият член от кабинета на бившия премиер Адриан Нъстасе, който ще бъде разследван за корупция, включително и самият Нъстасе. (Медиафакс, Ромпрес - 23/03/07)
