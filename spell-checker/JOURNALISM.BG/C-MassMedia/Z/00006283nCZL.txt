Патън: ЕС ще разглежда заявлението на Хърватска за членство през април
14/03/2003
 
ЗАГРЕБ, Хъватска -- Еврокомисарят по външните отношения Крис Патън заяви в четвъртък (13 март), че ЕС ще започне разглеждането на заявлението на Хърватска за членство през следващия месец. Прегледът ще продължи една година и ще определи дали страната е готова започне присъединителни преговори по 30 глави. По време на срещите си с официални лица в Загреб, Патън поздрави правителството за икономическите и политически реформи. Еврокомисарят трябваше да остане в Хърватска два дни, но съкрати визитата си и отпътува за Белград във връзка с убийството на сръбския премиер Зоран Джинджич. (Весник - 14/03/03; ХРТ, БиБиСи - 13/03/03)
