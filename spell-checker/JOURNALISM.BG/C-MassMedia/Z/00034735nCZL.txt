МВФ поставя условия за отпускане на заем на Сърбия
					28/05/2010
					 
						БЕЛГРАД, Сърбия -- МВФ е дал условно съгласие за отпускане на следващия транш от 380 млн. евро от своя стендбай заем в размер на 2,9 милиарда евро на Сърбия. Правителството трябва да внесе в парламента пакет за пенсионна реформа в следващите две седмици и да направи съкращения в публичната администрация преди официалното одобрение идния месец, каза в четвъртък (27 май) шефът на мисията на МВФ Алберт Йегер след извършването на необходимия преглед. Той отбеляза още бавното икономическо възстановяване на Сърбия и поправи първоначалната прогноза на МВФ за 2 % растеж на 1,5 %. (ДПA - 28/05/10; AП -27/05/10)
