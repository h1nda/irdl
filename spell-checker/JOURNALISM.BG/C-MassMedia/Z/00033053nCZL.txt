Испания е за бърза евроинтеграция на Сърбия
					15/01/2010
					 
						БЕЛГРАД, Сърбия -- Испанският посланик в Белград, Иниго де Паласио Еспаня, чиято страна е настоящият ротационен председател на ЕС, според медиите е заявил в четвъртък (14 януари), че ЕС е започнал консултации по подаденото миналия месец от Сърбия заявление за членство. ЕС ще проведе среща на министерско равнище със сръбски представители на 26 януари, за да ги информира за позицията на блока. Еспаня заяви, че Испания силно подкрепя по-тясната интеграция на Сърбия в ЕС и ще настоява Европейската комисия да изготви препоръка за даване на кандидатски статут на Белград. Сърбия се надява да стане официален кандидат за ЕС тази година. (Танюг, Б92, emportal - 14/01/10)
