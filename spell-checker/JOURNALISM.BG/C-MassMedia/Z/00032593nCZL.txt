Председателят на ЕК Барозу призова Македония да реши спора за името
					03/12/2009
					 
						БРЮКСЕЛ, Белгия -- В сряда (2 декември) председателят на Европейската комисия (ЕК) Жозе Мануел Барозу заяви пред македонския министър-председател Никола Груевски, че Скопие трябва да уреди своя отдавнашен спор за името с Гърция и да продължи осъществяването на изискваните от ЕС реформи. Според Барозу препоръката на ЕК за започване на присъединителни преговори с Македония и решението за либерализиране на визите трябва да бъдат стимул за решаване на спора за името. Груевски каза, че неговата страна продължава да се придържа към дневния ред за ЕС и ще продължи да работи за постигането на членство. Той добави, че Скопие ще продължава да се опитва да реши откритите въпроси, включително и спора за името. (МИА, Макфакс, A1 - 02/12/09)
