Шведският външен министър Билд твърди, че Западните Балкани напредват по отношение на кандидатурите за членство в ЕС
					31/01/2010
					 
						БЕЛГРАД, Сърбия -- Шведският външен министър Карл Билд заяви в събота (30 януари), че страните от Западните Балкани са постигнали значителен напредък и бързо се движат по пътя си към интеграция в ЕС. В интервю за белградския всекидневник "Вечерне Новости" Билд призна, че в региона има някои нерешени проблеми, но че въпреки това ситуацията е много по-добра, отколкото през последните шест месеца на 2009 г., когато Швеция бе ротационен председател на ЕС. Той също изказа предположението, че още тази пролет молбата на Сърбия за кандидатура за членство в ЕС ще бъде предадена от Европейския съвет на Европейската комисия за разглеждане. Колкото до Босна и Херцеговина, той призова лидерите да внесат поправки в конституцията на страната и да се подготвят за кандидатурата си за членство в ЕС. (ФоНет, Вечерне Новости, Б92, Глас Сърбия, МИА - 30/01/10)
