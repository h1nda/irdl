Бившият върховен представител Ашдаун предупреди, че БиХ е близо до разпадане
					28/07/2008
					 
						ЛОНДОН, Обединено кралство -- В момента Босна и Херцеговина (БиХ) е много по близо до разпадане отколкото през конфликта от 1992-1995 г. и ЕС трябва да направи повече, за да предотврати това, заяви бившият върховен представител Пади Ашдаун в неделя (27 юли) в статия, публикувана в “Обзървър”. “Радован Караджич най-после е на път към Хага. Сбъдването на мечтата му за разделена Босна сега обаче е много по-вероятно отколкото по времето, когато той се укриваше," казва Ашдаун в статията. Той предупреди, че РС създава паралелни структури, като така води страната към разделяне, нещо, което ЕС трябва да предотврати.
						"Брюксел трябва да установи по-твърди условия, да подкрепи своите инструменти на място, да устои на опитите за подкопаване на босненската държава, да настоява за извършването на конституционна реформа, която би направила Босна по-функционална, и да се справи с корупцията, която става все по-трайно явление," заяви Ашдаун. (Обзървър, РТРС, СРНА, Макфакс, Ройтерс - 27/07/08)
