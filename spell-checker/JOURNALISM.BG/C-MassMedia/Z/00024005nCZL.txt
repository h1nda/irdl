Румънската опозиция внесе вот на недоверие срещу правителството на Търичану
					25/09/2007
					 
						БУКУРЕЩ, Румъния -- В понеделник (24 септември) Социалдемократическата партия (СДП) внесе вот на недоверие срещу правителството на министър-председателя Калин Попеску Търичану. Това стана след поредица от отлагания и дебати вътре в самата партия относно шансовете за сваляне на правителството. За да успее, искането за вот на недоверие, в което се говори за "100 дена на хаос", се нуждае от 232 от общо 463 гласа в парламента. СДП има 146 депутатски места в двете камари и се надява да привлече приблизително около 100 гласа от други партии. Гласуването се очаква следващата седмица. (Найн o'клок, Адевърул, Котидианул, Гардианул, Зиуа - 25/09/07; Hotnews.ro, NewsIn - 24/09/07)
