Според дел Понте няма прогрес в сътрудничеството на Хърватия с МНТБЮ 
					09/03/2005
					 
						ЗАГРЕБ, Хърватия -- Докладът на главния прокурор на ООН Карл дел Понте пред ЕС констаттира липсата на по-нататъшен напредък в сътрудничеството на Хърватия с Трибунала на ООН за военни престъпления, се казва в отворено писмо, което дел Понте изпрати до Европейския парламент във вторник (8 март). В писмото дел Понте посочи, че не е получила нова информация, която би я накарала да промени предходната си оценка за сътрудничеството на Загреб. Тя потвърди становището си, че укриващият се генерал от запаса Анте Готовина може да бъде открит от Загреб. Лидерите на ЕС многократно са заявявали, че оценката на дел Понте ще изиграе важна роля в решението на Съюза по това, дали да стартират присъединителни преговори с Хърватия на 17 март. (ХИНА, ХРТ, Ройтерс - 08/03/05)
