Турски самолет се разби при подхода си към летището в Амстердам
					25/02/2009
					 
						ХАГА, Холандия -- Турски пътнически самолет се разби в сряда (25 февруари) в близост до летище “Схипхол” в Амстердам, съобщиха медиите. Боинг 737-800 на Турските авиолинии със 134 души на борда се разби при кацане в полето, докато се опитваше да се приземи. Съобщенията за жертвите са противоречиви. Медиите цитираха местни представители, които са съобщили, че девет души са загинали и повече от 50 са били ранени, половината от които сериозно. Полетът е бил от Истанбул.
						Други новини -- Ръководителят на турските специални части Бехчет Октай се е самоубил, съобщиха турските медии в сряда. Според твърденията Октай се е застрелял поради обвиненията, свързващи го със сенчестата секуларистка група "Ергенекон". Името на Октай се появи по време на показанията, дадени от заподозрения член на "Ергенекон" Ибрахим Шахин, бивш ръководител на специалните части. Понастоящем общо 86 заподозрени членове на "Ергенекон" са дадени под съд по обвинения в "сформиране или членство в терористична организация". (Информационна агенция Доган, Си Ен Ен Търк, НТВ, ДПА, Милиет, Хюриет, Би Би Си - 25/02/09)
