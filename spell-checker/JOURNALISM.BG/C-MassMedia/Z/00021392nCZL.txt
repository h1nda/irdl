Хърватия предлага на Турция да използва пристанище Риека за износ на стоки 
					26/01/2007
					 
						АНКАРА, Турция -- Министърът на промишлеността и търговията Али Джошкун се срещна в четвъртък (25 януари) в Анкара с хърватския министър на икономиката Бранко Вукелич, който му предложи страната да използва северното хърватско адриатическо пристанище Риека за износ на турски стоки за ЕС. Вукелич оглавява бизнесделегация, която е на посещение в Турция за засилване на двустранното сътрудничество. Той каза, че разговорите с Джошкун, а по-късно и с водещи представители на деловите сред, са се съсредоточили върху възможностите за сътрудничество в областта на енергетиката, туризма и транспорта, както и в корабостроенето и военния сектор. (Пословни Дневник - 26/01/07; ХИНА - 25/01/07)
