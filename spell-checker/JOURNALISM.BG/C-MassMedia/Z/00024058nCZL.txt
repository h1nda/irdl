Караманлис представи новата програма на правителството на Гърция
					30/09/2007
					 
						АТИНА, Гърция -- Гръцкият премиер Костас Караманлис представи програмата на новото правителство пред парламента в петък (28 септември) и обеща да ускори реформите. Приоритетните области включват подобряването на държавните финанаси, преструктуриране на системата на висшето образование, осъществяване на пенсионна реформа и създаването на поземлен регистър. Той подчерта необходимостта от повече усилия за защита на околната среда след пожарите, които опустошиха райони на страната миналия месец. Парламентът сега обсъжда програмата и ще проведе вот на доверие в неделя вечер. (AФП, AП, AНА-MПА, EРТ, Катимерини, МИА - 29/09/07)
