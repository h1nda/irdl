Британски депутат заявява, че референдумът доказва ангажимента на Македония към ЕС и НАТО
					12/11/2004
					 
						СКОПИЕ, Македония -- Резултатите от състоялия се в началото на седмицата референдум за новите закони за децентрализация на страната доказват, че Македония е изцяло ангажирана с евроатлантическата интеграция, заяви Доналд Андерсън, председател на Комисията по външни отношения към британския парламент. По време на посещение в Скопие в четвъртък (11 ноември) той се срещна с председателя на парламента Люпчо Йордановски и с Теута Арафи, председател на Комисията по външна политика. Андерсън заяви, че Великобритания е готова да подпомогне Македония в процеса на реформи и препоръча ускоряване на съдебните реформи. (MИA, Макфакс - 11/11/04)
