Сърбия повдигна обвинения срещу предполагаемите нападатели на журналист
					30/08/2010
					 
						БЕЛГРАД, Сърбия -- Белградската прокуратура повдигна обвинения срещу двама души, обвинени за нападението миналия месец в Белград срещу известния журналист Теофил Панчич в обществен автобус. Медиите предадоха в неделя (29 август), че двамата обвиняеми, арестувани в началото на август, са обвинени за нанасяне на побой над Панчич с метални пръти и причиняване на травми по главата и ръцете му. Томо Зорич, говорител на държавната прокуратура, каза, че насилието срещу журналисти няма да се толерира. Ако бъдат осъдени, двамата заподозрени може да получат до пет години затвор. (Бета, Б92, РТС -- 29/08/10)
