Читаку обвини ЕК в прилагане на двойни стандарти спрямо Косово
					24/05/2011
					
						ПРИЩИНА, Koсово -- Министърът на европейската интеграция Влора Читаку каза в понеделник (23 май), че Европейската комисия (ЕК) прилага двойни стандарти срещу Косово, имайки предвид изискванията, които Прищина трябва да изпълни още преди началото на диалога за либерализиране на визовия режим. ЕК не е налагала подобни условия на нито една друга страна в региона, казва Читаку. 
						По време на посещение в Косово миналата седмица председателят на ЕК Жозе Мануел Барозу каза, че критериите за либерализиране на визовия режим не са изпълнени и че диалогът няма да започне, без да бъде постигнат напредък в политиката на реинтеграция и без да бъдат решени проблемите, свързани с незаконната имиграция. Прищина пропусна срока през лятото на 2010 г. за получаване на насоки за процеса за либерализиране на визовия режим. (Koхавижън, РТК, Teлеграфи - 23/05/11)
