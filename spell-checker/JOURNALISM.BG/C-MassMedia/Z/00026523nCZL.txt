Косовски журналист не се призна за виновен в обида на Хагския трибунал 
					22/05/2008
					 
						ХАГА, Холандия -- В сряда (21 май) косовският журналист Батон Хаджиу не се призна за виновен по обвиненията в обида на Трибунала за военни престъпления в Хага. Той беше арестуван във вторник. Обвиненията се базират на статия, написана от него през декември, в която той разкрива самоличността на защитен свидетел в процеса срещу бившия министър-председател Рамуш Харадинай, който по-късно бе оправдан. Обвиненията срещу Хаджиу, който е редактор на косовския ежедневник "Експрес", са били повдигнати през април, но станаха публично известни едва във вторник. Той е третият гражданин на Косово, обвинен в обида на съда от Трибунала в Хага. Харадинай беше оправдан през април по всички обвинения в изтезания, изнасилване и преследвания на сърби и заподозрени колаборационисти от средите на етническите албанци по време на конфликта от 1998-1999 г. Прокуратурата поиска повторно гледане на делото поради "общата атмосфера на страх и сплашване на свидетели". (Експрес, Коха Диторе, Зери - 22/05/08; Телеграфи, Ройтерс, АФП, АП - 21/05/08)
