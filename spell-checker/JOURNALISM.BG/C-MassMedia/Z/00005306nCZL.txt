Според косовски министър перспективите за завръщане на сръбските бежанци не са добри
06/12/2002
 
ПРИЩИНА, Косово, Югославия -- Министърът, който координира завръщането на бежанците в правителството на Косово, Милорад Тодорович, заяви в четвъртък (5 декември), че се съмнява темповете на завръщане на сръбските бежанци да нарастнат през следващата година. Въпреки че властите вече са изработили план за завръщането на бежанците, малцина очакват той да бъде изпълнен в действителност, казва Тодорович. Той допълни, че няколкото агенции, свързани със завръщането на бежанците, само спъват процеса.
В други новини, наводнена писта на летището принуди Генералния секретар на НАТО Джордж Робъртсън да пропусне планираното за четвъртък посещение в Косово. Вероятно то ще бъде насрочено за началото на следващата година. (Tанюг, AП, AФП - 05/12/02)
