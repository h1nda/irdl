Конституционните проблеми на БиХ ще бъдат подложени на обсъждане
					29/04/2010
					 
						СТРАСБУРГ, Франция -- Парламентарната асамблея на Съвета на Европа (ПАСЕ) планира да обсъди нуждата от конституционна реформа в БиХ по време на заседанието си в Страсбург. Дебатът ще се фокусира върху промени в конституцията на страната в светлината на решението на Европейския съд за правата на човека, който през декември излезе с решение, че конституцията дискриминира малцинствата. Обсъждането в ПАСЕ става една седмица след посещението в Сараево на Мишлин Калми-Рей. Тя е председателка на Комитета на министрите на Съвета на Европа. (РТРС, СРНА, Независне Новине - 29/04/10)
