Черна гора заяви, че признаването на Косово не е приоритет за нея
					18/08/2008
					 
						ПОДГОРИЦА, Черна гора – На този етап Черна гора няма планове да признава независимостта на Косово, каза в неделя (17 август) един от лидерите на управляващата Партия на демократичните социалисти, Миодраг Вукович, пред вестник „Вечерне Новости”. „Ще помислим по този въпрос, когато ситуацията го наложи. Кога и дали това ще стане, още не знаем,” каза Вукович. „Ясно сме заявили, че няма нито да бързаме, нито да закъсняваме с решението по този въпрос. Ще бъдем водени единствено от европейските си перспективи и стабилността; този въпрос не е приоритет за нас.” (Б92 - 18/08/08; Вечерне Новости - 17/08/08)
