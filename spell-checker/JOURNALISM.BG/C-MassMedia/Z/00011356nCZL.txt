БиХ започва реформа в полицията
04/07/2004
 
САРАЕВО, Босна и Херцеговина (БиХ) -- Върховният международен представител в БиХ Пади Ашдаун и премиерът на БиХ Аднан Терзич назначиха комисия в петък (2 юли) за създаване на единна полиция в двете общности на страната. Бившият белгийски премиер Уилфрид Мартенс ще бъде председател на комисията. Тя трябва да изготви до края на годината план за действия.
В други новини, 12 босненски сърби бяха осъдени на затвор със срокове до 17 месеца за продажби на оръжия на Ирак в нарушение на ембаргото на ООН. Сред тях са шест митнически служители и шест висши служители във фирмата Орао в Рапублика Сръбска (РС).
Междувременно премиерът на РС Драган Микеревич се срещна с делегация на МВФ в петък. Те обсъдиха условията на ново стендбай споразумение с фонда за периода октомври 2004 - декември 2005 г. (AФП - 03/07/04; ФЕНА - 02/07/04)
