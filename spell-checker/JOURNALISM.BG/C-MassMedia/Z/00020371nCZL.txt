Македонската полиция арестува предполагаеми членове на регионална банда за отвличания
					23/10/2006
					 
						СКОПИЕ, Македония -- Полицията е разбила регионална банда, заподозряна в извършване на поредица от отвличания за откуп, според репортажи в местните медии от неделя (22 октомври). Полицейски източници съобщиха, че акцията е била проведена след над тригодишно разследване. Специални части и хеликоптери са участвали в операцията, довела до освобождаването на едно лице от Косово, отвлечено в Македония по-рано този месец. Бандата е била със седалище в Скопие и се предполага, че е действала в Македония, Албания и Косово. 
						В съседна България вътрешното министерство съобщи в петък, че полицията е задържала сърбин, осъден за наркотрафик през 2002 г. и издирван от Интерпол от 2003 г. Арестът е осъществен след едногодишно наблюдение на обекта, осъществено съвместно от българските и сръбските власти. (Вечер - 23/10/06; Макфакс, А1 ТВ - 22/10/06; Сега - 21/10/06)
