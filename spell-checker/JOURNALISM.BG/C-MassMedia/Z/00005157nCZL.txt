Силите на СФОР конфискуват осем тона оръжие в РС
22/11/2002
 
БАНЯ ЛУКА, Босна и Херцеговина (БиХ) -- Части на СФОР конфискуваха осем тона оръжия и амуниции по време на обиск в частен склад в Република Сръбска (РС) рано в четвъртък (21 ноември). Говорител на СФОР каза пред репортери, че това са предимно амуниции за минохвъргачки и пушки. Не са извършени арести.
Също в четвъртък, Върховният представител Пади Ашщдаун призова за международен контрол върху босненското разследване на износа на военно оборудване за Ирак. "Аз искрено съжалявам за това, че както изглежда властите в РС още не са се отнесли към въпроса със сериозността, която той заслужава", каза Ашдаун на заседанието на Постоянния комитет на Съвета за поддържане на мира в Брюксел. Комитетът съобщи на председателя на президентството на БиХ Мирко Сарович и на министър-председателя на РС Младен Иванич, че временния доклад на правителството за случая е "незадоволителен". (Източници на OХР - 22/11/02; AП, АФП, НТВ Хаят, ПБС БиХ, РТРС - 21/11/02)
