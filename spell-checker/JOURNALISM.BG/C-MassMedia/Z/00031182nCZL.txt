Караджич поиска компенсации заради "отвличането" му
					06/08/2009
					 
						ХАГА, Холандия -- Според документ, публикуван в сряда (5 август) от Трибунала на ООН за военни престъпления, бившият босненски сръбски лидер Радован Караджич твърди, че е бил отвлечен от сръбските власти и държан в изолация без възможност за установяване на контакти в продължение на няколко дена, след като беше задържан през юли 2008 г. Караджич, на 64 г., настоява да получи финансови компенсации, ако Трибуналът го оправдае, или намаляване на присъдата, ако бъде признат за виновен, като се имат предвид обстоятелствата около неговото арестуване. Той ще се яви пред съда следващия месец като подсъдим по обвинения във военни престъпления, геноцид и престъпления срещу човечеството за действията си по време на босненския конфликт от 1992-1995 г. (Фена, Pincom.info, РТРС, Ослободжение, АФП - 05/08/09)
