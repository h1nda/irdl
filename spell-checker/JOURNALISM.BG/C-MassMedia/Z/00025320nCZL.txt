Тачи каза, че Косово ще обяви независимост до дни
					31/01/2008
					 
						ПРИЩИНА, Косово, Сърбия -- Косово ще обяви своята независимост "през следващите няколко дена" без оглед на това кой ще победи на втория тур от президентските избори в Сърбия в неделя, заяви в сряда (30 януари) министър-председателят на Косово Хашим Тачи след среща с представители на полицията в провинцията. "Това, което се случва в Сърбия, не засяга Косово", добави Тачи. Попитан от "Би Би Си" дали ще поиска от Сърбия да признае независимостта на Косово, Тачи отговори, че Прищина е готова да признае независимостта на Сърбия и ще е естествено да очаква същото от Белград.
						Междувременно косовски официален представител, пожелал анонимност, каза за "Ройтерс", че обявяването на независимостта на отцепилата се провинция ще бъде обързано с балотажа на президентските избори в Сърбия в неделя. "Ако Томислав Николич победи, това ще се случи или на 9-и, или на 10-и февруари", е съобщил източникът. Ако Тадич, другият претендент в изборите, бъде избран, Косово ще обяви своята независимост около 18-и февруари, след заплануваната среща на външните министри от ЕС. (АФП, Би Би Си, Ройтерс, Танюг, Б92, ИТАР-ТАСС, Файненшъл Таймс, Kosovalive, РСЕ, Balkanweb - 30/01/08)
