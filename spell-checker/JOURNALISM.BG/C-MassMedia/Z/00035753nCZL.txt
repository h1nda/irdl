Сърби продължават да подават заявления за косовски документи
					23/08/2010
					 
						ПРИЩИНА, Косово -- Институциите в доминираната от сърбите част на Митровица казват, че броят на косовските сърби, проявяващи интерес да получат косовски документи, напоследък се е увеличил, предадоха в понеделник (23 август) местните медии. Представителят на Службата за гражданска регистрация Арифе Ходжа казва, че гражданите от албански, сръбски и босненски произход, подаващи заявления за документи, са от Лепосавич, Зубин Поток и бошнашкия квартал в Митровица. "Броят на заявленията е достигнал 30. От тях осем са от сърби, пет от босненци и сме получили и две заявления за паспорти," каза Ходжа. Когато Службата за гражданска регистрация бе открита в Митровица преди два месеца, това предизвика протести от страна на местните сърби. Службата продължава да бъде под полицейско наблюдение. (Зери, Епока е Ре, Косова Сот - 23/08/10; Радио Свободна Европа - 20/08/10)
