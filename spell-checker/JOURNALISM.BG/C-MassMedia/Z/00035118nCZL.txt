Група в интернет съди Турция във връзка с ограниченията върху "Google"
					29/06/2010
					 
						АНКАРА, Турция -- В понеделник (28 юни) турска група за защита правата на потребителите на интернет е завела дело срещу държавата във връзка с ограничения достъп до услугите на "Google". През 2008 г. Турция забрани достъпа да платформата на "Google" за обмен на видеоматериали „YouTube” поради наличието на материали, определени като обидни за Мустафа Кемал Ататюрк, основателя на турската република. В Турция обидите срещу Ататюрк се смятат за престъпление. Според Асоциацията за интернет технологии забраната на „YouTube” е станала причина за незаконно ограничаване на другите услуги, предоставяни от "Google", като например „Google Maps” и „Google Analytics”. „Милиони потребители на интернет и хиляди компании, които използват услугите на "Google", са ощетени”, заявява асоциацията. Миналата година същата организация заведе дело срещу Турция в Европейския съд за правата на човека във връзка със забраната на „YouTube”. (Ройтерс - 28/06/10)
