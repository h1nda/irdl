Гюл каза, че Сирия ще подкрепи всяко участие на Турция в силите на ООН в Ливан
					23/08/2006
					 
						ДАМАСК, Сирия -- Турският външен министър Абдула Гюл каза във вторник (22 август), че Сирия приветства усилията на Турция за решаване на кризата в Близкия Изток и ще подкрепи потенциалното участие на Турция в бъдещи мироопазващи сили на ООН в Ливан. Той направи този коментар след разговори в Дамаск със сирийския си колега Уалид Муалем, с президента Башар Асад и с други високопоставени ръководители. Гюл каза също, че разговорите са били много положителни и полезни. Той изрази надежда, че има възможност за мир в Близкия Изток въпреки кризата в Ливан. (Сабах, НТВ - 23/08/06)
