Главният прокурор: "Качеството е по-важно от бързината в борбата с корупцията в България"
					22/05/2007
					 
						СОФИЯ, България -- Настоявайки, че качеството на разследванията е по-важно от бързината, главният прокурор Борис Велчев призова ЕС и обществеността да проявят търпение, докато неговата служба събира доказателствата, от които се нуждае, за да се справи със случаите на корупция и организирана престъпност. Той каза пред "Ройтерс" в понеделник (21 май), че не очаква Европейската комисия да предложи въвеждане на предпазни мерки в областта на правосъдието и вътрешните работи в България в мониторинговия си доклад през юни. Според него подобни мерки само биха затруднили борбата с организираната престъпност и корупцията. (Сега - 22/05/07; Ройтерс, БНР - 21/05/07)
