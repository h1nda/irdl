Сръбската православна църква осигурява охраната на манастир
					30/08/2010
					 
						ПРИЩИНА, Косово -- Манастирът в Грачаница не вярва, че косовската полиция може да осигурява охрана на помещенията му, и затова е наел частна охранителна компания да го пази. Рашко-Призренската епархия вече е поставила охранителна будка на територията му в покрайнините на Прищина, предадоха медиите в събота (28 август). Полицията пое задълженията по охраната там от КФОР миналата седмица - ход, който предизвика критики както от страна на епархията, така и от Белград. Косовската полиция твърди, че не е запозната с инициативата на ръководството на църквата да осигури частна охрана, но добави, че манастирът има право да налага правила на собствената си територия. (Експрес - 29/08/10; Клан Косова, Кохавижън - 28/08/10)
