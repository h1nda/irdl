Румънският премиер Настасе завърши промените в кабинета
09/03/2004
 
БУКУРЕЩ, Румъния -- Премиерът Адриан Настасе привърши промените в кабинета си в понеделник (8 март), като назначи трима "суперминистри" с цел ускоряване на присъединяването към ЕС. Министърът на икономиката Дан Йоан Попеску ще получи по-широки правомощия за управление на икономиката, вътрешният министър Йон Рус ще отговаря за всички социални и административни въпроси, а Йоан Талпеш, съветник на президента по вътрешната сигурност, ще наблюдава европейската интеграция, правосъдието и отбраната. Сперанца Мария Янкулеску ще оглави новото Министерство на околната среда. Настасе освободи министъра на правосъдието Родица Станою заради забавянето на реформата в съдебната система, заменяйки го с Кристиян Дяконеску. Виктор Понта ще наблюдава приемането на 80000 страници с правила и регламенти на ЕС до 2007 г. ( АФП, Ромпрес - 08/03/04)
