Македонският паламент ще проведе своето учредително заседание в събота
					19/06/2008
					 
						СКОПИЕ, Македония -- Новоизбраните депутати в парламента ще се съберат за първи път в събота (21 юни), съобщи действащият председател на парламента Любиша Георгиевски в сряда. Коалицията "За по-добра Македония", водена от партията ВМРО-ДПМНЕ на изпълняващия длъжността министър-председател Никола Груевски, има обсолютно мнозинство със своите 63 депутатски места. Коалицията "Слънце - Коалиция за Европа" има 27 места; етническият албански Демократичен съюз за интеграция има 18 места; неговият главен противник Демократичната партия на албанците спечели 11 места; и Партията за европейска интеграция има един представител. Четиригодишният мандат започва да тече с това първо заседание. Партиите чрез преговори помежду си ще сформират правителство до 6 август. (МИА, Макфакс, A1 - 18/06/08)
