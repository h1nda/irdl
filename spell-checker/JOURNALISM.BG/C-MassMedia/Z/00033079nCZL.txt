Австрия ще помогне за ускоряване на евроинтеграцията
					18/01/2010
					 
						ВИЕНА, Австрия -- Външният министър Михаел Шпинделегер обяви в неделя (17 януари), че тази седмица ще започне инициатива съвместно с гръцки официални представители за доближаване на Западните Балкани до ЕС. В интервю по австрийската телевизия ОРФ Шпинделегер изрази надежда, че всички страни от региона ще станат част от блока до 2020 г. По-конкретно той очаква Хърватия да завърши присъединителните си преговори тази година и каза, че Австрия желае да помогне за уреждане чрез посредничество на спора за името между Македония и Гърция с надеждата той да бъде решен до пролетта. Относно Косово Шпинделегер признава, че предстои още много работа. (РТС, Танюг, Б92 - 17/01/10)
