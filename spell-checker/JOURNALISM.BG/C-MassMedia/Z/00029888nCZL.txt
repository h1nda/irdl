Дания премахна ограниченията за работа за българи и румънци
					09/04/2009
					 
						КОПЕНХАГЕН, Дания -- Дания е премахнала ограниченията за работа за българи и румънци, считано от 1 май, съобщи в сряда (8 април) румънската Агенция по заетостта. Това означава, че българите и румънците ще имат право да работят в страната, без да им бъде издавано разрешително, както се изисква в момента, и при равни условия с датските граждани и гражданите на останалите държави, членки на ЕС. Чуждестранните фирми, които посредничат при наемането на работници в Дания, ще трябва да се регистрират с датския Регистър на външните доставчици на услуги. (Медиафакс, БНР - 08/04/09)
