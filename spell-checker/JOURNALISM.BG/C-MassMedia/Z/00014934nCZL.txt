Председателят на ЕК коментира кандидатурите за членство на България, Румъния и Турция
					16/06/2005
					 
						БРЮКСЕЛ, Белгия -- Председателят на Европейската комисия (ЕК) Жозе Мануел Барозу заяви в сряда (15 юни), че комисията ще бъде много стриктна и взискателна в бъдещите си анализи на напредъка на България и Румъния в изпълнението на критериите за членство. В интервю пред френския канал 3 ТВ Барозу заяви, че ЕК се надява да бъде в състояние да потвърди напредъка в процесите на присъединяване на двете страни и те да могат се присъединят към ЕС през януари 2007 г., както е предвидено по график. Той обаче не отхвърли възможността за задействане на предпазната клауза, което би отложило членството с една година, ако някои ангажименти останат неизпълнени. 
						В сряда Барозу каза също, че ЕС трябва да се придържа към своите ангажименти към Турция. Преди откриването в четвъртък в Брюксел на особено важната среща на върха на европейските лидери председателят на ЕК подчерта, че съюзът може да преразгледа своите възможности за разширяване, но трябва да спази и дадените вече обещания. (Дневник, Медиапул - 16/06/05; НТВ - 15/06/05)
