Първият гръцки дипломат намекна, че има нов план за Кипър
					19/06/2006
					 
						АТИНА, Гърция -- В интервю, дадено в неделя (18 юни), гръцкият външен министър Дора Бакоянис каза, че се очаква генералният секретар на ООН Кофи Анан скоро да възобнови преговорите по кипърския въпрос. В интервю за местния вестник "Елефтеротипия" тя каза също, че е възможно да бъде изготвено ново предложение за обединяване на разделения остров. Един бъдещ "План за Обединен европейски Кипър" може да се роди чрез посредничеството на ООН, каза Бакоянис. 
						Също в неделя турските медии съобщиха, че проектодоклад на Европейската комисия (ЕК) критикува Турция за бавните реформи. Съобщава се, че документът призовава Анкара да намали ролята на военните в политиката, да спазва правата на жените и малцинствата, да укрепи независимостта на съдебната власт и да изгради по-добри отношения с Армения и Гърция. Документът трябва да бъде одобрен от членовете на ЕК преди публикуването му през октомври. (AНA, EРT, Ройтерс - 18/06/06)
