Генералният секретар на ООН Бан определи членове на комисията за разследване на нападението в Газа
					08/08/2010
					 
						НЮ ЙОРК, Обединени нации -- Генералният секретар на ООН Бан Ки Мун назова в събота (7 август) представителите на Турция и Израел в комисията на ООН, която ще разследва нападението на 31 май срещу флотилията за помощ, водена от Турция в Газа, при която девет души загинаха. Йосиф Сичановер ще бъде членът на комисията от Израел, докато представителят на Турция ще бъде Оздем Санберк. И двамата имат "забележителна репутация на държавни служители", каза Бан. 
						Сичановер е работил като генерален директор в Министерството на външните работи на Израел, докато Санберк е дипломат, който е заемал високопоставени постове в Министерството на външните работи на Турция и в ООН. Председател на комисията ще бъде бившият премиер на Нова Зеландия Джефри Палмър, а отиващият си президент на Колумбия Алваро Урибе ще бъде заместник-председател. Комисията ще започне работа следващатга седмица и ще представи първия си доклад в средата на септември. (AФП, AП, Ройтерс, ДПА, Джерусалем Поуст, Израел Нюз - 07/08/10)
