САЩ поощряват косовските сърби да гласуват 
					01/10/2004
					 
						ПРИЩИНА, Косово, Сърбия и Черна гора -- Сърбите трябва да гласуват на изборите в Косово, за да се сдобият с повече влияние в управлението на провинцията, заяви в Прищина в четвъртък (30 септември) помощник-държавният секретар на САЩ по политическите въпроси Марк Гросман. По-рано през деня той бе на посещение в Белград, където се опита да убеди сръбските ръководители да подкрепят изборите. Премиерът Воислав Кощуница бе призовал сръбското малцинство да бойкотира изборите. Сръбският президент Борис Тадич предаде на Гросман опасенията на Сърбия относно сигурността в провинцията, но обеща да повдигне въпроса за изборите пред правителството в Белград. (Ройтерс, AФП - 30/09/04)
