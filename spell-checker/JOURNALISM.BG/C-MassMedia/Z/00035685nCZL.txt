Американски журналист бе арестуван в Турция
					17/08/2010
					 
						АНКАРА, Tурция -- Американски журналист на свободна практика бе арестуван в Истанбул за предполагаеми връзки с терористичната Кюрдска работническа партия (ПКК), съобщиха информационните агенции в понеделник (16 август). Джейк Хес, 25-годишен, писател на свободна практика от Ню Хемпшър, пише материали за малтретирането на кюрди и работи също като преводач за организация за защита на човешките права в Диарбекир, каза адвокатът му. В момента той е в затвор за чужденци и очаква депортиране. (Уошингтън Поуст, Си Ен Ен, ЮПИ - 16/08/10)
