Трима полицаи на ООН убити при престрелка в Косово
18/04/2004
 
МИТРОВИЦА, Косово, Сърбия-Черна Гора -- Две жени-полицаи на ООН починаха в Митровица в събота (17 април), след като йорданец, също служител в силите на ООН, откри огън по техния автомобил. Те са се връщали от местния център за задържане, където са участвали в тренировъчен курс. Нападателят също бе убит при престрелката. Говорителят на ООН отрече първоначалните съобщения, че жертвите и техния убиец имали спор малко преди инцидента. Неерадж Сингх каза, че не е имало контакт между двете страни. Ръководителят на ЮНМИК Хари Холкери направи заявление, в което изразява шок и недоумение във връзка с престрелката. Той изпрати съболезнователни писма до семействата на жертвите и техните правителства. (Ню Йорк Таймс - 18/04/04; AП, Ройтерс, AФП, Би Би Си, Си Ен Ен - 17/04/04)
