Петима души бяха арестувани във връзка с дръзкото бягство от затвор в Гърция
					24/02/2009
					 
						АТИНА, Гърция -- В понеделник (23 февруари) полицията арестува четирима надзиратели и един пилот на хеликоптер във връзка в бягството в неделя от затвора на двама от най-известните престъпници в страната. Петимата заподозрени ще отговарят по обвинения в съучастие, тъй като не са предотвратили бягството. Василис Палеокостас и албанският му съучастник Алкет Ризаи избягаха от най-строго охранявания затвор "Коридалос" в Атина с помощта на хеликоптер, точно както го направиха и през 2006 г. Издирването им продължава, а кабинетът обяви серия от мерки за засилване на сигурността в изправителните институции в Гърция. (Катимерини, Та Неа - 24/02/09; АНА-МПА, СКАИ, Ройтерс, АП - 23/02/09)
