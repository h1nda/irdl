Лидер на фенклуб беше осъден за заплахи срещу журналистка 
					05/08/2010
					 
						БЕЛГРАД, Сърбия -- В сряда (4 август) лидерът на фенклуба на „Партизан" (Белград) Милош Радисавлевич беше осъден на 16 месеца затвор за отправяне на заплахи срещу журналистката Бранкица Станкович. Той беше задържан през май във връзка с инцидент от декември 2009 г., когато хиляди скандираха заплахи и обиди срещу репортерката на Б92 по време на футболен мач. Станкович получи многобройни заплахи след излъчването на репортаж за фенове, заподозрени в хулигански нападения. (Танюг, РТС, Бета, Б92 - 04/08/10)
