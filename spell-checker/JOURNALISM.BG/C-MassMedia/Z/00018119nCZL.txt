Очаква се ЕК да препоръча приемането на България и Румъния през 2007 г.
					03/04/2006
					 
						БРЮКСЕЛ, Белгия -- Очаква се Европейската комисия (ЕК) да препоръча приемането на България и Румъния в ЕС да стане на 1 януари 2007 г., предадоха в понеделник (3 април) международните медии. ЕК обаче ще настоява за по-нататъшни реформи и в двете страни. Ако лидерите на ЕС се съгласят с препоръката, България и Румъния ще станат членки на Съюза по график, но ще рискуват да получат ограничено финансиране в случай че не изпълнят препоръчаните реформи -- най-вече в областта на съдебната система и борбата с престъпността и корупцията. 
						Еврокомисарят по разширяването Оли Рен междувременно трябваше да информира Европейския парламент по темата в понеделник вечерта. Рен заяви, че 2006 "е възможно най-лошата година, в която ЕС би могъл да отстъпи от ангажимента си за бъдещо разширяване", предвид факта, че Балканите тъкмо са започнали да изплуват от периода на национализъм и войни и са готови да се присъединят към семейството на европейските нации. (Ройтерс, FT.com - 03/04/06)
