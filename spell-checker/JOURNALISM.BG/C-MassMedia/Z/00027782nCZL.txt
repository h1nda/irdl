Ердоган разкритикува ЕС за мудните му действия по кандидатурата на Турция
					18/09/2008
					 
						АНКАРА, Турция -- Министър-председателят Реджеп Тайип Ердоган обвини във вторник (16 септември) ЕС в забавяне на кандидатурата на Турция за присъединяване към Съюза. "Колкото нашите усилия стават по-решителни и непоколебими, толкова повече ЕС реагира с декларации и практики, които убиват нашия ентусиазъм и мотивация. Ако ЕС смята, че ние сме някакъв вид бреме, тогава нека да заяви това. Ако случаят е такъв, те не трябваше да ... отварят вратите си за нас", заяви Ердоган на вечеря с чуждестранните дипломати. Той призова ЕС да възприеме по отношение на Турция същия подход, какъвто има и към другите кандидати. (АФП, Милиет, Заман, Анадолска информационна агенция, Хюриет, Търкиш Прес - 17/09/08)
