Шефът на полицейската мисия на ЕС в БиХ почина на 56-годишна възраст
27/01/2004
 
САРАЕВО, Босна и Херцеговина (БиХ) -- Свен Фредриксен, датският шеф на полицейската мисия на ЕС в БиХ, почина от сърдечен удар в понеделник (26 януари) сутринта. 56-годишният Фредриксен взе участие в мироопазващите операции на ООН по време на войната от 1992-1995 година в БиХ и ръководи полицейските операции на ООН в Косово след края на конфликта през 1999 г. След това той оглави международните полицейски части на ООН в БиХ и наблюдаваше замяната им миналата година с полицейските сили на ЕС. Върховният представител на ЕС по сигурността Хавиер Солана излезе с изявление, в което се казва, че успехът на мисията в БиХ се е дължал в голяма степен на лидерските качества на Фредриксен. (Източници на СВП - 27/01/04; Ройтърс, АФП, РТРС, Радио на Федерацията, Би Би Си - 26/01/04)
