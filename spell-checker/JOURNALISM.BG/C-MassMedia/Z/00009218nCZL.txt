Служителите на статистическата служба и на Олимпик Еъруейс продължават стачката в Гърция
30/11/2003
 
АТИНА, Гърция -- Около 1045 служители на държавната Гръцка национална статистическа служба продължиха двумесечната си стачка в петък (28 ноември). Стачката може да застраши разговорите между работодателите и профсъюзите. Никос Аналитис, ръководител на преговарящата делегация на Федерацията на гръцките индустрии, каза, че работодателите ще използват данните от август за инфлация от 3.6% в обсъждането на заплатите за следващата година.
В други новини, Олимпик Еъруейс отмени 25 полета в петък и планира още подобни мерки в събота, след като служители на компанията обявиха стачка. Те протестират срещу съкращенията на заплатите, проведени в рамките на усилията на правителството да намали загубите на компанията преди да я продаде на частни инвеститори. Местен съд постанови, че стачката е незаконна. (AФП - 28/11/03)
