Един загинал и четирима ранени при експлозия в румънско пристанище
18/07/2003
 
БУКУРЕЩ, Румъния -- Един човек бе убит и четирима ранени при експлозия и пожар на петролен танкер в пристанище Костанца в четвъртък (17 юли). Властите съобщиха, че случайна искра е предизвикала експлозията на 5000-тонния танкер, който е съдържал въглеводородни отпадъци, тъй като е бил в процес на почистване и ремонт. Щеше да бъде катастрофално за пристанището и град Костанца, ако пожарникарите не бяха успели да овладеят пламъците, съобщиха местните власти. (Ромпрес, Медиафакс - 17/07/03)
