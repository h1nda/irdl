Загреб и Букурещ подкрепят разширяването на ЦЕФТА
					19/03/2006
					 
						ЗАГРЕБ, Хърватия -- Румънският премиер Калин Попеску-Таричану, който е в Загреб за разговори със своя хърватски колега Иво Санадер, изрази подкрепата си в събота (18 март) за разширяването на Централноевропейското споразумение за свободна търговия (ЦЕФТА), което да включи други балкански страни и Молдова. "В тясно сътрудничество с Хърватия, ние искаме да направим това споразумение по-динамично и модерно и да привлечем възможно най-широко регионално участие", заяви Таричану пред журналисти. Букурещ, който в момента е поел ротационното председателство на ЦЕФТА, ще организира регионална среща през следващия месец за създаване на зона за свободна търговия на основата на принципите на ЦЕФТА и в съответствие с процеса на европейска интеграция, добави Таричану.
						ЦЕФТА, която преди включваше десет страни, които се присъединиха към ЕС през 2004 г., сега включва Балгария, Хърватия, Македония и Румъния, Албания, Босна и Херцеговина, Сърбия и Черна гора, Молдова, както и администрираната от ООН провинция Косово, бяха поканени да присъстват на срещата в Букурещ. (Нови лист - 19/03/06; AФП, ХИНА - 18/03/06)
