Британски гражданин почина на музикален фестивал в Сърбия
					12/07/2009
					 
						БЕЛГРАД, Сърбия -- Двайсет и две годишен британец почина в събота (11 юли), след като падна от крепост по време на тазгодишния музикален фестивал EXIT в Нови сад. Властите съобщиха, че смъртта на мъжа е злополука и не е причинена от престъпен или насилствен акт.
						Междувременно полицията в Нови сад съобщи, че 13 чужди граждани и двама сърби са били арестувани през първия ден на фестивала EXIT по подозрения в трафик и притежание на наркотици. Полицията конфискува кокаин, канабис, екстази, амфетамини и други психоактивни вещества. (Б92, Бета, Taнюг, Maкфакс, AФП, ДПА, Би Би Си - 11/07/09)
