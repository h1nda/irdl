Ашдаун уволнява хърватски член на президентството на БиХ
					29/03/2005
					 
						САРАЕВО, Босна и Херцеговина (БиХ) -- Върховният представител Пади Ашдаун оповести свое решение във вторник (29 март) за отстраняването на Драган Чович от поста хърватски член на президентството на БиХ. Това действие идва след многократни призиви за неговата оставка в светлината на обвиненията в престъпна дейност, отправени към него неотдавна. Чович е обвинен в присвояване на държавни средства и злоупотреба със служебно положение по време на мандата си като финансов министър на Федерация БиХ.
						Други новини: Източници от службата на Пади Ашдаун дадоха висока оценка в понеделник на началото на политическия диалог, чиято цел е реформирането на полицейския сектор в БиХ. Опозиционният Съюз на независимите социалдемократи организира кръгла маса по този въпрос в Баня Лука в понеделник. Дискусиите включваха политици от двете автономни области на БиХ, както и представители на Службата на Върховния представител, полицейката мисия на ЕС в страната, както и на Комисията на БиХ за преструктуриране на полицията. (Независне новине, уеб сайт на СВП - 29/03/05; Източници на СВП, РТРС, Фена, ПБС БиХ - 28/03/05)
