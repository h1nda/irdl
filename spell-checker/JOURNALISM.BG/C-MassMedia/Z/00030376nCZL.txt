Двама екстремисти от ПКК бяха убити в Източна Турция
					25/05/2009
					 
						АНКАРА, Турция -- Силите за сигурност са убили двама членове на терористичната Кюрдска работническа партия (ПКК) по време на операция в източната провинция Муш, съобщи в неделя (24 май) валията Ердоган Бекташ. Сражението е станало в местност близо до град Малазгирт при опит да се установи дали ПКК е отговорна за нападението срещу полицейски участък в Малазгирт миналата година, при което бяха убити един полицай и ранени трима други, каза валията.
						Също в неделя експлозия в югоизточния град Хакари рани най-малко един полицай, съобщиха медиите. Взривът е станал пред административна сграда.
						Други новини от неделя -- На демонстрация в Истанбул прокюрдската Партия на демократичното общество (ПДО) призова за прекратяване на операциите на армията срещу ПКК и за мирно решение на кюрдския проблем. "Решението не идва с убийства", заяви пред множеството заместник-лидерът на ПДО Емине Айна. (Заман, Сабах, Радикал - 25/05/09; Анадолска информационна агенция, Хюриет, АФП - 24/05/09)
