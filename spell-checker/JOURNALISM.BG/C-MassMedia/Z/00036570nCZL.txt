Босненският политик Изетбегович поднесе лични извинения за жертвите от войната 
					02/11/2010
					 
						САРАЕВО, Босна и Херцеговина (БиХ) -- В понеделник (1 ноември) новоизбраният член на тристранното председателство Бакир Изетбегович се извини за всяка невинна жертва, убита от армията на БиХ. В интервю за сръбското радио Б92 Изетбегович каза, че всички невинни жертви са равни, и поднесе личните си извинения, но в същото време добави, че официалното извинение изисква постигането на компромис в рамките на БиХ. Изетбегович, който е син на военновременния президент на БиХ Алия Изетбегович, каза, че отношенията между Сърбия и БиХ са се подобрили след декларацията за Сребреница, която парламентът на Сърбия прие през март, и след посещението на сръбския президент Борис Тадич в Сребреница. Той подчерта важността на продължаването на усилията за нормализиране на отношенията. (МИА, Б92, Танюг - 01/11/10)
