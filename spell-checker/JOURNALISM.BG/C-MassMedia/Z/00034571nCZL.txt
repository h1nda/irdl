Българската полиция проведе още акции срещу организираната престъпност
					16/05/2010
					 
						СОФИЯ, България -- Министерството на вътрешните работи съобщи в събота (15 май) за арестуването на четирима души при операция в нощни клубове, предлагащи секс услуги. Акцията бе проведена след голямата операция срещу организираната престъпност през февруари с кодовото название "Октопод", при която бяха извършени 14 ареста. Според разследващите органи нощните клубове функционират под протекцията на групата "Октопод", за която се смята, че е била замесена в продължение на най-малко десет години в рекет, проституция, пране на пари и данъчни измами.
						Още две операции бяха извършени в събота, едната срещу контрабандисти на цигари в София и Благоевград, а другата срещу незаконно съхранявано оръжие. (Дневник, Фокус, Meдиапул, София Ехо - 15/05/10)
