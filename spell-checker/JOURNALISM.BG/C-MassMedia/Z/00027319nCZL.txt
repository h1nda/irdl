Експлозия прекъсна транспортирането на нефт по тръбопровода Баку-Тбилиси-Джейхан в Турция
					06/08/2008
					 
						АНКАРА, Турция – Експлозия по трасето на нефтопровода Баку-Тбилиси-Джейхан в Източна Турция е предизвикала пожар и е прекъснала транспортирането на петрол по тръбопровода рано в сряда (6 август), съобщиха медиите. Експлозията е станала в помпена станция в участък близо до източния град Рефахие в провинция Ерзинджан. Според местните власти причината е повреда в системата, а не саботаж. Властите се опитват да овладеят пожара. (Анадолска информационна агенция, Хюриет, АФП, Ройтерс - 06/08/08)
