Министрите от ЕС одобряват план за поемане на мисията в БиХ
27/04/2004
 
ЛЮКСЕМБУРГ -- Външните министри на ЕС са одобрили планове за поемането на осъществяваната сега от НАТО мисия в Босна и Херцеговина (БиХ). Стратегическите планове бяха оповестени в Люксембург в понеделник (26 април). Силите на ЕС ще наброяват 7 000 души и ще се командват от британец. Германия, Франция и Великобритания ще изпратят значителни контингенти.
Други новини: премиерите на БиХ, на автономните области и висши представители на района на Бръчко постигнаха съгласие в понеделник, че бързите реформи ще доведат до изпълнение на предусловията за започване на преговори за сключване на Споразумение за стабилизиране и асоцииране с ЕС през следващата година. Те проведоха среща в Мраковичи.
Също в понеделник върховият представител Пади Ашдаун посети Мостар и каза, че разделеният град трябва да се са обедини до местните избори на 2 октомври. (Източници на СВП, Независне новине, Аваз, Ослобождение - 27/04/04; АП - 26/04/04)
