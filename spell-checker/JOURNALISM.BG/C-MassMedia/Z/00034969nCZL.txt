Фюле призова ЕС да направи повече във връзка с кандидатурата на Сърбия 
					16/06/2010
					 
						БРЮКСЕЛ, Белгия -- Във вторник (15 юни) еврокомисарят по разширяването Щефан Фюле призова блока да предприеме по-нататъшни стъпки във връзка с кандидатурата на Сърбия. Белград внесе официално своето заявление за членство в края на декември. Сега Европейската комисия (ЕК) очаква официално искане от Съвета на ЕС, за да започне оценката на кандидатурата. Според съобщенията обаче външните министри от ЕС предпочитат да отложат тази стъпка в нов опит да окажат натиск върху Сърбия да изпълни своите ангажименти към Трибунала за военни престъпления в Хага. В понеделник ЕС направи важна стъпка към деблокирането на Споразумението за стабилизация и асоцииране. Ратификацията му от парламентите на страните членки може да отнеме година или две. Фюле заяви, че едновременно с това ЕК може да работи по подготовката на предоставянето на Сърбия на кандидатски статут, което страната се надява да се случи през 2011 г. 
						Във вторник Фюле каза също, че през ноември Съветът на ЕС ще даде своето мнение по заявленията на Албания и на Черна гора за получаване на статут на страни кандидатки. (Б92, Бета, НОА, Шекули, Телеграфи - 15/06/10)
