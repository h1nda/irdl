Дюканович отхвърли обвиненията за съучастие в контрабанда
10/07/2003
 
ПОДГОРИЦА, Сърбия-Черна Гора -- В сряда (9 юли) премиерът на Черна Гора Мило Дюканович отрече да е бил замесен в престъпна афера за контрабанда на цигари в Италия, твърдейки, че сделката е била законна. Дюканович направи това изявление веднага след съобщенията, че италианското следствие е издало заповед за неговия арест. Италиански съдия в последствие отмени заповедта, тъй като Дюканович се ползва с имунитет. Според италианските следователи цигарите, закупени в САЩ, са били транспортирани за съхранение в Черна Гора, след като са преминали през Словения и Кипър. Стоката след това е била внесена контрабандно в Италия на бързоходни катери. (AФП - 09/07/03)
