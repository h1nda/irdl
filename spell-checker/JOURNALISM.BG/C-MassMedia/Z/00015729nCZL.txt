Турски гражданин арестуван за разпространяване на компютърен червей
					28/08/2005
					 
						АНКАРА, Турция -- Турски гражданин бе арестуван за разпространяване на червея "Зотоб", който порази компютърните мрежи на редица големи новинарски организации в САЩ в началото на месеца. Атила Екъчъ, 21-годишен, бе задържан в Адана в четвъртък (25 август). Той е обвинен в това, че е платил на мароканския хакер Фарид Есебар, 18-годишен, за да създаде "троянския" вирус, който поразява главно компютри с операционна система Windows 2000.
						В други новини, турската амрия уби четирима кюрдски партизани в югоизточната провинция Батман, съобщиха властите в петък. Един боец е бил пленен, но 16 други са успели да избягат. (AП, Ройтерс, Уошингтън пост - 27/08/05)
