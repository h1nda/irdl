Рен каза, че Хърватия няма да се присъедини към ЕС през това десетилетие
					07/06/2006
					 
						ЗАГРЕБ, Хърватия -- По всяка вероятност Хърватия ще бъде следващата страна, която ще се присъедини към ЕС след България и Румъния, но присъедняването й няма да стане преди края на настоящото десетилетие, каза във вторник (6 юни) еврокомисарят по разширяването Оли Рен. Хърватските власти сочеха 2009 г. като официална цел за членство на страната в ЕС. 
						Други новини -- Премиерът Иво Санадер отхвърли призивите на опозицията за оставка на председателя на парламента Владимир Шекс. Той бе призован да се оттегли от поста си от лидера на Социалдемократическата партия (СДП) Ивица Рачан и от лидера на Хърватската селска партия (ХСП) Йосип Фришчич, след като срещу него започна разследване за предполагаеми престъпления, извършени срещу цивилни сърби в Осиек през 1991 г. Санадер потвърди подкрепата си за Шекс, добавяйки, че опозицията се опитва само да извлече политически дивиденти. (Вечерни Лист - 07/06/06, ХИНА, Фокус, Индекс - 06/06/06)
