Според Бабаджан властите проявяват търпение относно процеса на присъединяване към ЕС
12/05/2004
 
БРЮКСЕЛ, Белгия -- Турският министър на икономиката Али Бабаджан заяви във вторник (11 май), че местните власти проявяват търпение относно процеса на присъединяване към ЕС и напълно осъзнават, че това е процес, който отнема време. В реч на конференция в Брюксел, организирана от Световната Банка, Бабаджан допълни, че членството на Турция ще осигури на ЕС "мост между културите и религиите", както и енергиен коридор.
Междувременно двама члена на екипажа са изчезнали след като турски кораб, превозващ камиони, е потънал край кипърския бряг във вторник. Спасителните екипи са успели да достигнат до 24 други члена на екипажа. (Анадолска агенция, НТВ, ТРТ 2 - 11/05/04)
