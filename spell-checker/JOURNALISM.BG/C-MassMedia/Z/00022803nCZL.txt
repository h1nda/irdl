ДП внесе предложение за вот на недоверие срещу румънския кабинет
					05/06/2007
					 
						БУКУРЕЩ, Румъния – Демократическата партия (ДП) най-накрая успя да внесе предложението си за вот на недоверие срещу кабинета на малцинството на министър-председателя Калин Попеску Търичану, потвърдиха в понеделник (4 юни) официални лица. ДП представи 119 подписа в подкрепа на своята инициатива, с три повече от изискваните по закон. Двата предишни опита се провалиха поради недостатъчен брой подписи. ДП, партията на президента Траян Бъсеску, настоява за оставката или разпускането на кабинета, сочейки като причина провала на референдума от 19 май за отстраняване на Бъсеску от поста му. (Ромъния Либера - 05/06/07; Медиафакс - 04/06/07)
