Според американския посланик Македония може да получи покана за членство в НАТО през 2008 г.
					20/08/2006
					 
						ОХРИД, Македония -- Американският посланик в Скопие Джилиан Милованович заяви в петък (18 август), че тя очаква Македония да бъде поканена да се присъедини към НАТО през 2008 г. По време на посещението си в Охрид по случай 5-тата годишнина от мирното споразумение, Милованович заяви, че тя очаква да бъде постигнат напредък в реформите и интеграция в НАТО. Тя подчерта обаче, че различните политически партии трябва да поемат отговорност и да работят заедно за ускорено развитие на икономиката, за борба с корупцията и за укрепване на междуетническите отношения. (Дневник - 19/08/06; МРТ - 18/08/06)
