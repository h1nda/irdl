Брамерц заяви, че няма причина да се смята, че Младич не е в Сърбия
					04/05/2008
					 
						БЕЛГРАД, Сърбия -- Главният прокурор на Трибунала на ООН за военни престъпления Серж Брамерц заяви, че той няма причина да смята, че укриващия се от правосъдието обвиняем Ратко Младич не се намира в Сърбия. В интервю за "Вечерне новости" в неделя (4 май) Брамерц заяви, че прокурорите от Хага поддържат редовна връзка със съответните власти в Сърбия и обменят информация за Младич. Той добави, че е убеден, че сръбските власти могат също да открият и укриващите се Радован Караджич, Стоян Зуплянин и Горан Хаджич. "По време на нашите срещи в Белград, ние получихме подробна информация за неотдавнашната операция, която потвърди, че Зуплянин е в Сърбия. Нямаме основания да смятаме, че другите са надалеч, при положение че тук са семействата им и мрежата от техни поддръжници", каза Брамерц. (Вечерне Новости - 04/05/08)
