Турция призова НАТО и ЕС да спомогнат за създаването на общи идеали на Балканите
					09/02/2009
					 
						МЮНХЕН, Германия -- Турският външен министър Али Бабаджан каза, че заедно НАТО и ЕС могат да създадат общи ценности и идеали на Балканите, където съжителстват различни религиозни вероизповедния и култури, предадоха местните медии в неделя (8 февруари). „НАТО и ЕС биха могли да постигнат това, за да сближат хората [на Балканите]," каза Бабаджан по време на кръгла маса за Кавказ и Балканите извън програмата на 45-ата Конференция по сигурността в Мюнхен, Германия. Той подчерта подкрепата на страната си към присъединяването на Сърбия към ЕС и каза, че Македония би трябвало да стане член на НАТО „възможно най-скоро”. Бабаджан каза още, че Турция е също така решена да нормализира отношенията си със съседа Армения и подкрепя текущия процес на преговори за обединяване на разделения остров Кипър.
						Други новини – В неделя нападатели хвърлиха "коктейли Молотов” по турския образователен център в германската провинция Дортмунд, предадоха медиите. Нападението причини малък пожар, но пострадали няма. В отделен инцидент миналата седмица нападатели хвърляха "коктейли Молотов” и по турското консулство в Дюселдорф. (Хюриет, Заман, Анадолска информационна агенция - 08/02/09)
