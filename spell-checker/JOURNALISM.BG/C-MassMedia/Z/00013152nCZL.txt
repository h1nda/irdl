Македонският премиер Бучковски ще посети Албания.
					04/01/2005
					 
						СКОПИЕ, Македония -- Премиерът Владо Бучковски се очаква да посети Тирана в края на седмицата. Той ще се срещне с албанския си колега Фатос Нано и президента Алфред Мойсиу. 
						Във вторник (4 януари) Бучковски се очаква да проведе разговори с бившия финансов министър на Германия Тео Вайгел, който оглавява екипа от консултанти на Бучковски по въпросите на финансите и икономиката. 
						Други новини: Ново проучване, публикувано в понеделник, констатира, че армията и полицията са институциите, ползващи се с най-голямо обществено доверие в Македония. Изследването на агенция Mарипан показва, че обществото има най-ниско доверие в съдебната власт. (Дневник, Утрински вестник - 04/01/05; МИА - 03/01/05)
