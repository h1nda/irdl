Турция е готова да пусне ТВ канал на кюрдски език
					12/06/2008
					 
						АНКАРА, Турция -- В сряда (11 юни) влезе в сила нов закон, предвиждащ пускането на телевизионен канал на кюрдски език, което е част от правителствена инициатива, предназначена специално за кюрдското малцинство. Мярката предвижда преструктурирането на Турската радио- и телевизионна корпорация (ТРТ) и премахване ограниченията за предавания на чужди езици. Според нея се разрешава също така националната радио- и телевизионна мрежа да наема чужденци на работа. Министър-председателят Реджеп Тайип Ердоган настоя през март, че директорите на ТРТ трябва да пуснат специален канал, който да излъчва програми на кюрдски, фарси и арабски в югоизточната част на страната, която граничи с Иран и Ирак. В опит да увеличат шансовете на Турция да се присъедини към ЕС, турските обществени телевизионни и радиостанции през 2004 г. започнаха излъчването на 30-минутни програми на кюрдски език, с което се вдигна 15-годишната забрана за използването на този език в публичното пространство. (АФП, Хюриет - 11/06/08)
