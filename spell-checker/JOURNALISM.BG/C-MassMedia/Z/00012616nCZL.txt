Обвиняем босненски хърватин се предава на трибунала на ООН
					11/11/2004
					 
						ЗАГРЕБ, Хърватия -- Босненски хърватин, обвинен във военни престъпления, се е предал на международните представители, заяви в сряда (10 ноември) хърватското правителство. Мирослав Брало, на 37 г., се е предал на СФОР в Сараево. Той е обвинен във военни престъпления и престъпления против човечеството по 21 пункта. Главният прокурор на ООН Карла дел Понте разкритикува миналата седмица Загреб, че не успял да задържи укриващ се от правосъдието, за когото се смята, че е пребивавал в град Нин. Дел Понте настоява и за арестуването на хърватския генерал Анте Готовина, който също се укрива. (Ройтерс, AФП, ХИНA, СРНA - 10/11/04)
