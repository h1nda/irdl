ЕС и държавите от ЮИЕ създават консолидиран енергиен пазар 
					15/12/2004
					 
						БРЮКСЕЛ, Белгия -- ЕС реши във вторник (14 декември) да подпише споразумение с държавите от ЮИЕ, Косово и Молдова, с което се цели създаването на консолидиран енергиен пазар на почти целия континент. Договореността следва да формира "енергийна общност" от 25-те държави-членки на ЕС и Албания, Босна и Херцеговина, България, Хърватия, Македония, Молдова, Румъния, Сърбия-Черна гора и Турция, както и администрираната от ООН провинция Косово. Споразумението, което се очаква да бъде подписано през лятото, ще осигури на региона и по-евтин маршрут за енергийни ресурси от Близкия Изток и Каспийския регион. 
						Други новини от вторник: Транспортните министри от ЕС препоръчаха на Европейската комисия да започне преговори с държавите от Западните Балкани по създаване на Общо европейско авиационно пространство. В преговорите ще се включат Албания, Босна и Херцеговина, Македония, Сърбия-Черна гора и провинция Косово. ( АП, ХИНА, АТА - 14/12/04)
