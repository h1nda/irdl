Представител на ОССЕ вижда важни положителни промени в Албания 
					01/09/2006
					 
						ТИРАНА, Албания -- Страната е постигнала важни положителни промени през последните години и международната общност вижда това, каза в четвъртък (31 август) Волфганг Гросрук, заместник-председател на Парламентарната асамблея на ОССЕ. По време на среща в Тирана премиерът Сали Бериша запозна Гросрук с последните политически събития, включително споразумението за избирателната реформа, което най-накрая бе сключено между управляващата Демократическа партия и основната опозиционна Социалистическа партия. Също в четвъртък президентът Алфред Мойсиу похвали споразумението и призова партиите да продължат диалога. (Албейниън Нюз - 01/09/06)
