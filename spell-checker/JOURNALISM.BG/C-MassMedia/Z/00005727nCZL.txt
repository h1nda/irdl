Брус Джаксън оцени високо инициативата на Албания, Хърватска и Македония за влизане в НАТО
21/01/2003
 
ТИРАНА, Албания -- Инициативата за регионално сътрудничество между Албания, Хърватска и Македония ще ускори присъединяването им към НАТО и ще допринесе за засилване стабилността в региона, заявиха албанският министър на отбраната Пандели Майко и президентът на американския комитет за разширяване на НАТО Брус Джаксън. Двете високопоставени лица се срещнаха в Тирана в понеделник (20 януари). Това бе второто посещение на Джаксън за последните три месеца.
В други новини, президентът Алфред Моисиу се срещна с представителя на ОССЕ в Тирана Осмо Липонен, за да обсъдят напредъка на двупартийната комисия за реформи в избирателния закон. Липонен даде висока оценка на работата на комисията и на нейния конструктивен дух. (АТА - 20/01/03)
