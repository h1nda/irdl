ДЛК на Косово напуска управляващата коалиция
					17/10/2010
					 
						ПРИЩИНА, Koсово -- Демократическата лига на Косово (ДЛК), младши партньор в управляващата коалиция съобщи в събота (16 октомври), че напуска коалицията от понеделник, като се оттегля "с други думи и от правителството на Косово", заявиха от партията. Тя има един вицепремиер и петима министри в кабинета. ДЛК остава ангажирана с приноса към демократическите процеси в страната, се казва в изявлание на партията. Ако не може да се сформира служебно правителство в рамките на осем дни, тогава трябва да се проведат предсрочни избори до 45 дни. Вицепремиерът Хайредин Кучи заяви, че ДЛК е предизвикала институционална криза, която изисква спешно решение. 
						Това стана един ден, след като действащият президент и председател на парламента Якуп Красничи съобщи, че предсрочните парламентарни избори ще се проведат на 13 февруари. Необходимостта от предсрочни избори възникна, след като президентът Фатмир Сейдиу подаде оставка миналия месец. (Б92, РТС, Taнюг, Ройтерс, ДПА, AФП, Си Ен Ен - 16/10/10)
