Членове на известна балканска банда са все още на свобода
					14/09/2009
					 
						ПОДГОРИЦА, Черна гора -- Полицията в региона продължава да издирва десетима заподозрени членове на известна балканска престъпна банда, оглавявана от Дарко Елез, предаде в неделя (13 септември) издаваният в Подгорица всекидневник "Дан", позовавайки се на неназовани полицейски източници. Твърди се, че повечето от заподозрените се занимават с трафик на наркотици. Босненският гражданин Елез и над 20 други лица бяха арестувани на 1 септември в съвместна операция с участието на сръбската и босненската полиция. Те са заподозрени в убийство, изнудване, грабеж, контрабанда на наркотици и оръжия и пране на пари. (Б92, ФоНет, РТРС, СРНА, БХРТ - 13/09/09)
