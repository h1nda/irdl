Дачич каза, че Сърбия не е заплашена от отмяна на безвизовия режим 
					31/05/2011
					
						БРЮКСЕЛ, Белгия -- Сръбският вътрешен министър Ивица Дачич присъства във вторник (31 май) на брифинг в Брюксел за визовите експерти от мисиите на страните, членки на ЕС. В понеделник той се срещна с еврокомисаря по вътрешните работи Сесилия Малмстрьом, за да обсъди визови въпроси. След разговорите той отново подчерта, че в момента безвизовият режим на Сърбия с ЕС не е под риск, и изрази решимост да се продължи с прилагането на мерките, целящи предотвратяване на злоупотребите с визи. Миналата седмица Европейската комисия (ЕК) предложи въвеждането на предпазна клауза, която ще позволи временното възстановяване на визите за граждани на трети страни. Механизмът ще се прилага при определени извънредни обстоятелства и като последна мярка. ЕК провежда консултации с властите в Сърбия и Македония за намиране на начини за намаляване на броя на търсещите убежище. (Танюг, Блиц - 30/05/11)
