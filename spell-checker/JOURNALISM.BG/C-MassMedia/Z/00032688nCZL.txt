КФОР ще намали броя на военнослужещите си до 10 000 войници
					10/12/2009
					 
						ПРИЩИНА, Косово -- Върховният главнокомандващ на Обединените въоръжени сили на НАТО в Европа адмирал Джеймс Ставридис каза в Прищина в сряда (9 декември), че броят на войниците в КФОР ще бъде намален от около 14 000 на 10 000 души до края на януари. Ставридис добави, че това решение се основава на напредъка, постигнат от Косово през последната година. „Това е знак, че страната се движи напред”, каза той. Според Ставридис Косово трябва да послужи за пример на други страни, в които са разположени войски на НАТО. (Зери, Лайм, Коха Диторе, Косова Сот - 10/12/09; Телеграфи, РТК - 09/12/09)
