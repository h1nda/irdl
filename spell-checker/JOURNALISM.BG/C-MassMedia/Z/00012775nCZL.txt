Бучковски е избран за нов лидер на СДСМ в Македония
					26/11/2004
					 
						СКОПИЕ, Македония -- Управляващият Социалдемократически съюз на Македония (СДСМ) избра министъра на отбраната Владо Бучковски за свой нов партиен лидер на извънредния си конгрес в четвъртък (25 ноември). Във втория кръг на гласуването 391 от 657 делегата гласуваха за Бучковски, а 265 - за другия заместник-председател на партията, Радмила Шекеринска. Хари Костов подаде оставка от премиерския пост преди една седмица заради разногласия с Демократичния съюз за интеграция, по-малкият член на правителствената коалиция. Очаква се президентът Бранко Цървенковски да покани Бучковски в петък, за да му връчи официален мандат за сформиране на нов кабинет. (Македонско радио, Макфакс, news.bg - 26/11/04; MИA, A1 TВ - 25/11/04)
