Сръбски фашистки лидер бе арестуван в Италия
					20/04/2009
					 
						РИМ, Италия -- Полицията съобщи в неделя (19 април) за ареста на сръбския неофашистки лидер Горан Давидович, за чийто арест бе издадена международна заповед. Давидович ръководи дясното екстремистко движение "Национални Строй". Сръбският министър на правосъдието Снежана Малович потвърди новината за ареста му в Триест и заяви, че полицията е открила някои "доста интересни документи" в апартамента му, както и "лаптоп, знамена и дрехи със знаци и символи на крайната десница, дискове и няколко флопита". По закон Италия разполага с 60 дни да реши дали да екстрадира Давидович в Сърбия. Там го очакват обвинения в раздухване на националистическа, етническа и религиозна омраза и нетърпимост, както и за физически нападения над участници в антифашистки форум в Нови Сад в края на 2005 г. (Б92, Taнюг - 19/04/09)
