Албанският министър на правосъдието информира ЕС за мерките за борба с престъпността
30/11/2003
 
БРЮКСЕЛ, Белгия -- Албанският министър на правосъдието Спиро Печи съобщи в Брюксел в петък (28 ноември) последните мерки на албанското правителство в борбата с организираната престъпност. На конференция на ЕС и министрите на правосъдието и вътрешните работи на страните от Западните Балкани Печи посочи приемането на закона за създаване на съд за тежки престъпления, поправките в наказателния кодекс за прането на мръсни пари и тероризма и закона за защита на свидетелите. Той подчерта значението на регионалното сътрудничество в обмена на информация, съвместните полицейски операции и правосъдието. (ATA - 28/11/03)
