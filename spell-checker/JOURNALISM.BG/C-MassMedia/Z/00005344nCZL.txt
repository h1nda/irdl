Румънската разузнавателна служба публикува доклад за борбата с тероризма
10/12/2002
 
БУКУРЕЩ, Румъния -- Румънската разузнавателна служба (РРС) публикува в понеделник (9 декември) доклад за основните мерки, предприети през тази година за противодействие на международния тероризъм. След терористичните атаки срещу САЩ на 11 септември, РРС започна съвместни проекти с разузнавателните служби на страните-членки на НАТО. РРС съобщава, че е предприела действия срещу отделни личности и групи, подозирани във връзки с ислямистки фундаменталистки групировки, включително терористичната мрежа на Ал Кайда.
Според други новини, министър-председателят Адриан Настасе представи в понеделник пред парламента законопроект за приемането на новия кодекс на труда, който според него ще намали безработицата. Законопроектът има за цел хармонизирането на законодателството със стандартите, препоръчани от ЕС. (Медиафакс, Nine O'clock - 10/12/02; Зиуа, Nine O'clock - 09/12/02)
