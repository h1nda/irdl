Българският премиер Сакскобургготски прави заявка за втори мандат
19/07/2004
 
СОФИЯ, България -- В отворено писмо, публикувано в съботното издание на всекидневника Труд, премиерът Сакскобургготски каза, че обмисля втори свой управленския мандат. Той освен това допусна, че управляващото Национално движение «Симеон Втори» ще се стреми към формиране на широка коалиция за следващите парламентарни избори. Партийните приоритети включват постигане на функционираща икономика, намаляване на безработицата и създаване на нови работни места, повишаване доходите на пенсионерите, подобряване на образованието и здравеопазването, по-нататъшни съдебни реформи и по-ефективна борба срещу престъпността.
Други новини: Българският външен министър Соломон Паси започва петдневна визита в САЩ в понеделник. В качеството си на председател на ОССЕ той ще участва в сесия на Съвета за сигурност на ООН, посветена на сътрудничеството между ООН и регионални организации, ангажирани в процеса на стабилизация. (Медиапул - 18/07/04; Труд - 17/07/04)
