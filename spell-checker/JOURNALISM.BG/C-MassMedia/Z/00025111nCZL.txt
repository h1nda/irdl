Македонски военнослужещи в мироопазваща мисия загинаха при разбиването на хеликоптер
					13/01/2008
					 
						СКОПИЕ, Македония -- Македонски хеликоптер, транспортиращ военнослужещи, завръщащи се от мисия на ЕС в Босна и Херцеговина се разби близо до Скопие в събота (12 януари). Всички 11 души на борда са загинали. Премиерът Никола Груевски изключи възможността за саботаж и заяви, че разбиването на хеликоптера е злополучен инцидент. Хеликоптерът е паднал и е избухнал в пламъци, докато е наближавал мястото за приземяване на местното летище, разпръсквайки отломки в широк обсег. Началникът на Генералния щаб на македонската армия Мирослав Стояновски докладва пред заседание на кабинета, че руският МИ-17 е бил редовно подлаган на технически проверки и е бил управляван от опитен военен екипаж. Създадена е специална комисия за разследване на инцидента. В страната бе обявен тридневен траур. (Ройтерс, AП, AФП, Би Би Си, ЮПИ, A1, РИА Новости, МИА, Фокус, Макфакс - 12/01/08)
