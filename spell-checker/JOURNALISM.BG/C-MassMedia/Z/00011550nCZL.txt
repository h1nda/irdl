Представителят на ЕС Йесен-Петерсен призовава към бързо одобрение на пакета за децентрализация в Македония
21/07/2004
 
СКОПИЕ, Македония -- Процесът на интеграция в ЕС ще се забави, ако парламентарният дебат по приемането на законодателния пакет по децентрализацията се провали, заяви в края на мандата си специалният представител на ЕС в Скопие Сорен Йесен-Петерсен. По време на прощална пресконференция във вторник (20 юли) той призова опозицията да прояви разум и да не се опитва да попречи на приемането и прилагането на закона за децентрализацията. Той допълни, че властите и политическите партии трябва да преодолеят различията си и да се фокусират върху най-болезнения проблем в Македония - икономиката. Йесен-Петерсен предстои да поеме пост в Косово. (МИА, А1ТВ - 20/07/04)
