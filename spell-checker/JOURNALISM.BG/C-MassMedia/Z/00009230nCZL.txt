Представител на мюсюлманите в босненското президентство ще даде показания срещу Милошевич
01/12/2003
 
САРАЕВО, Босна и Херцеговина (БиХ) -- Местните медии съобщиха в неделя (30 ноември), че мюсюлманският представител в тричленното президентство на страната ще се яви като свидетел на обвинението на процеса срещу Слободан Милошевич в Хага. Според непотвърдени съобщения Сюлейман Тихич ще даде показания пред Трибунала на ООН във вторник. Заловен когато сръбските сили са превзели родния му град Босански Самац, Тихич е прекарал известно време в пет пленнически лагера. Очаква се освен това той да проведе разговори с главния прокурор на Трибунала, Карла дел Понте. (АФП, СРНА, БХТВ 1, Би Би Си - 30/11/03)
