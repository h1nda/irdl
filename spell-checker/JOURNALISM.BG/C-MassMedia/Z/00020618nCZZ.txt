Наука и технологии: Гръцката компния "Рокас" ще строи вятърна електроцентрала 
					13/11/2006
					Гръцката компания "Рокас", която вече има 13 вятърни електроцентрали, ще строи нова във Фтиотида. Още новини от областта на науката и технологиите: водеща турска компания за електроника разработи система за обществена сигурност; българският учен Йордан Пеев получи награда на ЮНЕСКО.
					
 
					 
						
[Гети Имиджис]
						В рамките на съвместен проект с правителството за 43 млн. евро гръцката компания "Рокас" ще строи нова 42-мегаватова вятърна електроцентрала в централния регион Фтиотида. В момента "Рокас" има 13 вятърни електроцентрали с обща инсталирана мощност от 193,3 мегавата. 
						*** 
						
Турска
та компания за електроника "АСЕЛСАН" - основана от Фондацията на турските въоръжени сили - съобщи, че е разработила система за висока обществена сигурност, която позволява безопасни, стабилни и бързи комуникации в случай на терористични действия, бедствия и кризи. Заподозрени превозни средства могат да се наблюдават чрез сателит от системата, която може да установява и засекретени директни връзки между всички полицейски участъци. 
						*** 
						12-членен екип на турския Университет “Йедитепе” работи върху проект, наречен "Харт Турцика", чиято цел е да се разработи изкуствена сърдечна помпа. Очаква се това да помогне да се избегнат дългите списъци на чакащите за сърдечна трансплантация. От общо 2 000 до 3 000 пациенти в Турция, които ежегодно се нуждаят от сърдечна трансплантация, едва 20 успяват да я получат. 
						*** 
						Според статистика на Македонската академия на изкуствата и науката (МАИН) едва 0,2 % от македонските домакинства се възползват от слънчевата енергия чрез слънчеви колектори за нагряване на вода. Страната има около 220 слънчеви дни или средно 2 400 слънчеви часа на година. Експерти смятат, че системите за слънчева енергия могат да се използват в страната без прекъсване от 15 февруари до 15 ноември, което да гарантира производството на над 4 квтч на ден. 
						*** 
						
Българският учен Йордан Пеев и йорданецът Джамал Ал Шалаби получиха тазгодишната награда на ЮНЕСКО за арабска култура "Шарджа". Двамата бяха препоръчани за лауреати сред над 40 кандидати, представени от 23 страни членки и множество престижни институти. Церемонията по връчването на наградите се проведе на 9 ноември в Париж. 
						
(Различни източници – 06/11/06-13/11/06)
