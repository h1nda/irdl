Човешка грешка вероятно е предизвикала разбиването на самолета в Турция в петък
					02/12/2007
					 
						АНКАРА, Турция -- Човешка грешка вероятно е предизвикала разбиването на самолета в Турция в петък, при което загинаха всички 56 души на борда на самолет на "Атласджет", съобщи всекидневникът "Заман" в неделя (2 декември). Според предварителните резултати от разследването, пилотът се е опитал да промени маршрута, за да спести пет минути от продължителността на полета. След като се е отклонил от първоначалната траектория, самолетът се е разбил в планинско било. Разследващите също са открили, че пилотът не е успял да използва специалното устройство за приземяване VOR. MD 83 е летял от Истанбул за Испарта, когато е изчезнал от радарните екрани, минути преди приземяване. (Заман, РИА Новости - 02/12/07)
