Хърватското правителство одобри 10 % намаление на заплатите на държавните служители
					11/03/2009
					 
						ЗАГРЕБ, Хърватия -- На своето заседание във вторник (10 март) правителството прие законопроект с предложение за 10 % намаление на заплатите на всички държавни служители и го внесе в парламента за одобрение. Мярката е част от антикризисната програма, насочена към намаляване на разходите.
						Освен това правителството одобри промени в закона за тютюна, с които се налага акциз на местните и вносните цигари, считано от 1 юни. Това решение е в съответствие с изискванията, поставени от Европейската комисия, която смята, че сегашното третиране на чуждите цигарени компании е дискриминационно. (ХРТ, Пословни Дневник, Явно - 10/03/09)
