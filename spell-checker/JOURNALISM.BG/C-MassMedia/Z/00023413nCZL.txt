Албанският премиер Бериша разкритикува правителствените агенции, отговарящи за интеграцията в ЕС
					01/08/2007
					 
						ТИРАНА, Албания -- Премиерът Сали Бериша разкритикува във вторник (31 юли) албанските институции, отговарящи за интеграцията на страната в ЕС, като ги обвини, че предоставят невярна информация на Брюксел, не прилагат директивите на ЕС и работят неефективно. По-конкретно Бериша обвини министерството на интеграцията, че изпраща "захаросани" доклади на Европейската комисия.
						Също във вторник външният министър Лулзим Баша телефонира на азербайджанския си колега Елмар Мамадяров във връзка с проблема с продажбите на оръжие на Армения. Баша увери Мамадяров, че албанското правителство разследва инцидента и взима необходимите мерки срещу подобни продажби. (Коха Йоне - 01/08/07; Уебсайт на албанския премиер, Balkanweb - 31/07/07)
