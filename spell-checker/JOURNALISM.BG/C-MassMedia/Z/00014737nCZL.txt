Румъния ще си сътрудничи с Унгария и Сърбия и Черна гора в предотвратяването на бедствия и борбата с тях 
					30/05/2005
					 
						БУКУРЕЩ, Румъния -- Външният министър Михай Разван Унгуряну се срещна в събота (28 май) с колегите си от Унгария и Сърбия и Черна гора Ференц Сомоги и Вук Драшкович. Унгуряну каза, че тримата са се споразумели да засилят сътрудничеството между страните си в предотвратяването на природни и екологични бедствия. Целта на срещата, провела се в граничния град Сегед, бе да се направи преглед на проект за регионално развитие. По румънска инициатива обаче министрите обсъдиха и съвместни мерки, които могат да бъдат предприемани в борбата с бедствия. Сега министрите ще предложат на своите правителства да открият центрове за ранно предупреждение в Сегед (Унгария), Арад (Румъния) и Нови Сад (Сърбия и Черна гора). (Найн о'клок - 29/05/05)
