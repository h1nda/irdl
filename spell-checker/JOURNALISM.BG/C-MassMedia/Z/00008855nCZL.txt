Македонският външен министър и представители на ЕС обсъждат перспективите за членство
28/10/2003
 
СКОПИЕ, Македония -- Външният министър Илинка Митрева се срещна в понеделник (27 октомври) с председателя на Европейската комисия Романо Проди и Върховния представител на ЕС по въпросите на сигурността Хавиер Солана, за да обсъди перспективите за членство в ЕС и намерението на Скопие да депозира своята кандидатура за членство в ЕС до края на годината. Според съобщения в местната преса обаче представители на ЕС препоръчват на страната да се концентрира върху пълноценното прилагане на Споразумението за стабилизиране и асоцииране и да не бърза с депозирането на молбата.
Други новини: в понеделник правителството одобри назначението на Силен Аврамовски за и.д. директор на Дирекцията за сигурност и контраразузнаване. Той е работил като ръководител на сектор в Дирекцията от 1995 година насам. (Утрински весник, Дневник - 28/10/03; МИА, А1 ТВ, Македонско радио, Би Би Си Мониторинг - 27/10/03)
