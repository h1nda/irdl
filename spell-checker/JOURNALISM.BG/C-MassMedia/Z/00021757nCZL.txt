Вътрешното министерство на РС предприе мерки срещу семейството на издирван обвиняем
					01/03/2007
					 
						БАНЯ ЛУКА, Босна и Херцеговина (БиХ) -- В сряда (28 февруари) вътрешното министерство на Република Сръбска (РС) съобщи, че са предприети мерки срещу семейството на заподозрения във военни престъпления Стоян Жуплянин. Министерството излезе с изявление, предупреждаващо да не се извършват финансови операции с роднините на Жуплянин. Ако някой наруши тази разпоредба, ще се смята, че директно помага на обвиняемия. Предупреждението е конкретно отправено към компания, която е собственост на сина на Жуплянин. В изявлението се подчертава, че властите в РС ще преследват всеки, който помага на издирваните от трибунала в Хага лица да се укриват от арест. (Независне новине - 01/03/07; ПБС БиХ - 28/02/07)
