Външният министър на Хърватия Яндрокович отново подчерта, че граничния спор е отделен от процеса на присъединяване към ЕС
					27/03/2009
					 
						ЗАГРЕБ, Хърватия -- Външният министър Гордан Яндрокович каза в четвъртък (26 март), че Хърватия ще продължи да настоява, че присъединителните й преговори с ЕС трябва да бъдат отделени от продължаващия спор за морската граница със Словения. На пресконференция след среща със своя словенски колега Самуел Збогар и еврокомисаря по разширяването Оли Рен Яндрокович призова Словения незабавно да деблокира преговорите с ЕС и подчерта, че граничния спор трябва да бъде отнесен за решаване в Международния съд. Той не коментира новото предложение на Рен, насочено към намиране на обща основа за решаване на проблема. ЕС подкрепя подписването на съвместно изявление, потвърждаващо, че никой документ или акт след получаването на независимост от двете държави не може да предрешава граничния спор. 
						Междувременно в четвъртък словенският министър-председател Борут Пахор намекна за напредък, като заяви, че има значителна промяна в интензивността на преговорите. Относно кандидатурата на Хърватия за НАТО Пахор каза, че неговата страна ще изпрати съответния документ във Вашингтон възможно най-скоро, така че Хърватия да стане пълноправна членка на НАТО на срещата на върха на Алианса през следващата седмица. (СТА, 24 Сата, ХРТ - 26/03/09)
