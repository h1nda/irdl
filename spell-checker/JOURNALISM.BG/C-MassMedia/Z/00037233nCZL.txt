Бъсеску подкрепя кандидатурата на Хърватия за членство в ЕС
					30/01/2011
					 
						БУКУРЕЩ, Румъния - Президентът Траян Бъсеску изрази в петък (28 януари) пълната подкрепа на своята страна за присъединяването на Хърватия към ЕС. "Не трябва да има никакви тълкувания на нашата позиция за присъединяването на Хърватия към ЕС", заяви Бъсеску пред хърватския премиер Ядранка Косор, която е на еднодневно официално посещение в Букурещ. 
						По-рано този месец румънският външен министър Теодор Бакончи предложи Букурещ да настоява за въвеждането на Механизма за сътрудничество и верификация (МСВ) за Хърватия. (AП, Синхуа, Hotnews.ro, Зиаре - 28/01/11)
