Свиланович прогнозира, че Младич ще бъде в Хага до края на април
					05/04/2006
					 
						БЕЛГРАД, Сърбия и Черна гора -- Бившият югославски външен министър Горан Свиланович, който сега заема висок пост в Пакта за стабилност, смята, че случаят с Ратко Младич ще бъде решен до края на април. В интервю за броя на подгорския ежедневник "Република" от сряда (5 април) Свиланович прогнозира, че сръбският премиер Воислав Кощуница ще изпълни обещанията си да арестува и екстрадира Младич в Хага до края на този месец.
						Във вторник Расим Ляич, министър по човешките права и правата на малцинствата, отговарящ и за сътрудничеството на Сърбия и Черна гора с Трибунала на ООН за военни престъпления, заяви, че Белград трябва да изпълни обещанието си относно Младич. Ако бившият босненски сръбски военен командир не бъде предаден в Хага, това ще погуби доверието в страната, каза Ляич. (Бета, Б92 - 05/04/06; ЮПИ - 04/04/06)
