Наука и технологии: Първата по рода си виртуална справочна мрежа в ЮИЕ
					04/09/2006
					Очаква се Сърбия да получи първата разширена Джи Пи Ес мрежа в региона. Също в новините за наука и технологии, студентите от Букурещ представят нова телефонна технология, а Черна гора се стреми към национална безжична телефонна мрежа. 
					
 
					 
						
Системата Джи Пи Ес ще помогне на Сърбия за предотвратяване на бедствията и осигуряване на помощи, както при случаите с наводненията така и при другите природни бедствия. [Гети Имиджис]
						"Тримбъл", която е една от водещите компании, които осигуряват модерни решения в областта на Джи Пи Ес мрежите, съобщи, че ще достави необходимия софтуеър за виртуална справочна станция (Virtual Reference Station) и съоръжения за изграждането на национална Джи Пи Ес мрежа в Сърбия. Мрежата ще позволи използването на Джи Пи Ес система в различни области, като проучване, планиране, строителство, контрол на околната среда, управление на ресурси и територии и предотвратяване на бедствия и осигуряване на помощи. Това ще бъде първата по рода си мрежа в Югоизточна Европа. 
						*** 
						Конференция за европейски технологични платформи, организирана от Съвета за научни и технологични проучвания на Турция (TUBITAK) и от Съвета на камарите и стоковите борси на Турция (TOBB), ще се проведе на 7 септември в Анкара. Комисарят на ЕС за наука и изследвания Янеш Поточник се очаква да направи обръщение на форума, който ще събере заедно частния сектор, министерства, държавни институции, университети и научноизследователски центрове, както и много международни гости с цел запознаване на обществеността с научните и изследователски дейности в Турция. 
						*** 
						Двама студенти от Букурещ -- Андрей Ифтимие от Факултета по електроника и телекомуникации и Разван Орландо Матей от Факултета по математика и информатика са създатели на "all-inclusive" телефон, който бе представен в неделя (27 август) на форума по информационни технологии в Изворул Муресулу. Устройството заменя дистанционното управление, телевизионния приемник и записващото устройство. Съобщава се, че чуждестранни компании са се свързали с двамата студенти, за да се запознаят с концепцията им. 
						*** 
						Седмата Балканска научна конференция по човешка генетика започна в четвъртък (31 август) в Скопие. Тридневната среща бе организирана от Изследователския център по генно инженерство и биотехнологии, съвместно с македонската Академия по изкуства и науки и македонската Асоциация за човешка генетика. 
						*** 
						ААМР в сътрудничество с NGO CHF за Черна гора и Организацията за международна помощ и развитие, дадаха старт на проекта "Черна гора Кънект", който предвижда изграждането на безжична мрежа в Черна гора. Безжичното свързване ще бъде достъпно в основни училища и гимназии, болници и други държавни институции. Целта на проекта е да увеличи компютърната грамотност, главно сред по-младото население. 
						
(Различни източници -- 28/08/06 - 04/09/06)
