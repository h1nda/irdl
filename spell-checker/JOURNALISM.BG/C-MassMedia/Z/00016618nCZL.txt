Двуезичието ще бъде въведено в съдебната и образователната система в Прешево
					15/11/2005
					 
						ПРЕШЕВО, Сърбия и Черна гора -- Двуезичието ще бъде въведено в съдебната и образователната система в Прешево като една от мерките за решаване на междуетническите проблеми в Южна Сърбия. В понеделник (14 октомври) представители на сръбското правителство, ОССЕ и местните власти се срещнаха в Прешево. Сръбският министър на правосъдието Зоран Стойкович каза, че споразумението предвижда паралелното използване на албански и сръбски език в общинските съдилища в Прешево и Буяновац. Освен това повече етнически албанци ще бъдат наемани на работа в държавната съдебна система. (Танюг, Бета - 14/11/05)
