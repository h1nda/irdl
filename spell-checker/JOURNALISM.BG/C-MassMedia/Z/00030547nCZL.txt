Интеграцията в ЕС и НАТО са основни приоритети за Черна гора
					10/06/2009
					 
						ПОДГОРИЦА, Черна гора -- Лидерът на Демократичната партия на социалистите Мило Джуканович представи пред парламента своето ново правителство и неговата програма във вторник (9 юни), определяйки като основни приоритети европейската и евро-атлантическата интеграция. Кабинетът ще се състои от 17 министри и трима вицепремиери и в него ще участват както нови, така и някои вече познати лица. Милан Рочен ще остане на поста външен министър, а министър на отбраната отново ще бъде Боро Вучинич. Гордана Джурович ще отговаря за европейската интеграция. Иван Брайович ще замени Юсуф Каламперович като министър на вътрешните работи. Разискванията по програмата на правителството на Джуканович ще продължат в сряда. (РТЧГ, МИНА, Танюг, БТА, РТС - 09/06/09)
