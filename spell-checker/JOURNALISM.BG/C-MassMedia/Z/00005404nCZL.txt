Месич ще се срещне с Папа Йоан Павел II
16/12/2002
 
РИМ, Италия -- Хърватският президент Стипе Месич ще се срещне с Папа Йоан Павел II и държавния секретар на Ватикана кардинал Анжело Содано в понеделник (16 декември). По-късно Месич ще говори на церемония по представянето на хърватската коледна елха на площад Св. Петър. Най-голямото дърво на площада беше доставено и украсено миналата седмица като подарък от хърватското правителство за Папата. (ХИНА, ХРТ, БиБиСи - 15/12/02)
