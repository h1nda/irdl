Косовски съд издаде заповед за задържане на заподозрян военнопрестъпник 
					15/07/2010
					 
						ПРИЩИНА, Косово -- В сряда (14 юли) Окръжният съд в Печ разпореди да бъде задържан за 30 дена заподозреният военнопрестъпник Вукомир Цветкович. На заседанието присъства смесен прокурорски екип, а съдия беше представител на ЮЛЕКС. Цветкович е заподозрян в извършването на военни престъпления през март 1999 г. Съветът за човешки права и свободи заведе дело срещу него непосредствено след войната и го обвини в участие в сръбските полувоенни части и извършване на престъпления срещу албанци в Печ. Адвокатът на Цветкович каза, че свидетели твърдят, че неговият клиент е изгорил две къщи, собственост на албанци, и е прогонил хората, живеещи в тях, но че той не е свързан с никакви убийства. Цветкович беше екстрадиран от Норвегия във вторник, след като беше арестуван през март 2009 г. (Експрес, Коха Диторе, Зери, Косова Сот - 15/07/10)
