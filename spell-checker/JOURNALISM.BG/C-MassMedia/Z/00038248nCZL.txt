Следващия месец ще има нови заседания по делото за екстрадирането на Санадер 
					20/04/2011
					
						ВИЕНА, Австрия -- Съд в Залцбург може да се произнесе по екстрадирането на бившия хърватски министър-председател Иво Санадер на 9 май, за когато е насрочено ново заседание по делото, съобщиха местните медии във вторник (19 април). Съдът очаква някои документи от Загреб във връзка с искането за екстрадиране. Санадер се намира под арест в Австрия от декември, когато беше арестуван по подозрения в престъпни деяния и злоупотреба с власт в Хърватия. (Остриън Таймс, Вечерни Лист, tportal.hr, Танюг - 19/04/11)
