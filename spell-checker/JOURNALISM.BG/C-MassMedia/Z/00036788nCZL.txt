Хърватия отдаде почит на жертвите от Вуковар
					19/11/2010
					 
						ЗАГРЕБ, Хърватия -- Около 15 000 души се събраха в четвъртък (18 ноември) във Вуковар, за да отбележат 19-ата годишнина от падането на града в сръбски ръце и да отдадат почит на загиналите тогава цивилни и военни. На церемонията присъстваха президентът Иво Йосипович, премиерът Ядранка Косор и председателят на парламента Лука Бебич. Йосипович каза, че Вуковар е бил велик в саможертвата си, но също и в способността си да прости. "Хърватия се обръща към бъдещето си и към ЕС," добави той. Сръбските сили завзеха Вуковар след тримесечна обсада, по време на която бяха убити 1 100 цивилни, а 500 други бяха отведени в плен в Сърбия. След падането на града около 22 000 граждани от несръбски произход бяха прогонени. (AФП, Хина, Радио Свободна Европа, РТРС - 18/11/10)
