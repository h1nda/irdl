Генерал-майор Ричард 
			Уайтман
		
		висш военен представител, Щаб-квартира на НАТО в Сараево 
		(Фена, ДПА; Уебсайт на Щаб-квартирата на НАТО в Сараево)
 
		 
			
			Американският генерал-майор Ричард Уайтмат пое задълженията на висш военен представител в Щаб-квартирата на НАТО в Босна и Херцеговина (БиХ) от американския бригаден генерал Луис Уебър на 6 октомври, 2006 г. 
			Роден в Уолтъм, щата Масачусетс, Уайтман получава бакалавърска степен по история от държавния колеж във Фреймингам и магистърска степен по военни изскуства и науки от американския колеж за висши военни кадри. Той завършва курс за инженерни военни кадри, колеж за командни и генералщабни кадри и военен колеж. 
			 Постъпва във военновъздушна десантна част през юни 1968 г. и 14 месеца по-късно е произведен в офицер в инженерни войски. Уайтман служи като командир на взвод в 18-ти инженерен батальон във Форт Дивънс, щата Масачусестс, преди да отиде във Виетнам, където служи в командването и в щаба в 48-ма транспортна част и 91-ви боен батальон. Напуска активна служба през юли 1972 г. 
			Уайтман постъпва в 101-ви инженерен батальон на 26-та дивизия (Национална армейска гвардия на Масачусетс) през септември 1974 г. и впоследствие е избран да представлява армейската гвардия в изследователска група в Пентагона в продължение на две години 
			След като завършва американския колеж за висши военни кадри във Форт Ливънуорт, Уайтман постъпва в 418-ти батальон в Канзас Сити, щата Мисури и 18 месеца по-късно става негов командир. После постъпва в американския военен колеж и след дипломирането си се завръща в Канзас Сити като офицер по логистични операции на 917-ти корпус, поемайки командването му през юли 1991 г. 
			Три години по-късно той постъпва в 19-то регионално командване на военните действия в Демойн, щата Айова като офицер по сигурността, плановете и операциите . По-късно става заместник-командващ генерал по мобилизацията в генералния щаб, в командването на управлението на военния трафик във Фолс Чърч, щата Вирджиния през юли 1996 г. 
			През юни 1998 г. той постъпва в щаба на армията като помощник на заместник-началник щаба за логистика (мобилизация и обучение) в кабинета на заместник-началник щаба за логистика в Пентагона. Година по-късно Уайтман поема поста командващ генерал на 143-то транспортно командване в Орландо, щата Флорида, където служи до избирането му за военен експерт в Борда за политика на резервистките сили и военен съветник на Председателя на Борда към кабинета на Министъра на отбраната през февруари 2001 г. Три години по-късно, той става заместник-командир на Обединения военен център/заместник-инструктор на обединените сили, американско командване на обединените сили, Съфък, щата Вирджиния. 
			 Когато поема поста от Уебър на 6 октомври, 2006 г. Уайтман заяви, че главните му приоритети са арестуването на шестте укриващи се от правосъдието военнопрестъпници, издирвани от Хагския трибунал и продължението на реформите в БиХ. 
			Уайтман е женен и има пет деца.
