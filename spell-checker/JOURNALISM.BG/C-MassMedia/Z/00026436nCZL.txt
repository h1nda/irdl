Турското правителство оцеля след вот на недоверие
					14/05/2008
					 
						АНКАРА, Турция -- Във вторник (13 май) парламентът отхвърли искането за вот на недоверие срещу правителството, внесен по повод на демонстрацията в Истанбул на 1-ви май по-рано този месец. Опозиционната Републиканска народна партия внесе искането миналата седмица, като обвини управляващата Партия на справедливостта и развитието (ПСР) в окуражаване на полицията да използва сила срещу демонстрантите. Искането бе отхвърлено с голяма разлика в гласовете, тъй като ПСР има 340 от общо 550 депутатски места в парламента. (Заман - 14/05/08; Таймс ъф Индия - 13/05/08)
