Полицията предотврати бомбен атента в Атина
					29/07/2008
					 
						АТИНА, Гърция -- Рано сутринта във вторник (29 юли) полицията е обезвредила бомба, поставена от външната страна на правителствена сграда в атинския квартал Неос Космос, съобщиха властите. Устройството е било обезвредено чрез контролирана експлозия, след като в полицията и в медиите са се получили три предупредителни телефонни обаждания. Бомбата е била поставена от външната страна на Съвета по икономически и социални въпроси, институт за изследване на политиката към ЕС. До момента никоя организация не е поела отговорност.
						Други новини -- Два пътнически кораба със стотици пасажери на борда са се сблъскали в пристанище Пирея в понеделник. Плаващият под малтийски флаг "Зенит" е ударил "Иджиън Пърл", плаващ под гръцки флаг, докато се е опитвал да застане на кей. Инцидентът е причинил щети, но няма жертви и ранени. (In.news, АНА-МПА, Нафтемборики, АП, АФП - 29/07/08; АНА-МПА, Експрес, Хюриет - 28/07/08)
