ЮЛЕКС координира дейността си с правителството на Косово по въпросите на изчезналите лица
					20/10/2009
					 
						ПРИЩИНА, Косово -- ЮЛЕКС оказва помощ за откриването на масови гробове и ще започне работа на терена в началото на следващата година, заяви в понеделник (19 октомври) Алберто Пердука, ръководител на съдебния компонент на ЮЛЕКС, след среща със заместник министър-председателя Раме Манай. "От решаващо значение е да напреднем с идентифицирането на колкото може повече гробове, за да бъде увеличен броят на ексхумираните тленни останки и да се ускори процесът на идентифицирането им", каза Пердука. ЮЛЕКС отговаря за събирането на информация от Сърбия за възможни местонахождения на масови гробове в Косово от войната през 1998-1999 г. Манай каза, че идентифицирането на 1 900 изчезнали лица от всички етноси в Косово е върховен приоритет. (Коха Диторе, Зери, Лайм, Експрес - 20/10/09; Кохавижън, ТВ 21 - 19/10/09)
