ЦЕФТА облекчава критериите за приемане на нови членове в опит за разширяване
					30/11/2005
					 
						ЗАГРЕБ, Хърватия -- Членовете на Централноевропейското споразумение за свободна търговия (ЦЕФТА) облекчиха критериите за членство, за да разширят зоната за свободна търговия и към други страни от Югоизточна Европа, каза във вторник (29 ноември) хърватският премиер Иво Санадер след закриването на конференцията на ЦЕФТА в Загреб. Санадер обясни, че съгласно новия правилник страните, желаещи да се присъединят към ЦЕФТА, трябва да сключат споразумения за свободна търговия с членки на ЦЕФТА, трябва да имат институционализирани отношения с ЕС и пълноправно членство в СТО или да се ангажират със спазването на всички правила на СТО. Досега от новите кандидати за членство в ЦЕФТА се изискваше задължително членство в СТО и подписано Споразумение за стабилизация и асоцииране с ЕС. (ХИНА, Медиапул, МИА, Макфакс - 29/11/05)
