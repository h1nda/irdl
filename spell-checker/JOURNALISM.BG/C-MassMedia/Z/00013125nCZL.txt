Сръбски прокурор признава за масови екзекуции на косовци 
					30/12/2004
					 
						БЕЛГРАД, Сърбия и Черна гора -- Специалният прокурор на Сърбия по военни престъпления призна за първи път в сряда (29 декември), че много косовски албанци са били избити от югославските сили по време на конфликта през 1998-1999 г. Владимир Вукчевич каза пред репортери, че не бомби са убили 800 души, чиито тела бяха ексхумирани от масов гроб в Батайница, както твърдяха властите в Белград. Аутопсиите потвърдиха, че те са били жертви на масови екзекуции. Той добави още, че прокуратурата проучва доклади за кремация на косовски албанци в сръбски фабрики прз 1999 г. 
						Други новини: Сръбският премиер Воислав Кощуница обяви, че правителството е взело решение за учредяване на Съвет за Косово и Държавен фонд за Косово. Той каза, че фондът ще осигурява помощ за завръщането и сигурността на косовските сърби. Инициативата ще се спонсорира от частни дарения на граждани и сръбската диаспора. (Бета - 30/12/04; AФП, БTA, СРНA - 29/12/04)
