Полицията и службите за противопожарна защита в Гърция проведоха тренировъчно учение в подготовка за Олимпиадата
25/05/2003
 
АТИНА, Гърция -- Полицията, службите за противопожарна защита и пристанищните власти в Гърция проведоха съвместно тренировъчно учение по сигурността в петък (23 май). Учението симулираше спешна ситуация в "реални олимпийски условия". Целта му бе да се изпробва оперативният и евакуационният план и да се провери готовността и нивото на координация между отделните служби за сигурност преди Олимпиадата в 2004 г. (Катимерини - 24/05/03)
