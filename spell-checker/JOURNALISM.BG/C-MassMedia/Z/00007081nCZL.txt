Турция предлага да стане домакин на израелско-палестинска среща на върха
27/05/2003
 
АНКАРА, Турция -- Министърът на отбраната Вежди Гьонюл каза, че неговото правителство е предложило да стане домакин на израелско-палестинска среща на върха. Той обяви това предложение в понеделник ( 26 май) по време на пресконференция след срещата със своя израелски колега Шаул Мофаз. Гьонюл подсказа, че Турция би желала да играе по-активна роля в близкоизточния мирен процес, като се имат предвид нейните добри отношения както с Израел, така и с Палестинската власт.
Други новини: спасителите откриха телата на всички 75 души на борда на чартърния украински самолет, който се разби в гъстата мъгла в понеделник в североизточна Турция. Повечето от пасажерите на борда бяха членове на испански мироопазващ контингент, завръщащ се от мисия в Афганистан. В ход е акция по идентифициране на загиналите. (АП, АФП, Ройтърс - 26/05/03)
