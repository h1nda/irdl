Турска фрегата задържа пирати край бреговете на Сомалия
					12/08/2009
					 
						АНКАРА, Турция -- Екипажът на турска фрегата задържа във вторник (11 август) в Аденския залив петима пирати по подозрения, че групата е замисляла нападение над кораб в сомалийски води, съобщи турската армия. Фрегатата, която е част от силите на НАТО за борба с пиратството в региона, е задържала пиратите на борда на катер с помощта на хеликоптер и амфибийна част от командоси. Операцията е била проведена, след като пиратите започнали да се приближават до два кораба в безопасния коридор, охраняван от многонационалните военноморски сили. (Сабах - 12/08/09; АФП - 11/08/09)
