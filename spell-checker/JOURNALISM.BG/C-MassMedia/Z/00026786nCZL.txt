В Бръчко се състоя погребението на 47 босненски жертви на войната
					16/06/2008
					 
						БРЪЧКО, Босна и Херцеговина (БиХ) -- Официални лица положиха в събота (14 юни) останките на 47 жертви на сръбското нападение срещу гр. Бръчко. Над 5 000 приятели и роднини отдадоха своята почит на жертвите. Телата бяха сред 277-те, открити в масов гроб в близкото Горице. По-рано властите идентифицираха и погребаха около 80 тела. Други 500 души от района на Бръчко продължават да се водят за изчезнали. Общо 20 000 души са изчезналите в цяла БиХ в резултат на конфликта от 1992-1995 г. (Дневни Аваз - 15/06/08; Фена, ПБС, АП - 14/06/08)
