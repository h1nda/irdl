Правителството на Косово засилва мерките срещу незаконния трафик на хора
					12/12/2008
					 
						ПРИЩИНА, Косово – Правителството ще проявява нулева толерантност към организираната престъпност и незаконния трафик на хора, каза в четвъртък (11 декември) заместник-министърът на вътрешните работи Фатмир Джелили на конференция по стратегиите за борба с човешкия трафик. В резултат на повишените усилия през 2008 г. полицията е заловила 101 души, замесени в трафик на хора, което е с 30 % повече спрямо миналата година, каза Джелили. Представители на ОССЕ, която е съорганизатор на конференцията, подчертаха, че за Косово е от решаващо значение да прилага своя план за действие за борба с трафика на хора през следващите години. (Зари, Косова Сот, Коха Диторе - 12/12/08; РТК, Кохавижън - 11/12/08)
