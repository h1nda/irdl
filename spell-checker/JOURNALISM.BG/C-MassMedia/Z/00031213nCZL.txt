Трима турци бяха осъдени в Германия за терористична дейност
					09/08/2009
					 
						БЕРЛИН, Германия -- Съд в Щутгарт осъди в петък (7 август) двама турски граждани и един германски гражданин на затвор до пет години за членство в забранена турска терористична групировка. Илхан Демирташ, 40-годишен, който има германски паспорт, Мустафа Аталай, 52-годишен, и Хасан Шубаши, 46-годишен бяха осъдени за събиране на средства и организиране на оръжейни доставки за Революционната партия и фронт за народно освобождение (ДХКП-С) в Германия. Аталай получи най-голямата присъда от пет години затвор; Демирташ бе осъден на три и половина години, а Шубаши бе осъден на две години и единайсет месеца. Демирташ и Аталай бяха също осъдени и за фалшифициране на документи. ДХКП-С е смятана за терористична организация в Съединените щати и в ЕС, както и в Турция. (ДПА, Хюриет - 07/08/09)
