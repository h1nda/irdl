Управляващата в Румъния СДП води в проучванията на общественото мнение
28/07/2003
 
БУКУРЕЩ, Румъния -- Резултатите от ново проучване на общественото мнение сочат, че управляващата Социалдемократическа партия (СДП) продължава да се ползва с най-голяма обществена подкрепа преди общите избори през 2004 или 2005 г. Според анкетата, проведена от Националния институт за обществени проучвания и маркетинг, 49% от избирателите ще подкрепят СДП, ако изборите се проведат тази седмица. Това е леко повишение в сравнение с предишните два месеца. В контраст с това, 15% от анкетираните са изразили подкрепа за опозиционната Национална либерална партия, а 14% - за Партията Велика Румъния. Единствено трите партии преминаха десетпроцентовия праг. (Ромпрес, Найн О Клок - 28/07/03)
