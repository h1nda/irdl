Йосипович заяви, че Трибуналът на ООН блокира кандидатурата на Хърватия за ЕС 
					25/02/2011
					 
						ЗАГРЕБ, Хърватия -- Президентът Иво Йосипович каза в четвъртък (24 февруари), че Хагският трибунал за военни престъпления блокира финалната фаза от процеса на присъединяване на страната към ЕС заради грешки, които страната му е направила в миналото. „Хърватия бавно се превръща в заложник на своите отношения с Трибунала в Хага”, заяви Йосипович на международна конференция за наследството на Трибунала в Загреб. Той каза, че „би било несправедливо да се забавя движението на страната по пътя към ЕС поради минали грешки, които сега е невъзможно да бъдат поправени”, което бе намек относно военните документи от конфликта от 1992-1995 г., които прокурорите бяха поискали от Хърватия. (ХРТ, tportal, АНСАмед - 24/02/11)
