ДПА напуска управляващата коалиция в Македония 
					28/05/2007
					 
						СКОПИЕ, Македония -- По-малкият съюзник в управляващата коалиция, Демократината партия на албанците (ДПА), реши да се оттегли от правителството, съобщи заместник-лидерът на партията Мендух Тачи в събота (26 май). Той заяви, че нивото на диалога в коалицията е ниско, както и че управляващата партия ВМРО-ДПМНЕ не е изпълнила обещанията, дадени на ДПА във връзка с правата на етническите албанци.
						Изявлението на ДПА идва седмица, след като друга албанска етническа партия, Партията за демократичен просперитет, обяви, че ще се включи в правителството. Междувременно ВМРО-ДПМНЕ и най-голямата албанска етническа партия, Демократичната партия за интеграция, обявиха, че са пред постигане на споразумение. Тачи призна, че решението на ДПА е отчасти резултат от това развитие на нещата. (Утрински Весник - 28/05/07; Макфакс, МИА - 27/05/07)
