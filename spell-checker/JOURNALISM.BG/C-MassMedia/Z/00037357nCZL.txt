Италия подкрепя кандидатурата на Сърбия за ЕС 
					08/02/2011
					 
						БЕЛГРАД, Сърбия -- Италианският външен министър Франко Фратини изрази подкрепата на своята страна за кандидатурата на Сърбия за ЕС по време на разговорите си в понеделник (7 февруари) с представители на правителството в Белград. Той заяви, че Италия настоява за щателно разследване на обвиненията в трафик на човешки органи в Косово. Президентът Борис Тадич и Фратини обсъдиха двустранните отношения и пътищата за засилване на икономическите връзки. В разговорите с външния министър Вук Йеремич Фратини заяви, че очаква Сърбия да получи статут на страна, кандидатка за членство, до края на годината. (РТС, Танюг, Бета, Б92 - 07/02/11)
