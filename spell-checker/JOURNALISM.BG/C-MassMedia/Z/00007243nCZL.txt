Земетресения разтърсват Гърция, Турция и България
10/06/2003
 
АТИНА, Гърция -- Няма непосредствени данни за ранени или за разрушения в резултат от земетресенията, които разтърсиха Гърция, Турция и България в понеделник (9 юни). Земетресението в Гърция достигна 5.4 степен по скалата на Рихтер; неговият епицентър бе близо до град Лариса в централна Гърция на около 20 км от планината Олимп. Земетресението, което разлюля турския град Бандърма на около 100 км югоизточно от Истанбул, регистрира 5.1 степен по скалата на Рихтер и изкара на улицата изпаднали в паника жители. Земетресение, отбелязало 3.8 степен по скалата на Рихтер, разтърси югозападна България; неговият епицентър бе на 110 км южно от София. (БТА, БНН - 10/06/03; Новините, БНН, Ройтърс, МПА, Анадолска агенция, АФХ, Си Ен Ен-Тюрк - 09/06/03)
