България и Румъния се споразумяват да засилят трансграничното сътрудничество
					07/06/2005
					 
						РУСЕ, България -- Външният министър Соломон Паси и румънският му колега Михай Разван Унгуряну се споразумяха в понеделник (6 юни) да подобрят още повече трансграничното сътрудничество. Дипломатите, които се срещнаха в крайдунавския град Русе, обявиха отмяната на два от четирите вида такси върху транзитното преминаване през граничния пункт Русе-Гюргево. Паси и Унгуряну приеха и съвместна декларация, в която се изразява подкрепата на двете страни кандидатки за членство в ЕС за продължаването на процеса на ратификация на конституционния договор на ЕС. Двамата изразиха увереност, че резултатите от неотдавнашните референдуми във Франция и Холандия няма да повлияят на заплануваното за 2007 г. влизане на България и Румъния в съюза. (Медиапул, Ромпрес, Найн о'клок - 06/06/05)
