Задържането на журналисти предизвика протести в два града в Турция
					06/03/2011
					 
						АНКАРА, Tурция - Хиляди хора - журналисти, членове на синдикати, представители на опозиционни политически партии и НПО - се събраха в петък (4 март) в Анкара и Истанбул, за да протестират срещу неотдавнашното арестуване на журналисти. Десет души, повечето от тях журналисти, бяха арестувани в четвъртък като част от т. н. разследване "Ергенекон" за заподозрян заговор за сваляне на правителството. Сред задържаните са Ахмет Сик и Недим Сенер, известни с критичните си репортажи за правосъдната система и полицията. В неделя съд в Истанбул нареди двамата за бъдат задържани в ареста. Еврокомисарят по разширяването Щефан Фюле изрази загриженост в четвъртък по повод действията на полицията срещу журналисти в Турция и подчерта, че свободата на изразяване е основен принцип в демократичните общества. (Уърълд Бюлетин, Aнадолска информационна агенция - 06/03/11; Хюриет, Заман - 04/03/11)
