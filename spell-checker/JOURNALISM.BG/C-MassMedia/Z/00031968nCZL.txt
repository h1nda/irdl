Гърция беше призована да се отнася по-добре с нелегалните имигранти
					13/10/2009
					 
						АТИНА, Гърция -- В понеделник (12 октомври) международната правозащитна организация "Хюмън Райтс Уоч" призова ЕС да окаже натиск върху новото социалистическо правителство на Гърция, за да се сложи край на лошото отношение към нелегалните имигранти. В доклад организацията критикува Атина за задържането на имигранти и настаняването им при лоши условия, за блокирането на процедурите за искане на убежище от тяхна страна и незаконното им изгонване в Турция. Според "Хюмън Райтс Уоч" прекратяването на лошото третиране на имигрантите, защитата на децата им и реформирането на системата за предоставяне на убежище трябва да станат приоритет както за новия министър-председател Георгиос Папандреу, така и за Брюксел. Миналата година гръцките власти са арестували 146 000 нелегални имигранти, в сравнение с 58 000 през 2002 г. (АП - 13/10/09; Ройтерс - 12/10/09)
