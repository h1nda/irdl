ЕС удължи мандата на Фейт в Косово
					26/02/2010
					 
						БРЮКСЕЛ, Белгия -- В четвъртък (25 февруари) министрите на правосъдието и вътрешните работи от ЕС продължиха с още шест месеца мандата на Питер Фейт като специален представител на ЕС в Косово. Новият му мандат ще продължи до 31 август. Тази стъпка беше очаквана. Мандатите на повечето от специалните представители на ЕС по света бяха удължени в понеделник на среща на външните министри от ЕС. Фейт изпълнява също така и длъжността на ръководител на Международната гражданска служба. (Танюг, РТС, Б92, Бета - 25/02/10)
