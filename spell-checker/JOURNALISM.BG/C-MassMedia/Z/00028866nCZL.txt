Цветкович заяви, че Сърбия ще кандидатства за членство в ЕС през първата половина на 2009 г.
					02/01/2009
					 
						БЕЛГРАД, Сърбия-- Премиерът Мирко Цветкович заяви, че Сърбия ще представи кандидатурата си за членство в ЕС през първата половина на този година дори усилията й да деблокира Споразумението за стабилизация и асоцииране (ССА) с Брюксел да се провалят. Белград подписа ССА с ЕС през април, но Холандия блокира осъществяването му заради неуспеха на Сърбия да арестува военнопрестъпника Ратко Младич и да го екстрадира в Хагския трибунал. Във вторник (30 декември) Цветкович заяви пред репортери: "Аз съм оптимист по отношение на деблокирането на споразумението. Но ние ще кандидатстваме дори ако това не се случи". Той подчерта, че Сърбия има две цели през 2009 г. по отношение на европейската си интеграция - да изпълни условията за Шенгенския списък и да кандидатства за статут на страна-кандидат за членство в ЕС. Той също съобщи, че правителството ще отложи планираното едностранно осъществяване на временното търговско споразумение, което е част от ССА. (Бета, Б92, AФП, Ройтерс - 31/12/08; Бета - 30/12/08)
