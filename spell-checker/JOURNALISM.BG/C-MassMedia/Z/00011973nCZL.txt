Драшкович уверява ЕС, че държавата не е в основата на инцидентите във Войводина 
					14/09/2004
					 
						БЕЛГРАД, Сърбия-Черна Гора -- Според външния министър на Сърбия-Черна Гора Вук Драшкович държавата не е замесена в етническите инциденти във Войводина. В писмо до холандското председателство на ЕС от понеделник (13 септември) Драшкович заявява категорично, че актовете на насилие, обидните квалификации и графитите, насочени срещу етнически унгарци във Войводина, са изолирано явление и че правителството на държавния съюз зачита правата на малцинствата. Междувременно унгарският външен министър Ласло Ковач се срещна с колегите си от държавите-членки на ЕС. След срещата той посочи, че решаването на етническите проблеми във Войводина е колкото въпрос на закон и правов ред за Сърбия-Черна гора, толкова и важно предусловие за интеграцията на тази държава в ЕС. 
						Други новини: Сръбският президент Борис Тадич е в болница вече от една седмица, страдайки от рецидивираща треска и отстра респираторна инфекция. Неговият екип посочва, че той ще продължава да изпълнява президентските си пълномощия от болницата, където може би ще остане още няколко дни. (Данас - 14/09/04; Бета, Б92, Танюг - 13/09/04)
