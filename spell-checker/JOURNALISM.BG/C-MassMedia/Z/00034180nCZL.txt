Експерти на МВФ ще посетят Гърция следващата седмица
					16/04/2010
					 
						АТИНА, Гърция -- МВФ възнамерява да изпрати следващата седмица група експерти в Гърция за обсъждане на условията на евентуален едногодишен пакет от помощи за страната. Генералният директор на МВФ Доминик Строс-Кан потвърди в четвъртък (15 април), че екипът ще пристигне в Атина в понеделник. Финансови експерти от Европейската комисия (ЕК) също ще пристигнат в понеделник в Атина. Гръцкият премиер Георгиос Папандреу се обърна към ЕК, Европейската централна банка и МВФ с молба за започване на дискусии за "мултипрограма за икономически политики", макар че Атина не е решила дали ще поиска такава помощ. (ДПА, АП - 16/04/10; AНA-MПA - 15/04/10)
