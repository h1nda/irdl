Черна гора ще кандидатства за членство в ЕС до края на годината
					03/08/2008
					 
						ПОДГОРИЦА, Черна гора -- Премиерът Мило Джуканович заяви в петък (1 август), че страната ще кандидатства за членство в ЕС до края на годината. Той заяви, че Черна гора е можела да кандидатства през април, но първо е искала да изпълни всички критерии. "В интерес на Европа е Западните Балкани да бъдат в ЕС, както е и в интерес на страните на Балканите да бъдат интегрирани в Европа", заяви той в интервю за черногорската телевизия. Джуканович също приветства сформирането на правителство в съседна Сърбия, което подкрепя интеграцията на страната в ЕС. "Правителството на [премиера] Mирко Цветкович ще придвижи напред интеграцията в ЕС", отбеляза той. (РТЧГ, Б92, Танюг, Maкфакс - 02/08/08)
