Кипърските турци облекчават ограниченията за пътуване на граждани на ЕС
24/05/2004
 
НИКОЗИЯ, Кипър -- Кабинетът на "Северно-кипърската турска република" прие постановление, с което се облекчават ограниченията за пътуване за граждани на държавите от ЕС, заяви официален представител в неделя (23 май). От гражданите на ЕС ще се изисква да показват своите карти за самоличност, а не паспортите си, когато пресичат от южната в северната част на острова. Това е една от мерките, насочени към привличане на туристи и увеличение на приходите. (АФП - 23/05/04)
