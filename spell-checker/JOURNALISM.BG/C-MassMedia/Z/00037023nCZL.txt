МКГ призова ЕС да поеме водещата международна роля в БиХ
					12/01/2011
					 
						САРАЕВО, Босна и Херцеговина (БиХ) -- В своя последен доклад, публикуван във вторник (11 януари), Международната кризисна група (МКГ) заявява, че ЕС трябва да поеме водещата роля в БиХ тази година, като по този начин даде възможност на Службата на върховния представител да се оттегли от вътрешната политика и да се концентрира върху преразглеждането на взетите решения. „Днес страната се нуждае от техническата помощ на ЕС и от неговото политическо водачество, за да стане заслужаващ доверие кандидат за членство в ЕС, а не от международен надзорник, който да приема закони вместо нея или да поддържа сигурността”, се казва в доклада. Организацията предлага страните членки да засилят присъствието на ЕС дори и в настоящата обстановка, когато политическите партии полагат усилия за сформирането на правителства на ниво държава, три месеца след проведените общи избори. (РТРС, СРНА, Фена, Дневни Аваз - 11/01/11)
