Ки Мун подкрепи усилията на Нимец
					27/09/2009
					 
						НЮ ЙОРК, Съединени щати -- Генералният секретар на ООН Бан Ки Мун заяви в петък (25 септември), че има пълно доверие в действията на Матю Нимец, посредник в спора с името между Гърция и Македония. На среща в Ню Йорк с македонския президент Георге Иванов в рамките на 64-та сесия на Общото събрание на ООН, Бан посочи, че организацията има отлично сътрудничество с Македония. Той също изрази надежда, че спорът ще бъде решен скоро и изрази подкрепата си за усилията на Македония за членство в ЕС и НАТО. (Инпрес, Вечер, MИНА, Maкфакс, МИА - 26/09/09)
