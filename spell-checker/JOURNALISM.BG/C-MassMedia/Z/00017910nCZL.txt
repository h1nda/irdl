Дорис Пак отново призова Сърбия да предаде Младич
					15/03/2006
					 
						БОН, Германия -- Председателят на Комисията за Югоизточна Европа в Европейския парламент, Дорис Пак, отново призова във вторник (14 март) Сърбия да направи всичко възможно за арестуването и предаването на Хагския трибунал на обвиняемия във военни престъпления Ратко Младич. В интервю за радио "Дойче Веле" г-жа Пак каза, че смъртта на бившия югославски президент Слободан Милошевич поставя Белград под още по-голям натиск относно сътрудничеството в областта на военните престъпления. 
						Също в сряда сили на НАТО и ЕС в Босна и Херцеговина обискираха дома и офиса на заподозрян поддръжник на обвиняемия Радован Караджич. НАТО идентифицира заподозрения като Неманя Васич от гр. Пърнявор. Военните са търсели информация за мрежата, помагаща на босненския сръбски военновременен политически лидер да се укрива от властите. (Блиц, АП - 15/03/06; Танюг - 14/03/06)
