Гръцкият премиер Папандреу си запази възможността да поиска помощ от МВФ
					18/03/2010
					 
						БРЮКСЕЛ, Белгия -- В сряда (17 март) гръцкият министър-председател Георгиос Папандреу каза, че би обмислил дали да потърси финансова помощ от МВФ, ако се наложи. „Ако решим, че трябва да вземем заеми от финансовите пазари при изключително високи лихви, за да финансираме гръцкия дълг, ние ще разгледаме всички възможности”, каза Папандреу на пресконференция с председателя на Европейската комисия Жозе Мануел Барозу в Брюксел. Той посочи обаче, че Атина предпочита решение, съгласувано с ЕС. Барозу заяви, че вече вижда промени в тежкото икономическо положение в Гърция в сравнение с това само отпреди седмици, и то благодарение на усилията на правителството.
						В сряда в Берлин германският канцлер Ангела Меркел каза в парламента, че трябва да има механизъм за изключване на страни, членки на еврозоната, които системно нарушават нейните финансови правила. Тя отново подчерта, че Германия не планира „спешна” финансовата помощ за Гърция, и каза, че гръцкият план за строги икономии е без алтернатива. (АНА-МПА, Би Би Си, Синхуа, Юръпиън Войс, АП - 17/03/10)
