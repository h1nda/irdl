Македонското министерство на вътрешните работи започва да издава карти за самоличност на два езика
15/05/2003
 
СКОПИЕ, Македония -- Министерството на вътрешните работи започва от четвъртък (15 май) да издава карти за самоличност на два езика - македонски и албански, както се предвижда в Охридското мирно споразумение. Това решение бе обявено в официално заявление, публикувано в сряда. Министерството разчита до края на годината да въведе промяната и в останалите документи за самоличност, включително в паспорти, шофьорски книжки и автомобилни регистрационни талони.
Други събития: Македония и Сърбия-Черна Гора се споразумяха да започнат процедура за подписване на двустранно споразумение за защита на правата на малцинствата. То ще предвижда създаването на Национален съвет на македонците в Сърбия-Черна Гора. (Дневник, Утрински Весник - 15/05/03; МИА, А1 ТВ - 14/05/03)
