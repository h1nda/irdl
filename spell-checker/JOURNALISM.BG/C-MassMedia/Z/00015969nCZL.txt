ЕС призова България да приеме новия наказателен кодекс до началото на октомври
					18/09/2005
					 
						СОФИЯ, България -- Министърът на европейските въпроси Меглена Кунева съобщи в петък (16 септември), че Европейската комисия (ЕК) е определила първата седмица на октомври за краен срок на парламента да приеме новия наказателен кодекс. Кунева добави, че същият срок е поставен и за приемането на нов закон за ветеринарната медицина. Останалите законодателни актове, свързани с членството на България в ЕС, трябва да бъдат гласувани до края на септември, посочи Кунева, като изрази оптимизъм, че сроковете ще бъдат изпълнени. (Сега, бТВ - 17/09/05)
