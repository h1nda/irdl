Черна гора съгласна да даде ключови министерски постове на Сърбия
12/03/2003
 
ПОДГОРИЦА, Сърбия-Черна гора -- Радио Б92 съобщи във вторник (11 март), че Черна гора се е съгласила представителите на Сърбия да заемат две ключови министерски кресла в новото федерално правителство. Според съобщенията, управляващите партии на Черна гора са се съгласили, в името на компромиса, да предложат на Сърбия министерството на отбраната и министерството на външните работи. По закон двете места не могат да бъдат заети от представители на една и съща република във федерацията. Черна гора обаче е доволна, че лидерът на управляващата Демократическа партия на социалистите Светозар Марович бе избран за президент и министър-председател. (Б92 - 11/03/03)
