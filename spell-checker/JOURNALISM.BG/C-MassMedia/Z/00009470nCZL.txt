Папандреу води в проучванията на гръцкото обществено мнение
12/01/2004
 
АТИНА, Гърция -- Външният министър Георгиос Папандреу се оформи като лидер при първите проучвания на общественото мнение, проведени след като премиерът Костас Симитис обяви оттеглянето си миналата седмица от председателския пост в управляващата партия ПАСОК. Според проучването, извършено от "Метрон Аналисис" и публикувано в неделя (11 януари), Папандреу води с 44,6 %, следван от лидера на опозиционната Нова демокрация Костас Караманлис с 40,2%.
Други новини: Университетът "Аристотел" в Солун проведе в петък церемония, с която бе даден ход на проекта за изграждане на мрежова информационно-комуникационна инфраструктура в областта на изследванията и образованието в ЮИЕ. Главната цел на форума е да се обсъди сътрудничеството между балканските държави за развитие на комуникациите и науката с цел разработване на високи технологии. (АНА - 11/01/04; БТА - 10/01/04)
