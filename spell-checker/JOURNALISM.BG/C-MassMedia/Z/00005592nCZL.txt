Българският заместник-министър на регионалното развитие подаде оставка
08/01/2003
 
СОФИЯ, България -- Заместник-министърът на регионалното развитие и благоустройството Георги Георгиев подаде оставка във вторник (7 януари), позовавайки се на "непоследователната позиция на България" по отношение изпълнението на многобройни регионални инфраструктурни проекти. Сред тях са петролопровода Бургас-Александруполис и каскадата "Горна Арда". В интервю за телевизия БиТиВи Георгиев обвини Министерството на регионалното развитие в отсъствие на яснота, координация и приоритети в работата си, както и в липса на воля за прилагане решенията на парламента. (БТА, Би Ти Ви, Медиапул - 07/01/03)
