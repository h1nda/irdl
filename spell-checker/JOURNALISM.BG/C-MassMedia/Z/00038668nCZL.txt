Косовски албански и сръбски политици споделиха мнения за разделянето
					26/05/2011
					
						ПРИЩИНА, Косово -- По време на дебат в Медийния център в Чаглавица в сряда (25 май) сръбски представители подчертаха необходимостта от постигането на споразумение между албанците и сърбите в опит да се избегне разделянето на Косово. Зам.-председателят на парламента Петър Милетич определи евентуалното разделяне, което беше изтъкнато като възможност от някои сръбски политици миналата седмица, като „лошо решение за косовските сърби, а според мен и за сърбите, живеещи на север от река Ибър (Митровица) и в останалата част на Косово. Като сърби на юг ние имаме всичко и в духовен, и в икономически план”, заяви Милетич. Косовският сръбски депутат Рада Трайкович добави, че коментарите за разделяне вредят на отношенията на Сърбия с международната общност. Садри Ферати, депутат от Демократичната лига на Косово и бивш министър на местното самоуправление, заяви, че разделянето е примитивна и опасна идея. (РТК, Гласът на Америка, Кохавижън, Телеграфи – 25/05/11)
