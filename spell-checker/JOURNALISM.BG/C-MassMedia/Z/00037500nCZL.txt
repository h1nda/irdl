Босненски прокурори обвиниха "Чудовището от Гърбавица"
					20/02/2011
					 
						САРАЕВО, Босна и Херцеговина (БиХ) - От държавната прокуратура съобщиха в събота (19 февруари), че срещу Веселин Влахович, известен като "Чудовището от Гърбавица" се били предявени обвинения за военни престъпления, извършени срещу бошняци и хървати в Сараево през 1992 и 1993 г. Като член на паравоенна група, Влахович, както се твърди, е участвал в убийства, изнасилвания, незаконно задържане и изтезаване на несръбски цивилни лица. Прокурорите планират да призоват повече от 100 свидители по делото. Влахович бе арестуван в Испания през март миналата година и бе предаден на босненските власти през август. (РТРС, Срна, Радио "Свободна Европа" - 19/02/11)
