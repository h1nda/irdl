Бордът на СПМ разкритикува БиХ за застоя на реформите и отхвърли възможността за отмяна на взети решения
					20/06/2007
					 
						САРАЕВО, Босна и Херцеговина (БиХ) -- Приключвайки двудневното си заседание в Сараево във вторник (19 юни), Управителният съвет на Съвета за прилагане на мира (СПМ) разкритикува лидерите на партиите в БиХ за това, че са се провалили в прилагането на ключовите реформи, свързани с новата конституция и преструктурирането на полицията, както и за използването на агресивна риторика. Бордът на СПМ предупреди, че застоят заплашва икономическите перспективи на БиХ и е забавил подписването на Споразумение за стабилизация и асоцииране с ЕС. Членовете на СПМ отхвърлиха и неотдавнашните искания за връщане на компетенции от държавно ниво на ниво автономни области. (Независне Новине, Дневни Аваз - 20/06/07; Източници от СВП - 19/06/07)
