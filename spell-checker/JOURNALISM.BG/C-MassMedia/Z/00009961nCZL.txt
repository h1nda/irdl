Турция обвинява 69 заподозрени терористи от "Ал Кайда"
26/02/2004
 
ИСТАНБУЛ, Турция -- В сряда (26 февруари) прокурорите издадоха обвинителни актове срещу 69 души по подозрения за участие в терористичните нападения през ноември срещу истанбулските синагоги и британските обекти. Според обвиненията бомбените атаки са било дело на турски екстремисти, свързани с мрежата на Осама бин Ладен "Ал Кайда". Деветима от заподозрените, в т. ч. Хабип Акташ, за който се предполага, че е поръчал нападенията, са все още на свобода.
Други новини: Турската брегова охрана потвърди, че 15 души са загинали, а други 15 се водят за изчезнали, след като край турското крайбрежие във вторник потъна кораб с повече от 35 незаконни имигранти на борда.
В сряда в Брюксел председателят на Европейския парламент Пат Кокс настоя, че кандидатурата на Турция за членство в ЕС трябва да бъде оценявана по същите критерии, както и на останалите кандидатки. Следващата седмица предстои негово посещение в Турция. (AП, AФП, Ройтерс, Анадолска агенция, ИТАР-ТАСС, НТВ, TРT 2, Си Ен Ен Търк - 25/02/04)
