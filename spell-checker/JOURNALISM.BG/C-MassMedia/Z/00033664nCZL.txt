Хърватският генерал Загорец е разследван от властите в Австрия
					05/03/2010
					 
						ВИЕНА, Австрия -- Държавният прокурор Хелмут Ямниг каза в четвъртък (4 март), че австрийските власти разследват бившия хърватски генерал Владимир Загорец по обвинения в участие в измамата срещу изпадналата в затруднение австрийска банка „Хипо Груп Алпе Адрия”. Миналата година Хърватия осъди Загорец на седем години затвор за присвояване на 4 милиона евро в диаманти. Той беше осъден също и за злоупотреба със служебно положение. Австрия екстрадира Загорец в Хърватия през октомври 2007 г. В момента Загорец е разследван във Виена за подбудителство към злоупотреба с доверие по делото „Хипо”. Според съобщения в медиите той е получил незаконни заеми от банката с помощта на един от нейните ръководители, който също е разследван. „Хипо”, шестата по големина банка в Австрия, почти се срина, преди да бъде национализирана миналата година. (Ройтерс, Национал - 04/03/10)
