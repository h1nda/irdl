Албания отваря нов граничен пункт към Косово
30/01/2004
 
ТИРАНА, Албания -- Правителството заяви в четвъртък (29 януари), че планира да открие нов КПП на границата с Косово. Пропускателният пункт, който се намира близо до с. Добруне край Хаси, има за цел да подобри контрола и осуети незаконното преминаване и трафика на хора. На този етап Албания има само един ГКПП с Косово при Морине край Кукеш.
Други новини: Албанският финансов министър Арбен Малай благодари в четвъртък на Великобритания за подкрепата й на проектите, свързани с развитието на страната. Той се срещна с Робин Милтън от британското министерство за международно развитие, който призова за по-голяма финансова подкрепа от страните членки на ЕС за ускоряване на процеса на реформи в Албания. (ATA - 29/01/04)
