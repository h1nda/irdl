Италианският премиер Проди посети Румъния, за да обсъди въпроси на имиграцията и търговията
					17/01/2007
					 
						БУКУРЕЩ, Румъния -- Намаляване на имиграцията и насърчаване на двустранното търговско и икономическо сътрудничество бяха основните дискутирани теми по време на срещата между премиера Калин Попеску Търичану и италианския премиер Романо Проди в Букурещ във вторник (16 януари). Италия е основният търговски партньор на Румъния. Търичану каза, че двамата са обсъдили въпроси, свързани с румънските работници, оценявани на около 600 000 души и съставляващи най-голямата чуждестранна общност в Италия, и усилията за ограничаване на престъпността сред румънците там. В сряда Проди продължи регионалната си обиколка, като отпътува за София. 
						Други новини -- Румънският президент Траян Бъсеску реши изборите за депутати в Европейския парламент (ЕП) да се проведат на 13 май. Тридесет и пет румънски депутати ще заменят в ЕП избраните миналата година временни представители. (Дневник - 17/01/07; Ромпрес, Медиафакс, БНР, АП - 16/01/07)
