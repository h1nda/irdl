Сараево е домакин на конференция на "Интерпол" за борбата с тероризма
					21/10/2004
					 
						САРАЕВО, Босна и Херцеговина (БиХ) -- В сряда (20 октовмри) започна двудневна среща на многопрофилната група за борба с тероризма на "Интерпол". Преди началото на конференцията, която се провежда при закрити врати, ръководителят на "Интерпол" в БиХ Бране Печанац заяви, че проявата ще има за цел укрепване на сътрудничеството между страните членки на "Интерпол", както и засилване на обмена на информация и опит в борбата срещу международния тероризъм. Печанац добави, че властите в БиХ нямат информация за организирани терористични мрежи, действащи на тяхна територия. (Независне новине - 21/10/04; ПБС БиХ - 20/10/04)
