Обявени бяха имената на новите еврокомисари
					29/11/2009
					 
						ПРАГА, Чешка република – Страните от Западните Балкани няма да останат извън бъдещото разширяване на ЕС, заяви бъдещият еврокомисар по разширяването Щефан Фюле в събота (28 ноември) - един ден, след като бе номиниран за поста. Фюле, който е министър по европейските въпроси на Чешката република, посочи, че Западните Балкани и Турция ще бъдат двете топ места за официални посещения, докато той е еврокомисар по разширяването.
						Оповестявайки имената на своя екип в петък, председателят на Европейската комисия (ЕК) Жозе Мануел Барозу назова няколко нови еврокомисари от Югоизточна Европа. Мария Даманаки от Гърция бе определена за еврокомисар за ресора “Рибно стопанство”, докато земеделският ресор бе поет от Дачан Чиолос от Румъния. Външният министър на България Румяна Желева ще поеме новосъздадената позиция на еврокомисар по международното сътрудничество.
						След одобрението от Европейския парламент новата ЕК се очаква да започне работа в края на януари. (Бета, Б92 - 28/11/09; Стандарт, Труд, Агерпрес, Meдиафакс, AП, ЕС Бизнес - 27/11/09)
