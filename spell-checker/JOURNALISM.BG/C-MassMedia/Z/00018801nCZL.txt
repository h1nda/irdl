Румънският вицепремиер подаде оставка заради новия данъчен кодекс
					02/06/2006
					 
						БУКУРЕЩ, Румъния -- Вицепремиерът Джордже Копос подаде оставка от правителството в четвъртък (1 юни), позовавайки се на несъгласие с новия данъчен кодекс, приет от кабинета в сряда. Според Копос, който представлява Консервативната партия в коалиционния кабинет, неговите предложения, свързани с деловия климат, са били изключени от проектозакона, и по-специално предложението му за определяне на данъчна ставка от 3 % за малките предприятия с печалба до 100000 евро, вместо сегашната плоска данъчна ставка от 16 %. (Зиарул Финанчиар, Котидианул, Найн О'Клок - 01/06/06)
