Посланикът на ОССЕ в Белград призовава към решаване на проблема около сътрудничеството с МНТБЮ
					17/01/2005
					 
						БЕЛГРАД, Сърбия-Черна Гора -- Посланикът на ОССЕ в Сърбия-Черна гора Маурицио Масари призовава сръбските власти да разрешат проблема около отказа си да сътрудничат с Трибунала на ООН за военни престъпления, предупреждавайки, че такова решение не може повече да се отлага. Изявлението му от събота (15 януари) последва информацията, че Вашингтон налага нови санкции срещу Белград поради отказа на страната да сътрудничи с Трибунала. 
						Други новини: Главният прокурор за военни престъпления на Сърбия Владимир Вукчевич обяви в неделя, че неговата институция планира да започне специална проверка тази година във връзка с престъпления, извършени в Косово. Разследването ще касае масови гробове, открити в Батайница, Перуцац и Петрово село. Близо 900 тела бяха ексхумирани от тези гробове. (Данас, Политика - 17/01/05; Танюг - 16/01/05; Бета - 15/01/05)
