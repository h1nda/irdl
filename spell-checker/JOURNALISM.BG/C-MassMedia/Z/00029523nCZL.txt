Рен заяви, че посредничеството на ЕС ще бъде единственото приложимо решение за граничния спор между Словения и Хърватия
					06/03/2009
					 
						ЛЮБЛЯНА, Словения -- Еврокомисарят по разширяването Оли Рен заяви в четвъртък (5 март), че посредничеството на Съюза е единственото приложимо решение за граничния спор между Хърватия и Словения. Процесът на присъединяване на Хърватия към ЕС остава спрян, докато продължава спорът. На среща на европейските либерални и демократични партии в словенския град Блед Рен призова двете страни да приемат предложението за посредничество в преговорите по граничния въпрос. Той обяви също, че скоро ще се срещне с външните министри на Хърватия и Словения, за да обсъди въпроса. (AФП, СТА, ХИНА - 05/03/09)
