Съветът на Европа предупреждава Сърбия-Черна гора да не връща смъртното наказание
31/03/2003
 
СТРАСБУРГ, Франция -- Съветът на Европа предупреди Сърбия-Черна гора, че връщането на смъртното наказание ще наруши "фундаменталните европейски принципи и стандарти". Валтер Швимер, генерален секретар на Съвета на Европа, писа до правосъдния министър Владан Батич в петък (20 март), след като Батич неофициално обяви през седмицата, че смъртното наказание трябва да бъде възстановено, за да се овладее организираната престъпност. В четвъртък на церемония в Страсбург Сърбия-Черна гора ще стане 45-ия член на Съвета на Европа.
В други новини, лидерът на Демократическата партия на Сърбия Воислав Кощуница призова за помирение между политическите партии. В интервю за белградския вестник &lt;I&gt;Вечерне Новости&lt;/I&gt; в неделя, Кощуница заяви, че настоящото извънредно положение не трябва да се използва за уреждане на политически сметки и допълни, че твърденията, че убийството на Зоран Джинджич е политически мотивирано, са неуместни.
Междувременно, федералният външен министър Горан Свиланович, който оглавява Съвета за сътрудничество с военния трибунал, заяви че промените в закона за сътрудничеството за военните престъпления ще бъдат направени скоро. В събота сръбският премиер Зоран Живкович заяви, че законът ще бъде преработен, за да се ускори екстрадирането на обвинените. (Танюг, Б92, ФоНет, БиБиСи - 30/03/03; АП - 28/03/03)
