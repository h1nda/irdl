Дачич: „Политическото положение в Сърбия е стабилно”
					10/02/2010
					 
						БЕЛГРАД, Сърбия -- Вътрешният министър Ивица Дачич се срещна във вторник (9 февруари) с посланика на САЩ в Сърбия Мери Уорлик и заяви след срещата, че политическото положение в страната е стабилно и че правителството на водената от Демократическата партия коалиция има намерение да остане на власт до края на мандата си. В момента е в ход инициатива за събиране на подписи под петиция, призоваваща за предсрочни избори. Дачич е информирал Уорлик и за неотдавнашното си посещение в Съединените щати, както и за плановете за задълбочаване на сътрудничеството между двете страни. 
						Също във вторник Дачич каза, че неговата Сръбска социалистическа партия ще подкрепи резолюция, осъждаща престъпленията, извършени в Сребреница през 1995 г., както и друга евентуална резолюция за осъждане на всички престъпления, извършени в бивша Югославия. Резолюциите ще трябва да бъдат приети с консенсус в парламента. (Б92, Танюг, Политика, Бета - 09/02/10)
