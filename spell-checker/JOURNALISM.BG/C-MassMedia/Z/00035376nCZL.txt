Градският съвет на Загреб се опитва да спре строителен проект 
					21/07/2010
					 
						ЗАГРЕБ, Хърватия -- Градският съвет поиска спиране на строителните работи по изграждането на предизвикал спорове луксозен търговски и жилищен комплекс в историческия център на града. Критиците на проекта твърдят, че той ще унищожи намиращата се там пешеходна зона и настояха за оставката на кмета Милан Бандич. Съветът гласува по въпроса във вторник (20 юли) без представителите на Хърватския демократичен съюз и на Хърватската селска партия, които напуснаха заседанието, заявявайки, че не искат да бъдат част от „диктата на Социалдемократическата партия”. Бандич каза, че ще уважи всяко решение на градския съвет, но няма да подаде оставка. (ХРТ, Вечерни Лист, Пословни Дневник, РТС, Радио Нет - 20/07/10)
