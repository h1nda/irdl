Премиерът на РС Додик каза, че Лайчак няма правомощия по въпроса за замразените влогове в чужда валута
					15/05/2008
					 
						САРАЕВО, Босна и Херцеговина (БиХ) -- Върховният представител Мирослав Лайчак няма правомощия да се намесва по въпроса за замразените влогове в чужда валута, каза в сряда (14 май) министър-председателят на Република Сръбска (РС) Милорад Додик. Нито пък Конституционният съд има власт да взема каквото и да било решение по въпроса, добави той. Вместо това той предложи местните институции да решат проблема. По-рано тази седмица Лайчак призова Конституционния съд да се занимае с проблемите, произтичащи от наличието на два закона - на различни нива на властта, които се отнасят до замразения дълг в чуждестранна валута. Урегулирането на дълга по старите спестявания се уреждаше първоначално от единен законов текст на държавно ниво. През януари обаче РС прие свой собствен закон и въведе отделна система, която според службата на Лайчак нарушава законите на БиХ. (РТРС, СРНА - 14/05/08)
