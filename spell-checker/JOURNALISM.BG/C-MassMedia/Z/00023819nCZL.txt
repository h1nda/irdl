Караманлис: Гърция ще наложи вето на кандидатурите на Македония за членство в ЕС и НАТО, ако не бъде решен спора с името 
					07/09/2007
					 
						АТИНА, Гърция -- Премиерът Костас Караманлис заяви в четвъртък вечерта (6 септември), че Гърция ще наложи вето на присъединяването на Македония към НАТО и ЕС, ако отдавнашният спор с името не бъде решен между двете страни. В телевизионен дебат с лидерите на шестте основни политически партии преди изборите на 16 септември, Караманлис заяви, че Гърция многократно е проявявала своята готовност спорът да бъде решен, но Македония не се е отзовала. (Та Неа, Вима - 07/09/07; AНА-MПА, Фокус - 06/09/07)
