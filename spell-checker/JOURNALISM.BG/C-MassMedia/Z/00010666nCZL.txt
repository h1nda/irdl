Главният заподозрян за убийството на Джинджич се предаде
03/05/2004
 
БЕЛГРАД, Сърбия-Черна Гора -- Човекът, за когото се подозира, че е архитектът на убийството на премиера Зоран Джинджич, се предаде на полицията, обяви в неделя (2 май) сръбският вътрешен министър Драган Йосич. Милорад Лукович -Легия, бивш командир на отряда за специални полицейски операции, премина в нелегалност веднага след убийството на Джинджич на 12 март 2003 г. Съобщава се, че в неделя той се е появил пред своя дом и се е предал на полицаите, охраняващи сградата. Звездан Йованович, член на отряда на Легия, е обвинен, че е натиснал спусъка при убийството на Джинджич. Той и няколко негови съучастници са изправени понастоящем на съд в Белград.
Други новини: сръбската Избирателна комисия ще реши в понеделник дали Драган Джорджевич от Сръбската гражданска партия може да се кандидатира за президент. До този момент седем кандидати са се регистрирали за участие във вота на 13 юни. (АП, АФП, Си Ен Ен, ЮПИ, Танюг, бТВ - 02/05/04)
