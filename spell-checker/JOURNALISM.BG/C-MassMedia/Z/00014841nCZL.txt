Косово започна приватизацията на 20 дружества
					08/06/2005
					 
						ПРИЩИНА, Косово, Сърбия и Черна гора -- Ръководената от ООН Косовска агенция за приватизация обяви във вторник (7 юни), че 20 държавни фирми ще бъдат предложени за продажба, в т. ч. дървоообработваща и стъклообработваща фабрика, фабрика за бои, металообработващо промишлено предприятие, голям хлебозавод, завод за бутилиране на газирани напитки, складове и ресторанти. Кандидатите трябва да предадат офертите си до 31 август. Това ще бъде шестата група от предприятия, приватизирани в провинцията.
						Също във вторник прокурорите от трибунала на ООН за военни престъпления заявиха, че няма да оспорват решението за освобождаване под гаранция на бившия косовски премиер Рамуш Харадинай. Неговият адвокат заяви, че Харадинай може да се завърне в провинцията тази седмица, където да изчака началото на процеса си в Хага. (AП, Бета, КосоваЛайв, Танюг - 07/06/05)
