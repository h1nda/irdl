Израел и Гърция се договориха да засилят връзките си
					23/07/2010
					 
						ЙЕРУСАЛИМ, Израел -- Премиерът Бенямин Нетаняху и гостуващият му гръцки колега Георгиос Папандреу се договориха в четвъртък (22 юли) да засилят двустранните връзки в различни области, особено в икономическия сектор. Двамата премиери обсъдиха ситуацията в Газа, като Папандреу приветства предприетите стъпки за облекчаване на израелската блокада. Същевременно той призова Израел да направи повече за подобряването на хуманитарната ситуация. Нетаняху му каза, че е обезпокоен от нарастващия национализъм в Турция. Отношенията между Израел и Турция се обтегнаха след май, когато израелски командоси извършиха проверки на флотилия от кораби с турски активисти на борда, които се опитваха да доставят помощ за Газа. (AФП АП, Аарец, АНА-МПА, Ай Джи Пи - 22/07/10)
