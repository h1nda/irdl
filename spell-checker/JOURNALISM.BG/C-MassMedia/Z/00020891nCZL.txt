ЮНМИК заяви, че в косовския списък на безследно изчезналите лица има 2 150 имена
					07/12/2006
					 
						ПРИЩИНА, Косово, Сърбия -- Общо 2 150 имена са останали в косовския списък на безследно изчезналите лица след междуетническия конфликт от 1998-1999 г., се казва в декларация на ЮНМИК от сряда (6 декември). Около 5 206 лица, включително етнически албанци, сърби и други, първоначално бяха регистрирани в провинцията като безследно изчезнали. Последните данни от Международния комитет на Червения кръст сочат, че след усилията на Службата за безследно изчезналите лица и съдебните експерти този брой е намалял. (Албейниън Нюз - 07/12/06; Танюг - 06/12/06)
