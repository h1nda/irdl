Започва съвместно учение на въоръжените сили на БиХ
04/02/2003
 
САРАЕВО, Босна и Херцеговина (БиХ) -- Очаква се във вторник (4 февруари) да започне съвместно учение на въоръжените сили на БиХ и органите за гражданска защита за реагиране в случаи на природни катастрофи и кризи. Съвместна консултативна комисия от представители на Федерация БиХ и Република Сръбска одобри операционния и технически план за учението на заседанието си в понеделник. Военното учение ще се проведе в рамките на проекта за изграждане на взаимно доверие между армиите на двете общности, заяви представителят на ОССЕ Клаудио Запула, призовавайки властите в БиХ да засилят мерките и сътрудничеството помежду си за подобряване на сигурността в страната. (ПБС БиХ - 03/02/03)
