СВП отново предупреди в БиХ да не се използва националистическа реторика 
					03/06/2008
					 
						САРАЕВО, Босна и Херцеговина (БиХ) -- Службата на върховния представител (СВП) заяви в изявление от понеделник (2 юни), че макар да разбира, че кампанията за местните избори на 5 октомври е вече започнала, използването на националистическа реторика може да се окаже пагубно за политическата атмосфера в БиХ. През уикенда министър-председателят на Република Сръбска (РС) Милорад Додик каза на конгрес на сръбското малцинство в Загреб, че РС се смята за държава и че държавата БиХ й е била наложена. Босненските политици реагираха остро на неговите думи, както направи и хърватският президент Стипе Месич, който присъства на конгреса. Той заяви, че очаква от правителството в Белград да изпрати ясно послание до РС, че тя трябва да приеме, а не да поставя под въпроc, Дейтънското споразумение. В своето изявление СВП посочи, че политиците, които наистина са загрижени за обществото, трябва да изоставят националистическите речи и вместо това да се заемат с проблемите, които наистина имат значение за хората.
						Междувременно в понеделник Централната избирателна комисия на БиХ съобщи, че е проверила 64 политически партии и 183-ма независими кандидати, които възнамеряват да участват в изборите през октомври. (Фена, РТРС, ПБС - 02/06/08)
