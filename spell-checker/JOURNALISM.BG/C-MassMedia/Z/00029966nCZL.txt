Премиерът на БиХ Шпирич смята, че правителството на държавно ниво има нужда от преструктуриране
					16/04/2009
					 
						САРАЕВО, Босна и Херцеговина (БиХ) -- Министър-председателят Никола Шпирич каза в четвъртък (16 април), че смята, че Министерският съвет се нуждае от преструктуриране в името на управлението, което ще дойде като резултат от изборите през 2010 г. В реч след представянето на доклад в парламента за постиженията на правителството през 2008 г. Шпирич подчерта, че всякакво преструктуриране изисква политически консенсус и че той не може да инициира или да извърши това сам. Той отбеляза, че последния път, когато той се е опитал да направи това, противниците му са го обвинили в опит за провокиране на криза. Шпирич подаде оставка през ноември 2007 г. в знак на несъгласие с решението на Службата на върховния представител за промени в правителството и процеса на взимане на решения от парламента. След дълги преговори главните партии го убедиха да запази поста си, за да се избягнат предсрочни избори. (Дневни Аваз, Независне Новине - 16/04/09; АП, Дневни Аваз, РТРС, СРНА, Макфакс - 15/04/09)
