Албанското правителство обяви „Ислямски джихад” и „Ал Кайда” за незаконни
					17/06/2010
					 
						ТИРАНА, Албания -- Правителството обяви две групи, „Ислямски джихад” и „Ал Кайда”, за незаконни в Албания. На заседание на кабинета в сряда (16 юни) беше обявен и списък на 62-ма бизнесмени и девет търговски компании, за които се смята, че са свързани с "Ал Кайда" и талибаните, групи, които ООН смята за подпомагащи тероризма. Юридически и физически лица, свързани с тези организации, вече ще подлежат на конфискация на имуществото им, ако бъде открито такова в Албания. (Газета Шкиптаре, Balkan Web - 17/06/10)
