Даунър каза, че няма никакъв план на ООН за обединението на Кипър
					04/06/2009
					 
						НИКОЗИЯ, Кипър -- ООН не работи по никакъв план за обединение на разделения остров Кипър, нито се опитва да се намеси в преговорния процес между гръцката и турската общност, заяви в сряда (3 юни) специалният пратеник на ООН в Кипър Александър Даунър. При приключването на поредния кръг от преговорите между кипърския президент Деметрис Христофиас и кипърския турски лидер Мехмет Али Талят Даунър обясни, че изявлението му е в отговор на неотдавнашна статия в турския вестник "Милиет", в която се твърди, че ООН подготвя план за решаване на Кипърския въпрос. "Задачата на ООН е да подкрепя държавите в процеса на преговорите и изготвянето на какъвто и да било проект не е нейна работа", каза Даунър.
						Относно срещата в сряда Даунър каза, че Христофиас и Талят по принцип са приключили обсъжданията на икономическите въпроси и ще започнат да се занимават с териториалните въпроси през следващата седмица. (АФП, Катимерини, Хюриет, Синхуа, ИТАР-ТАСС - 03/06/09)
