Европейската комисия ще изпрати девет допълнителни въпроса на Македония 
					05/08/2005
					 
						СКОПИЕ, Македония -- Европейската комисия ще добави още девет въпроса към въпросника, използван за оценката на готовността на Македония за членство в ЕС, се казва в съобщения в пресата от четвъртък (4 август). Твърди се, че повечето въпроси са свързани с неотдавнашни действия на македонското правителство, които някои определят като непрозрачни, включително такива, свързани с данъчни пирамиди, продажбата на земи чрез преки преговори, няколко бизнессделки, както и решенията и правата на министрите да действат по свое усмотрение. Отговорите трябва да бъдат предадени до 5 септември. (Вест - 05/08/05; МИА, A1 ТВ - 04/08/05)
