Тайланд поиска от Черна гора да екстрадира Шинаватра 
					01/06/2010
					 
						БАНКОК, Тайланд -- Властите са поискали от Черна гора да арестува бившия тайландски министър-председател Таксин Шинаватра, който притежава черногорски паспорт, съобщиха в понеделник (31 май) балканските медии. Външният министър Касит Пиромия каза, че Банкок е готов да предостави на Подгорица доказателства срещу Шинаватра. Пиромия добави, че ако Черна гора иска да стане част от ЕС, тя трябва да спазва строгите правила на блока във връзка с върховенството на закона и прозрачността. Черногорският министър-председател Мило Джуканович каза неотдавна, че страната е получила от Интерпол заповед за арест на Шинаватра, и отбеляза, че черногорската конституция забранява екстрадирането на нейни граждани. Шинаватра е заподозрян в участие в неотдавнашните антиправителствени улични протести в Банкок, при които загинаха над 80 души. (РТС, Радио Свободна Европа - 31/05/10)
