Турция съобщи за първите смъртни случаи от птичи грип
					05/01/2006
					 
						АНКАРА, Турция -- Министърът на здравеопазването Реджеп Акдаг потвърди късно в сряда (4 януари), че 14-годишно момче е починало от птичи грип в град Ван преди четири дни. По-рано правителството бе отхвърлило версията, че вирусът на птичия грип е причинил смъртта. Това е първият случай на заразяване на хора извън Китай и Югоизточна Азия. Сестрата на жертвата почина в болница във Ван рано в четвъртък, явно също от птичи грип. Семейството на двете деца отглежда пилета в птицеферма в село Догубеязът, близо до Аралък, където миналата седмица имаше случаи на пилета, заразени с H5. Лекуват се още седем пациента. Акдаг подчерта, че случаите са ограничени в малък район и са взети предпазни мерки. (Ройтерс, АП, АФП, БиБиСи, СиЕнЕн - 05/01/06; НТВ, TurkishPress.com, Turks.US - 04/01/06)
