По всяка вероятност българските посланици в Турция и САЩ ще бъдат отзовани
					05/11/2009
					 
						СОФИЯ, България -- Външното министерство съобщи в сряда (4 ноември), че министерският съвет ще поиска от президента Георги Първанов да освободи от длъжност посланика на България в Съединените щати Лъчезар Петков и посланика в Турция Бранимир Младенов. Искането е във връзка с разследване на изборни нередности по време на общите избори на 5 юли. Прокуратурата започна разследване миналия месец поради възникнали съмнения, че гласоподаватели с двойно българско и турско гражданство са гласували по два пъти, а други, които никога не са се явявали в избирателните секции в Турция, са били отчетени като гласували. Повечето от подадените гласове в Турция бяха в подкрепа на партията на турското малцинство Движение за права и свободи, което спечели 38 депутатски места в 240-местния парламент на България. (Стандарт - 05/11/09; Дневник, АФП, 24 часа, БНР, Новинар - 04/11/09)
