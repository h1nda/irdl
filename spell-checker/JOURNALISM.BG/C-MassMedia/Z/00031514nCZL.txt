Започва съдебният процчес срещу обвинените в убийствата по време на сватба в Турция
					03/09/2009
					 
						AНКАРА, Турция -- Единайсет души, обвинени че са застреляли десетки гости на сватба през май, бяха изправени пред съда в сряда (2 септември). Когато спряла стрелбата от автоматично оръжие, се оказало, че 44 души са убити в малкото село Билге в доминираната от кюрди югоизточна част на страната. Изслушването бе проведено при закрити врати в град Корум, тъй като един от заподозрените е малолетно 14-годишно момче. Прокурорите настояват девет от заподозрените да получат доживотна присъда без възможност за помилване заради предумишлените убийства. Малолетното момче и друг заподозрян, за които се твърди, че са играли косвена роля в убийствата, могат да получат по-леки присъди, ако бъдат осъдени. НТВ съобщава, че трима от заподозрените, включително момчето и баща му, са се признали за виновни. (AФП - 03/09/09; AП, НТВ - 02/09/09)
