Войници на НАТО претърсват дома на предполагаем сътрудник на Караджич
					11/02/2007
					 
						ПАЛЕ, Босна и Херцеговина (БиХ) -- В събота (10 февруари) американски войници с помощта на миротворци от ЕС нахлуха в дома на Радомир Коич, босненски сърбин, заподозрян, че оказва помощ на Радован Караджич да се укрива от правосъдието. Говорител на Алианса, Дерек Чапел заяви, че операцията е целяла събиране на повече информация за местонахожданието на Караджич. Босненската сръбска полиция е оказала известна помощ, Държавната агенция за разследване и защита (СИПА) също е взела участие. Присъствали са и следователи от Международния трибунал за военни престъпления (МНТБЮ). 
						Други новини - Всекидневникът на БиХ "Независне Новине" цитира американския посланик в Босна Дъглас Макелхани да казва, че Вашингтон не желае трибуналът на ООН да прекрати дейността си, преди Караджич и неговият военновременен командир Ратко Младич да бъдат арестувани и съдени. Той добави, че Съединените щати ще продължат да оказват натиск върху местните власти в страните, където двамата мъже биха могли да се укриват. (Ройтерс, AФП, Независне Новине, Дневни Аваз, РТРС, Фена, ПБС, AФП, AП - 10/02/07)
