Представител на РС се ангажира да продължи сътрудничеството с МНТБЮ 
					15/03/2005
					 
						БАНЯ ЛУКА, Босна и Херцеговина (БиХ) -- Вътрешният министър на Република Сръбска Дарко Матиашевич каза в понеделник (14 март), че министерството е решено да продължи дейностите, насочени към постигане на пълноценно сътрудничество между автономната област и Трибунала на ООН за военни престъпления. Завръщайки се от Хага, където той придружи обвиняемия Гойко Янкович, Матиашич потвърди, че семействата на бегълците ще получат помощ от правителството, докато на обвиняемия ще се предложи временно пускане под гаранция. Тези които не се предадат, ще бъдат арестувани, допълни той. 
						Други новини: Съобщава се,че Великобритания призовава Драган Чович да подаде оставка като хърватския член на тристранното президенство на БиХ. Той бе обвинен миналата седмица в присвояване на държавни средства и в злоупотреби със служебно положение във връзка със скандал през 2000 г. в местната месна промишленост. По това време той е бил финансов министър на федерацията БиХ. (Дневни аваз, Независне новине - 15/03/05; Фена, РТРС - 14/03/05)
