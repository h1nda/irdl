Румънски охранител бе убит в Ирак
13/04/2004
 
БУКУРЕЩ, Румъния -- Румънски охранител бе убит, а един от колегите му - ранен, когато техният конвой попадна под обстрел в иракския град Хила в понеделник (12 април). И двамата са работели за румънската охранителна фирма "Бидепа" и са пазели представител на местните иракски власти.
Други новини: Румъния и Сърбия-Черна Гора ще започнат разговори по ново визово споразумение във вторник. Процедурите ще бъдат опростени за бизнесмени, жители на пограничните райони, журналисти, представители на НПО, както и за членове на делегации, пътуващи по силата на различни междуправителствени споразумения. (Ромпрес - 13/04/04; Ройтърс, АФП, АП - 12/04/04)
