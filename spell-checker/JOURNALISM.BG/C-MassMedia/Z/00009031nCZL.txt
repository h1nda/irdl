Убит е румънски войник в Афганистан
12/11/2003
 
БУКУРЕЩ, Румъния -- Един румънски войник бе убит, а друг бе ранен в Афганистан във вторник (11 ноември), когато техният конвой е бил подложен на обстрел от малки оръжия. Румънците са пътували в пет бронетранспортьори, когато са били спрени от пътна блокада близо до Кандахар. Най-малко един нападател е открил огън по конвоя и е бил убит при престрелката. Държавният секретар в румънското Министерство на отбраната заяви, че това е първата румънска жертва в мироопазваща мисия. Букурещ е изпратил 430 военнослужещи в рамките на ръководената от САЩ операция в Афганистан. (АФП, БТА - 12/11/03; РСЕ/РС, АФП, Ромпрес - 11/11/03)
