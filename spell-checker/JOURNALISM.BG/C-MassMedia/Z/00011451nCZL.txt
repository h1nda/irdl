План за Косово ще бъде представен на срещата на министрите от ЕС
12/07/2004
 
БЕЛГРАД, Сърбия-Черна гора -- План за разрешаване на проблемите в Косово ще бъде представен на срещата в понеделник (12 юли) на външните министри от ЕС. Планът, подготвен от Австрия в сътрудничество със Стратегията за регионално партньорство, се фокусира върху даването на повече власт на местните институции в Косово в замяна срещу по-голяма автономия на сръбското малцинство. Реакцията в Сърбия бе противоречива. Федералният външен министър Вук Драшкович описа плана като добра изходна точка, докато координаторът за Косово Небойша Чович каза, че не бива да се дават повече правомощия на местната власт. (Б92 - 12/07/04)
