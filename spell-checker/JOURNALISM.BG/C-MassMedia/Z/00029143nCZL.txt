Косовските черногорци искат да бъдат признати конституционно
					29/01/2009
					 
						ПРИЩИНА, Косово -- В сряда (28 януари) висш представител на Черна гора е поискал от косовските лидери да признаят статута на черногорските граждани и да им дадат същите права като на другите малцинства. По време на посещение в Косово заместник-председателят на черногорския парламент Рифат Растодер каза, че основната цел на визитата му е обсъждане на въпроса за разселените лица и условията за завръщането им. В същото време Растодер подчерта, че Черна гора не смята това за условие за засилване на дипломатическите връзки между двете страни. Председателят на косовския парламент Якуп Красничи каза, че институциите в неговата страна ще направят всичко възможно да гарантират на черногорците, живеещи в Косово, представителство на следващите избори.
						Други новини -- В сряда министърът на Силите за сигурност на Косово (ССК) Фехми Муйота призна, че е имало грешки в подбора на кандидатите за ССК от бившия Корпус за защита на Косово (КЗК). Муйота каза, че в сътрудничество с КФОР ССК ще преразгледат всички заявления, включително и тези на членовете на КЗК, които вече са постъпили в новите сили. (Зери, Коха Диторе, Експрес, Телеграфи, Косова Сот - 29/01/09)
