Експлозиви бяха заложени в три катедрали в Гърция
					10/04/2009
					 
						АТИНА, Гърция -- Неизвестни нападатели са поставили в четвъртък (9 април) взривни устройства в три катедрали в различни части на Гърция. Едното избухна в църквата „Св. Троица" в Пирея, но пострадали нямаше. Полицията обезвреди другите устройства, едното в православната катедрала в Атина недалеч от туристическия квартал "Плака", а другото в църквата „Св. София" в Солун, Северна Гърция. Бомбите са представлявали бензинови туби с прикачен часовников механизъм. Местен вестник и радиостанция са получили предупреждения по телефона за бомбите и са уведомили полицията. 
						Други новини -- Студент откри огън в колеж за следдипломна квалификация в Атина в петък и рани трима души, преди да се самоубие. Полицията идентифицира въоръжения като 19-годишен имигрант от грузинския отцепнически район Абхазия и заяви, че той е оставил бележка, в която обвинява състудентите си, че се заяждат с него. (AП - 10/04/09; AНA-MПA, СKAИ, Риа Новости, АФП, АП, ДПА - 09/04/09)
