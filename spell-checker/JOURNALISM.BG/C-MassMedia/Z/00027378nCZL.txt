Турция предлага създаването на Кавказки алианс за решаване на регионалните конфликти
					12/08/2008
					 
						АНКАРА, Турция -- Правителството предложи в понеделник (11 август) да бъде създаден Алианс на кавказките държави, който би помогнал за решаване на конфликтите в региона, като например военните действия тази седмица между Русия и Грузия. Премиерът Реджеп Тайип Ердоган заяви пред репортери, че "Турция може да поеме тази роля. Трябва да участва и Руската федерация, тъй като това ще обедини кавказките държави," заяви той. "Ситуацията е много тревожна," добави Ердоган. Той обсъди по-късно своето предложение по телефона с генералния секретар на ООН Бан Ки Мун. Според съобщения в медиите президентът на Грузия Михаил Саакашвили се е обадил на Ердоган в понеделник, за да обсъдят предоставянето на хуманитарна помощ. (Заман, Сабах, Милиет, Радикал - 12/08/08; Хюриет, Си Ен Ен Търк, Анадолска информационна агенция, РИА Новости - 11/08/08)
