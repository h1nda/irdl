Tурция обвини 23 кюрди по подозрения за връзки с ПКК
					27/12/2009
					 
						AНКАРА, Tурция -- Съд в Диарбекир предяви обвинения в петък (25 декември) срещу 23 официални кюрдски представители по подозрения във връзки с терористичната Кюрдска работническа партия (ПКК). Групата включва осем кметове и известния кюрдски активист Хатип Дикле, бивши депутат, излежал десетгодишна присъда заради членство в ПКК. Двайсет и тримата са част от по-голяма група от 36 души, които бяха арестувани от силите за сигурност рано в четвъртък като част от мащабна операция в някалко района с преобладаващо кюрдско население в Югоизточна Турция. Операцията, която е третата за годината, бе извършена паралелно с продължаващото разследване от страна на правителството срещу сепаратисти от ПКК и неотдавна обявената извън закона Партия на демократическото общество (ПДО). Върховният съд забрани преди две седмици партията по подозрения във връзки с ПКК.
						Арестите в петък предизвикаха протести в събота и сблъсъци между полицията и кюрдски демонстранти в градовете с преобладаващо кюрдско население Юксекова и Чизре близо до границата с Ирак. Не се съобщава за ранени. В Диарбекир е имало мирен протест.
						Междувременно Партията на мира и демокрацията - нова политическа формация, която замени ПДО - официално подаде молба за създаваненто на нова парламентарна група. Тя включва 19 бивши депутати от ПДО плюс Уфук Урас, независим. (Доган, AП, МИА - 25/12/09; AФП - 24/12/09)
