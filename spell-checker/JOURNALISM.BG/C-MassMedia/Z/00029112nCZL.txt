Косовското правителство е сред най-корумпираните институции, твърди агенция
					27/01/2009
					 
						ПРИЩИНА, Косово -- Правителството е една от най-корумпираните институции в Косово, заяви в понеделник (26 януари) Агенцията за борба с корупцията на страната. Ръководителят на агенцията Хасан Претени представи данни за нивото на корупцията по време на дебат в Медийния център в град Чаглавица. Другите три най-корумпирани институции са съдебната система, местната администрация и държавните предприятия.
						Други новини от понеделник -- Многонационалната бригада "Център" на КФОР (МБЦ) разкри голямо скривалище на боеприпаси в село Гращица, близо до Прищина. Говорителят на МБЦ Оси Ландер каза, че войниците на КФОР са конфискували 100 противотанкови ракети и боеприпаси за по-леки оръжия. (Зери, Коха Диторе, Лайм, Косова Сот - 27/01/09; РТК, Телеграфи - 26/01/09)
