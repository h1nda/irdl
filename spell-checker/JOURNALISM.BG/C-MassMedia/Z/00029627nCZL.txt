Словения се стреми към отлагане на съвещание с Хърватия по присъединяването й към ЕС 
					17/03/2009
					 
						ЛЮБЛЯНА, Словения -- В понеделник (16 март) външният министър Самуел Збогар призова за отлагане на съвещанието с Хърватия по присъединяването й към ЕС, насрочено за 27 март. Според Збогар словенските и хърватските представители няма да постигнат споразумение за посредничество в техния граничен спор до края на месеца. Словения блокира присъединителните преговори на Хърватия през последната година заради опасения, че присъединяването на Загреб може да даде отражение върху техния многогодишен граничен спор. И двете страни приеха инициативата на ЕС за посредничество на Европейската комисия (ЕК). Хърватия иска ЕК да помогне за подготовката на нейното искане за разглеждане на въпроса от Международния съд. Словения, от своя страна, настоява, че чрез посредничеството трябва да се реши самият конфликт.
						Други новини от понеделник -- Градският съвет на Загреб отхвърли инициатива за провеждане на референдум за промяна на името на площад "Маршал Тито", наречен на името на бившия комунистически диктатор. Авторите на инициативата искаха той да бъде преименуван на "Театрален площад". (ХРТ, ХИНА, МИА - 16/03/09)
