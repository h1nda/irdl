Вицепремиерът на Македония Габриела Коневска-Трайковска каза, че защитата на личните данни е приоритет
					09/10/2006
					 
						СКОПИЕ, Македония -- В петък (6 октомври) вицепремиерът Габриела Коневска-Трайковска посочи, че защитата на личните данни е един от основните приоритети на правителството, като я определи за основен критерий в процесите на евроинтеграция и демократизация. Коневска-Трайковска говори на конференция, посветена на техническата помощ на ЕС за създаване на Дирекция за защита на личните данни в Македония. 
						Също в петък министърът на транспорта и далекосъобщенията Миле Янакиевски се срещна с посланика на САЩ Джилиън Милованович в Скопие, за да обсъди с нея местни проекти, реализирани с помощта на USAID. Янакиевски я е запознал и с приоритетите на министерството, сред които е изграждането на Паневропейските транспортни коридори 8 и 10. (Макфакс - 07/10/06; MРT - 06/10/06)
