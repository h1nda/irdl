Държавата пое отговорността за управлението на мемориалния център в Сребреница; босненските сърби са против
					28/06/2007
					Политическите лидери на РС твърдят, че решението на отиващия си Върховен представител Кристиан Шварц-Шилинг нарушава Дейтънското мирно споразумение. 
					От Влатко Вукотич за Southeast European Times в Баня Лука -- 28/06/07
 
					 
						
Мемориалният център почита паметта на жертвите на клането в Сребреница и техните семейства. [Гети Имиджис]
						В едно от последните си действия като върховен представител на международната общност в Босна и Херцеговина (БиХ) отиващият си Върховен представител Кристиан Шварц-Шилинг прехвърли отговорността за мемориалния център Сребреница-Потокари, създаден в памет на жертвите на най-жестокото зверство в Европа след Втората световна война на държавата. Той се намеси след като парламентът на БиХ не успя да вземе това решение поради отсъствието на премиера на босненските сърби. 
						"Да позволим този закон да се забрави поради грешки в парламентарната процедура би било немислимо", заяви в понеделник (25 юни) Шварц-Шилинг. 
						Мемориалнитя център сега ще се управлява чрез управителен съвет, който ще се отчита пред Съвета на министрите на БиХ. Сигурността ще се осигурява от Държавната агенция за разследване и охрана (ДАРО). 
						Политическите лидери на Република Сръбска (РС) недоволстват. Те твърдят, че решението на Върховния представител нарушава конституциите на областта и държавата, както и Дейтънското мирно споразумение. Правителството и парламентът на РС поискаха от Съвета за прилагане на мира (СПМ) да анулира решението. 
						"РС няма нищо против съществуването на мемориалния център и отдава почитта си към паметта на жертвите, но неговото съществуване не може да бъде причина за териториално преразделяне на областта и държавата", заявиха законодателите на РС. 
						Босненските сръбски власти поискаха от всички институции, особено от полицията, да продължат да изпълняват задълженията си в цялата територия на областта, включително и в Сребреница-Потокари. 
						От друга страна повечето политически пратии в другата област на страната, Федерация БиХ, приветстваха решението на Шварц-Шилинг. Председателят на долната камара на парламента на БиХ Бериз Белкич заяви, че този ход изпълнява моралното и човешко задължение към жертвите в Сребреница и техните семейства. 
						Службата на Върховния представител подчерта, че решението няма нищо общо с противоречивото искане на община Сребреница да бъде даден специален статут извън юрисдикцията на РС. Фактът, че държавата ще управлява мемориалния център не означава допълнителен териториален статут, твърди СВП. 
						Спорът възниква точно преди 12-тата годишнина от клането в Сребреница, което бе определено като геноцид от Международния съд. Очаква се около 30 000 души да почетат паметта на загиналите през юли 1995 г. Ще бъдат погребани между 400 и 600 от жертвите в Сребреница. 
						Полицаите на РС твърдят, че ще осигурят сигурността по време на възспоменателната церемения, както правят от години, и че не очакват инциденти. От ДАРО обаче също се очаква да участват, впредвид на ролята, отредена им с решението на Шварц-Шилинг.
