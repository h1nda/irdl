ООН ще разследва съобщенията за предполагаеми тайни центрове за задържане на ЦРУ в Румъния и Полша
					11/03/2009
					 
						НЮ ЙОРК, Съединени щати -- Съветът за правата на човека към ООН заяви във вторник (10 март), че ще започне разследване на съобщенията за предполагаеми тайни центрове за задържане в Румъния и Полша, които уж били използвани от ЦРУ в борбата срещу тероризма. Разследването ще се ръководи от специалния докладчик на ООН по въпросите на изтезанията Манфред Новак и специалният докладчик за защитата на човешките права в борбата срещу тероризма Мартин Шейнин. Те ще посетят местата в двете страни, където се смята, че са били тези тайни центрове, включително военни бази на САЩ. Те ще проверят също така повече от десет други военни бази на САЩ по целия свят, включително базата в Тузла, Босна и Херцеговина. Според обвиненията тя е служила за временен център за задържане, преди арестантите да бъдат прехвърлени в Гуантанамо. (АФП, Зиаре - 10/03/09)
