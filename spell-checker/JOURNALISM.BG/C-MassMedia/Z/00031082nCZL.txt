Хърватия вероятно ще замени ръководителя на мисията си в ООН
					28/07/2009
					 
						ЗАГРЕБ, Хърватия -- Парламентарната комисия по външна политика единодушно реши в понеделник (27 юли) да предложи президентът Стипе Месич да отстрани Невен Юрица като ръководител на мисията на Хърватия в ООН. Юрица поиска да бъде освободен от длъжността по здравословни причини. Министерството на външните работи и европейската интеграция наложи по-строг контрол върху разходите на мисията в ООН в края на юни след откриването на нередности. По това време в медиите се появиха предположения, че Юрица ще бъде освободен от поста заради финансови злоупотреби в размер на стотици хиляди евро. (ХРТ, ХИНА, Дневник, Явно - 27/07/09)
