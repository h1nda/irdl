Румъния увери ЕС, че няма да предоставя масово гражданство на молдовци
					29/04/2009
					 
						БУКУРЕЩ, Румъния -- Външният министър Кристиан Дяконеску каза, че е уверил представителите на ЕС, че Румъния няма планове да предоставя масово гражданство на молдовци. Във вторник (28 април), при завръщането си от заседание на Съвета по външни отношения и общи въпроси на ЕС в Люксембург, Дяконеску каза, че Букурещ е дал гаранции за преценяване на всеки случай поотделно при предоставянето на гражданство на чужденци. По-рано този месец президентът Траян Бъсеску обяви, че е помолил правителството да промени закона за гражданството с оглед ускоряване на процедурата за предоставяне на гражданство на хората от румънски произход, които живеят в съседна Молдова и чийто брой може да достигне до един милион души. ЕС разкритикува тази стъпка. (Агерпрес, Медиафакс, Зиаре - 28/04/09)
