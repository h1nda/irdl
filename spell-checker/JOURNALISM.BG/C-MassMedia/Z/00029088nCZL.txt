Гръцки фермери разширяват протестите
					25/01/2009
					 
						AТИНА, Гърция -- Повече от 9000 гръцки фермери разшириха протестите си с в събота (24 януари) срещу аграрната политика на правителството, като използваха трактори, за да блокират два главни пропускателни пункта на границата с Македония. Това бе шестият пореден ден на протести с искания за увеличаване на държавните субсидии и пенсиите. Фермерите вече блокират границите с България и Турция, както и няколко главни пътища в страната, включително националната магистрала Атина-Солун. В един момент фермерите са се опитали да пресекат със сила границата с България и са били отблъснати от българската гранична полиция. В петък българското правителство официаално протестира пред гръцкото посолство в София, настоявайки, че блокадата нарушава принците на ЕС за свободно пътуване и търговия. 
						В други новини се съобщава, че е имало сблъсъци между протестиращите и силите на полицията по време на демонстрация в Атина в събота с искания за освобождаването на хора, арестувани по време на сблъсъците миналия месец. Около 150 анархисти са се отделили от демонстрантите и са започнали да хвърлят запалителни бомби по полицаите. Анархистите са запалили павилион за вестници и автобусна спирка и са нанесли дребни щети на четири банки. Полицията е реагирала със сълзотворен газ. Протести са били проведени и в град Патрас в югозападната част на страната. (AНА-MПА, Етнос, In.news, ДПА, АФП, МИА, AП, Ройтерс, София Ехо, БНР - 24/01/09)
