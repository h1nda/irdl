Сръбското правителство отхвърля коментари на албански министър по Косово
13/08/2003
 
БЕЛГРАД, Сърбия-Черна Гора -- Правителството прие декларация във вторник (12 август) в отговор на решението на албанския министър на отбраната Пандели Майко да не участва в предстоящата конференция по сигурността в Черна Гора. Майко заяви ,че се въздържа от участие в конференцията в знак на протест срещу решението на Сърбия да приеме конституция, която определя Косово като съставна част от сръбската територия. Премиерът Зоран Живкович посочи, че сръбският кабинет разглежда позицията на албанския министър като груба намеса във вътрешните работи на страната и добави, че тя е нанесла удар върху двустранните отношения в момент когато всички усилия са насочени към интеграцията и подобряването на сътрудничеството. Декларацията е била изпратена за одобрение от правителството на Сърбия-Черна Гора, каза Живкович. ( Бета, Б92 - 13/08/03; Танюг, Сръбско радио - 12/08/03)
