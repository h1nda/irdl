Съединените щати обещаха да продължат сътрудничеството с Турция в борбата срещу ПКК
					16/09/2008
					 
						АНКАРА, Турция -- Адмирал Майкъл Мълин, председател на Съвета на началник-щабовете на САЩ, обеща в понеделник (15 септември), че неговата страна ще продължи своето стратегическо сътрудничество с Турция по редица въпроси, включително борбата срещу терористичната Кюрдска работническа партия (ПКК). Говорейки пред репортери след отделните си срещи с началника на генералния щаб на Турция генерал Илкер Башбуг и президента Абдула Гюл, Мълин каза, че турското правителство трябва да реши дали да продължат трансграничните операции срещу ПКК в Северен Ирак.
						Други новини -- Турските медии съобщиха във вторник, че членове на ПКК са отвлекли местен представител на управляващата Партия на справедливостта и развитието в Източна Турция. Според съобщенията те са отвлекли Али Ашкън чрез заплаха с огнестрелно оръжие в провинция Тунджели късно вечерта в неделя. (Заман, Милиет, Хюриет, Информационна агенция Доган, Си Ен Ен Търк - 16/09/08; Анадолска информационна агенция, Хюриет - 15/09/08)
