Демонстрации по повод на годишнина на ПКК прераснаха в насилие в Турция 
					01/12/2009
					 
						АНКАРА, Турция -- От неделя (29 ноември) в различни градове в цяла Турция бяха проведени двудневни демонстрации за отбелязване на 31-вата годишнина от създаването на терористичната Кюрдска работническа партия (ПКК). Особено сериозни бяха сблъсъците в Мерсин, където демонстрантите нападнаха полицейски участък, хвърляйки камъни и "коктейли Молотов". Според местните медии насилието е избухнало след инцидент в неделя, при който полицай сериозно ранил 16-годишно момче. В Хакари около 30 души демонстрираха в понеделник с искания за по-добри условия на живот за лидера на ПКК Абдула Йоджалан, който излежава доживотна присъда. Полицията използва сълзотворен газ за разпръскването им. В Сиирт 12 протестиращи бяха арестувани, след като полицията разбра, че нямат разрешение за провеждане на демонстрацията. В района Султанбейли в Истанбул демонстрантите подпалиха общински автобус късно вечерта в неделя. Няма ранени. (Сабах - 01/12/09; Хюриет, Прес ТВ - 30/11/09)
