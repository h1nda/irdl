Вашингтон приветства завръщането на сръбските посланици
					29/10/2008
					 
						БЕЛГРАД, Сърбия -- Във вторник (28 октомври) Съединените щати приветстваха решението на Сърбия да върне своя посланик във Вашингтон. Първоначално Сърбия отзова своите посланици от всички държави, които признаха едностранно обявената през февруари независимост на Косово. Посолството на САЩ в Белград публикува изявление, в което се казва, че решението на Сърбия се разглежда като важна стъпка в развитието на двустранните отношения, и се изразява надежда, че тези отношения ще продължат да се развиват. (АП, Макфакс - 28/10/08)
