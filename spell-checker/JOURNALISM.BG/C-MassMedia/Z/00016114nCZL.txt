Македония предлага възможности за инвестиции на "Ситигруп" 
					30/09/2005
					 
						ЛОНДОН, Великобритания -- В четвъртък (29 септември) македонският премиер Владо Бучковски представи пред "Ситигруп" възможности за инвестиции в страната си. По време на презентацията Бучковски отбеляза, че Македония е постигнала политическа стабилност и се развива към икономическа стабилност. Икономическите и политически реформи ще осигурят устойчиво развитие, което от своя страна ще намали безработицата и ще подобри бизнессредата, каза премиерът. "Ситигруп" бе наета да управлява първата македонска емисия на еврооблигации. (Уеб-сайт на македонското правителство, МИА - 29/09/05)
