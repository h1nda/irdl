На турско-българската граница бе задържан хероин 
					20/11/2007
					 
						АНКАРА, Турция -- Полицията задържа в понеделник (19 ноември) над 240 кг хероин на граничния пункт Капъкуле на границата между Турция и България. Наркотиците, очевидно предназначени за Германия, са били скрити в камион, натоварен с химически продукти. Шофьорът и други три лица са арестувани. Турция е основен маршрут за незаконния трафик на наркотици от Азия за Европа. През февруари пак на Капъкуле турските гранични власти задържаха 565 кг хероин - най-голямото количество някога конфискувано. 
						Други новини -- В понеделник кюрдските регионални власти в Северен Ирак забраниха на журналисти да посещават базите на терористичната Кюрдска работническа партия в региона. Местните власти обвиниха медиите, че "провокират и ускоряват кризата с Турция". (Заман - 20/11/07; Анадолска информационна агенция, АФП, Сабах, Хюриет , Ройтерс, Прес ТВ, Гардиън, НТВ - 19/11/07)
