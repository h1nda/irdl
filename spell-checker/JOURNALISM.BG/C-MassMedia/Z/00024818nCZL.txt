Турски секуларисти протестираха срещу спорен закон, имащ отношение към съдебната власт
					10/12/2007
					 
						АНКАРА, Турция -- Хиляди съдии, прокурори, адвокати и обикновени граждани се присъединиха към демонстрация в Анкара в неделя (9 декември) срещу наскоро приет закон, който те оценяват като възможна заплаха за независимостта на съдебната система. Законът, който бе одобрен на 1 декември и публикуван три дни по-късно, разширява условията за достъп до съдебната система на страната, като разрешава на адвокатите да стават съдии и прокурори след полагането на писмен и устен изпит. Поддръжниците на светския характер на държавата се опасяват, че свързаното с исляма правителство на Партията на справедливостта и развитието (ПСР) използва закона, за да интегрира свои политически поддръжници в съдилищата. ПСР отрича това, като настоява, че е еволюирала в консервативна демократична партия. (АФП, Прес ТВ, Ал Джазира - 09/12/07)
