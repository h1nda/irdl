Премиерите на Румъния и Ирландия са единодушни, че европейските страни трябва да координират борбата срещу терора
21/11/2003
 
БУКУРЕЩ, Румъния -- Министър-председателят Адриан Настасе и ирландският му колега Бърти Ахърн подчертаха в четвъртък (20 ноември) необходимостта от координирани действия между европейските страни за предотвратяване и борба с тероризма. В коментар за двойния атентат в четвъртък в Истанбул Настасе каза, че "това илюстрира факта, че тероризмът вече не далечна заплаха, той може да засегне и държавите в Европа." По-късно в четвъртък ръководителите на съответните румънски органи се събраха да преценят нуждите на сигурността в светлината на атентатите.
Ахърн, който пристигна в страната след посещение в България, изрази подкрепа за усилията на Румъния за присъединяване към ЕС през 2007 г. През януари Ирландия поема ротационното председателство на ЕС. Тези усилия получиха допълнителна подкрепа в четвъртък в Париж по време на срещите на румънския президент Йон Илиеску с френски официални лица. (Ромпрес, Медиафакс, AФП, Би Би Си - 20/11/03)
