Среща на високо равнище на Сърбия-Черна гора се проведе в Белград
					14/05/2006
					 
						БЕЛГРАД, Сърбия-Черна гора -- Малко повече от седмица преди референдума за независимост на Македония, премиерът на Сърбия Войслав Кощуница настоя за запазване на държавния съюз, докато неговият черногорски колега Мило Джуканович повтори аргументите в полза на независимостта. И двамата направиха изявления на двудневната среща на високо равнища в Сърбия-Черна гора, организирана от Ти Джи Ай Груп Интърнешънъл. Събитието, което приключи в събота (13 май) събра ключови политически фигури от двете републики, сръбската православна и мюсюлманска общности и Делегацията на Европейската комисия (ЕК) в Белград.
						"Единствено държавността в модерния смисъл на думата осигурява равенство", заяви Джуканович. Кощуница, от своя страна, настоя, че "няма нищо по-естествено за Сърбия и Черна гора от това да продължат да живеят заедно".
						Мирослав Лайчак, пратеник на ЕС за референдума за независимост, заяви, че резултатът от гласуването в полза на независимостта ще се смята за валиден, ако премине прага от 55 процента. Брюксел се интересува по-малко от резултата, отколкото от провеждането на един справедлив и прозрачен процес, каза той. Междувременно ръководителят на делегацията на ЕК в Сърбия-Черна гора Жозеп Ловерас засегна в изказването си перспективите за присъединяване на държавния съюз към ЕС. Преговорите могат да бъдат възобновени и завършени много скоро при условие, че Белград изпълни изискванията на трибунала на ООН за военни престъпления и предаде обвиняемия Ратко Младич, заяви той. (Политика - 14/05/06; Б92, AКИ - 12/05/06; РТС - 13/05/06)
