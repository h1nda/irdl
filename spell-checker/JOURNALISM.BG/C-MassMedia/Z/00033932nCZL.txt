Лидерите на ЕС обсъждат Гърция на среща 
					25/03/2010
					 
						БРЮКСЕЛ, Белгия -- В четвъртък (25 март) лидерите на ЕС се срещат в Брюксел, за да обсъдят възможните начини за спасяване на Гърция от тежката й финансова криза. Въпреки че дискусиите ще бъдат широкообхватни, в дневния ред не е включена официално точка за евентуална помощ от ЕС, като въпросът ще бъде обсъден на отделна среща в четвъртък - извънредно заседание на членките на еврозоната. Председателят на еврогрупата Жан-Клод Юнкер беше заявил, че не изключва вариант, при който Гърция може да има нужда от помощ от другите страни, членки на еврозоната, както и от МВФ. От своя страна Гърция вече заяви, че желае проблемите й да бъдат решени в рамките на ЕС. (Катимерини, АФП, Елефтеротипия, Фокус - 25/03/10)
