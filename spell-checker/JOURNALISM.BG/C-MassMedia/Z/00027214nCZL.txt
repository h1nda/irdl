Груевски обеща по-добър живот за македонците
					28/07/2008
					 
						СКОПИЕ, Македония -- Икономически растеж, работни места, по-висок стандарт на живот, интегриране в НАТО и ЕС и решаване на отдавнашния спор за името с Гърция са основните цели на новото правителство на Македония, чийто състав парламентът одобри в петък (25 юли). "Представената от нас програма няма да реши всички проблеми, но ще донесе по-добро бъдеще," заяви премиерът Никола Груевски пред репортери в събота. Когато бе помолен да коментира отсъствието на депутатите от опозицията на парламентарната сесия в петък, Груевски каза, че това е тяхно решение, но добави: "Отсъствието или бойкотирането на избирането на правителство не е добър избор." (Дневник, МИА, Вечер, МРТ, Утрински Весник - 28/07/08)
