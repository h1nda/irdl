България се присъедини към Европол
					04/10/2007
					 
						ХАГА, Холандия -- България стана член на Европейската полицейска служба (Европол) на церемония в Хага в сряда (3 октомври). През миналата година България и Европол са си обменили информация по 780 случая, като този брой през настоящата година вече се е удвоил. Директорът на Европол Макс Петер Рацел каза, че България предоставя все повече важна и точна информация, с което се превръща в желан член на агенцията. (БНТ, Actualno.com, Дарик - 04/10/07; БТА - 03/10/07)
