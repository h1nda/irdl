Седем души бяха убити при експлозия в сръбски завод
					04/09/2009
					 
						БЕЛГРАД, Сърбия -- Седем работници бяха убити, а 14 бяха ранени късно в четвъртък (3 септември) при няколко експлозии в завода за амуниции "Първи партизан" в град Узиче. Министърът на вътрешните работи Ивица Дачич посети мястото на инцидента и заяви, че се води разследване за взрива и избухналия след това пожар. "Първи партизан" е най-големият завод за амуниции в Сърбия, в който се произвеждат военни и ловни амуниции, както и барут и експлозиви. В Узиче е обявен тридневен траур. (Бета, РТС, Б92, Taнюг, AП, Ройтерс - 04/09/09)
