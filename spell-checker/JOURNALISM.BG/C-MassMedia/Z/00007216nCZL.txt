Папата призова хърватите да се женят и създават семейства
08/06/2003
 
РИЕКА, Хърватска -- С изморен вид в убийствената жега папа Йоан Павел Втори окачестви семейството като основна клетка на обществото в неделя (8 юни) по време на литургия в този адриатически град. 83-годишният папа, който за първи път е извън Ватикана по време на Петдесетница, призова младите хървати да се женят, създават семейства и помагат на своите деца да преодоляват изкушенията. Той каза, че съчувства на усилията на хората да вържат двата края и апелира към политиците на страната да решат проблема. Безработицата в Хърватска е около 20%, а средната работна заплата е само 450 долара. Папата е към края на изтощителното петдневно посещение в пет града при високи температури, които станаха причина в събота за смъртта на двама поклонници в източна Хърватия. (Си Ен Ен, АП - 08/06/03)
