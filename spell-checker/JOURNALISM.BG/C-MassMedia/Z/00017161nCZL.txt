Премиерът на Косово посещава сръбско семейство на Коледа
					08/01/2006
					 
						ПРИЩИНА, Косово, Сърбия-Черна гора - Премиерът на Косово Байрам Косуми посети сръбско семейство в петък (6 януари), за да ги поздрави по случай православния Коледа и да чуе от първа ръка проблемите, които имат сърбите в провинцията. Премиерът донесе подаръци за децата на семейството и поседя на чашка ракия с възрастните. Той обеща, че неговото правителство ще работи упорито за подобряване на междуетническите отношения в провинцията.
						В събота около 100 сърби пресякоха моста, свързващ частите от града, обитавани съответно от етнически албанци и сърби в Митровица, за да присъстват на коледно богослужение в албанската южна част на града. Богослужението се проведе в църквата "Св. Сава", която бе опожарена по време на етническите сблъсъци през март 2004 г. (Данас, Независне новине, РТРС, Хина, Макфакс, KosovaLive, Ройтерс - 07/01/06; AФП -- 06/01/06)
