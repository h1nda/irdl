На срещата на върха на ЦЕИ бе подчертано значението на перспективата за членство в ЕС като мотивация за реформи и стабилност
					26/11/2006
					 
						ТИРАНА, Албания -- Перспективата за членство в ЕС продължава да бъде главната мотивация за реформи и регионална стабилност според участниците в икономическата конференция на Централноевропейската инициатива (ЦЕИ), която приключи в Тирана в петък (24 ноември). На събитието, на което присъстваха 900 официални държавни лица и бизнесмени от 18 страни от Централна и Югоизточна Европа, бяха обсъдени главно икономическите връзки, техническото сътрудничество в областта на инфраструктурата, енергетиката, транспорта, малките и средни предприятия и човешките ресурси, както и борбата с организираната престъпност и корупцията. На двудневната среща, България пое ротационното председателство на ЦЕИ от Албания. (Албейниън Нюз - 25/11/06; Уеб-сайт на албанското правителство, БНР, РТРС - 24/11/06)
