Тадич: Сърбия-Черна Гора ще подаде молба за присъединяване към програмата на НАТО "Партньорство за мир"
17/06/2003
 
БЕЛГРАД, Сърбия-Черна Гора -- Сърбия-Черна Гора ще подаде през тази седмица молба за присъединяване към програмата на НАТО "Партньорство за мир", съобщи министърът на отбраната Борис Тадич. В реч от понеделник (16 юни) по случай Деня на армията на Сърбия-Черна Гора Тадич каза, че присъединяването към програмата е приоритет в областта на сигурността и предварително условие за влизане в ЕС.
Други новини: бившият югопрезидент Зоран Лилич се очаква да се яви пред Трибунала на ООН за военни престъпления във вторник и да даде показания в процеса срещу Слободан Милошевич. Очаква се той да приведе доказателства за ролята на Милошевич в конфликтите в Босна и Херцеговина и Хърватия. (Б92, Би Би Си, ФоНет, Танюг, АФП - 16/06/03)
