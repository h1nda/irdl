Турската полиция арестува заподозрени екстремисти, свързани с убийството на журналист
					23/01/2008
					 
						АНКАРА, Турция -- Полицията предприе енергични мерки срещу националистическа организация, заподозряна в съучастие в убийството миналата година на журналиста Хрант Динк и други политически мотивирани нападения, съобщиха турските медии във вторник (22 януари). Тридесет и тричленната група е обвинена в извършването на нападения срещу свещеници и се разследва за предполагаеми планове за нападения срещу кюрдски политици. Членовете на групата бяха арестувани в Истанбул рано сутринта във вторник. 
						Други новини -- Двама служители на турските служби за сигурност бяха изправени пред съда във вторник във връзка с убийството на Динк. Двамата служители на жандармерията, полувоенни въоръжени сили, са обвинени в непредотвратяване на престъпление. Чичото на 17-годишния Ясин Хаял, който застреля Динк преди година, даде показания, че е предупредил двамата обвиняеми за заговора три или четири месеца по-рано. (Блумбърг, Аксам, РНВ - 23/01/08; АФП- 22/01/08)
