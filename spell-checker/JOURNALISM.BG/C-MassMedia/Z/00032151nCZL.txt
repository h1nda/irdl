Въоръжени лица нападнаха полицейски участък в Атина
					28/10/2009
					 
						АТИНА, Гърция -- Шестима полицаи бяха ранени във вторник (27 октомври), двама от тях сериозно, когато въоръжени мъже откриха огън по полицейски участък в северното атинско предградие Агия Параскеви. Двама мъже на мотоциклет са извършили нападението с автоматично оръжие и са успели да избягат. Много от пострадалите са били наранени от летящи парчета стъкло. Никоя група не е поела отговорността за нападението, въпреки че подобни нападения в миналото са били извършвани от крайнолеви организации. (АП, АФП, ДПА, Ройтерс, Дойче Веле - 27/10/09)
