Координаторът на ЕС за борба с тероризма на посещение в Гърция
17/06/2004
 
АТИНА, Гърция -- Координаторът на ЕС за борба с тероризма Гейс де Врийс пристигна в сряда (16 юни) на официално посещение в Гърция. Зета Макри, председателка на парламентарната комисия по обществен ред и правосъдие, го запозна с проектозакона срещу тероризма, който парламентът се очаква да приеме до края на м. юни.
Други новини: Турция заяви, че ще даде своя принос в усилията за гарантиране на сигурността по време на олимпиадата в Атина през август. Анкара е готова да изпрати два екипа за ядрено, биологическо и химическо обеззаразяване.
В четвъртък министрите на туризма на Гърция и Турция ще се срещнат на гръцкия остров Самос. Срещата е част от форум, посветен на засилване на двустранните туристически връзки. (МПA, Анадолска агенция, Търкиш дейли нюз - 16/06/04)
