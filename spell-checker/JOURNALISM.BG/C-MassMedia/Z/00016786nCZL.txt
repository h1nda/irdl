Милошевич и прокурорите са против разделянето на съдебния процес
					30/11/2005
					 
						ХАГА, Холандия -- Слободан Милошевич и прокурорите от ООН се обявиха против искането от вторник (29 ноември) за разделяне на съдебния процес срещу бившия югославски лидер на две части. Миналата седмица съдиите заявиха, че биха могли да ускорят маратонското съдебно производство, като издадат отделна присъда по частта за Косово, а след това да продължат с частта от процеса, която се занимава с босненския и хърватския конфликт. Милошевич нарече предложението "нелогично и незаконно". Прокурорите настояват, че събитията в бивша Югославия от 90-те години трябва да се разглеждат като едно цяло, а не като отделни случаи. (Данас, Политика - 30/11/05; AП, Би Би Си, Ройтерс, АФП, Б92, РТС, Танюг - 29/11/05)
