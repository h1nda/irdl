Румънският премиер е на посещение в Германия 
					03/06/2005
					 
						БЕРЛИН, Германия -- Румънският премиер Калин Попеску Търичану започна в четвъртък (2 юни) двудневно посещение в Германия по покана на канцлера Герхард Шрьодер. Основна тема на посещението ще бъде присъединяването на Румъния към ЕС. Търичану ще защитава тезата, че Румъния е ангажирана с изпълнението на задълженията, които е поела по време на преговорите за присъединяване. Търичану също така ще запознае Шрьодер с последните мерки за борба с корупцията, тласъка на реформата в съдебната система и насърчаването на по-стабилна икономическа среда. (Ромпрес - 02/06/05)
