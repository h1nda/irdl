СПМ отхвърли възможността за подновяване на разговорите за реформата в полицията на Босна и Херцеговина 
					08/12/2006
					 
						БРЮКСЕЛ, Белгия – На редовното си заседание в четвъртък (7 декември) в Брюксел политическите директори на Съвета за прилагане на мира (СПМ) силно разкритикуваха идеята за подновяване на разговорите за реформата в полицията на Босна и Херцеговина. В последвалото изявление на Службата на върховния представител се приканват политическите партии в Босна и Херцеговина да преодолеят застоя в работата на дирекцията за реформата в полицията. СПМ също така изрази загриженост, че повече от два месеца след изборите на 1 октомври все още не са сформирани правителства на държавно и федерално ниво. (Уеб сайт на СВП, РТРС, Фена, ПБС - 07/12/06)
