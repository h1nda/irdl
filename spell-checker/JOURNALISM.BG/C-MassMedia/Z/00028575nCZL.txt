Ръководителят на ЮНМИК Заниер каза, че никой няма да налага на Косово плана от шест точки
					03/12/2008
					 
						ПРИЩИНА, Косово -- Ръководителят на ЮНМИК Ламберто Заниер каза във вторник (2 декември), че международната общност няма да налага прилагането на плана от шест точки за разполагане на ЮЛЕКС в Косово, който Съветът за сигурност на ООН прие миналата седмица. "Шестте точки съдържат идеи и някои предложения, но осъществяването им изисква допълнителен процес", каза Заниер и добави, че косовските институции могат да решат кое е в интерес на Косово и отговаря на неговата конституция. Заниер отрече също така, че планът може да доведе до разделяне на Косово.
						Около 4 000 души, обезпокоени от такова възможно разделяне, организираха във вторник в Прищина протест против плана от шест точки и разполагането на ЮЛЕКС. (Експрес, Коха Диторе, Зери - 03/12/08; РТК, Кохавижън - 02/12/08)
