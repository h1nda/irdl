Сергей 
			Станишев
		
		министър-председател на Република България
		(Би Би Си - 04/09/05; АФО - 16/08/05; Агенция София нюз - 15/08/05; Югоизточна Европа онлайн; България онлайн;Уайкипидия)
 
		 
			
			Сергей Станишев бе назначен за министър-председател на 16 август 2005 г., след като неговата Българска социалистическа партия (БСП) спечели парламентарните избори в страната на 25 юни. Той смени на този пост Симеон Сакскобургготски. 
			Станишев е роден на 5 май 1966 г. в Херсон, Украйна. Завършва история в Московския държавен университет през 1989 г. и докторантура през 1994 г. Специализира политически науки в Московската школа за политически изследвания, както и международни отношения в Лондската школа за икономика и политика между 1999 and 2000 г. 
			От 1994 г. до 1995 г. Станишев работи като журналист на свободна практика. 
			През 1995 г. започва работа в отдел “Външна политика и международна дейност” на Висшия съвет на БСП като главен експерт, след което е назначен за ръководител на същия отдел от 1996 до 2001 г. Междувременно е избран за член на Висшия съвет на БСП и за член на Изпълнителното бюро на партията през 2000 г., както и за народен представител в 39-тото Народно събрание за град Русе през 2001 г. След 44-тия конгрес на БСП през декември 2001 г., Станишев е избран за председател на Висшия съвет на партията и на Парламентарната група на Коалиция за България на мястото на Георги Първанов, който през ноември 2001 г. спечелва президентските избори.Той е член на Президиума на Партията на европейските социалисти от април 2004 г.. 
			След осем години в опозиция БСП спечели парламентарните избори на 25 юни 2005 г., но не успя да си осигури необходимото мнозинство, за да управлява сама страната и трябваше да потърси партньори за съставяне на коалиционно правителство. Накрая, почти два месеца след изборите, на 15 август БСП постигна коалиционно споразумение с центристката НДСВ и с преобладаващо етническата ДПС и един ден по-късно Станишев бе одобрен като новия министър-председател на България. 
			След като подписва коалиционно споразумение с лидерите на НДСВ и ДПС, Станишев определя “Европейската интеграция, икономическия растеж и социалната отговорност " за свои главни приоритети. "Целта ни е да изпълним очакванията на българите, да осигурим присъединяването на България към ЕС и да подобрим жизнения стандарт," добавя той. 
			Станишев поема министър-председателския пост в период, който е от решаващо значение за България – по-малко от 18 месеца отсават преди присъединяването на страната към ЕС, което е насрочено за януари 2007 г. Това обаче зависи от осъществяването на много реформи. 
			Станишев не е женен, но от дълго време живее с известната бълграска журналистка Елена Йончева.
