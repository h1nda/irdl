Гърция подава жалба по повод нарушение на въздушното пространство от Турция
20/05/2003
 
БРЮКСЕЛ, Белгия -- В понеделник (19 май) гръцкият външен министър Георгиос Папандреу е връчил писмо на Европейската комисия, в което се съдържа жалба срещу нарушения на гръцкото въздушно пространство от Турция. Писмото е било адресирано до комисаря по разширяването Гюнтер Ферхойген и изброява 965 случаи на нарушения. Въпросът ще бъде допълнително обсъден във вторник, когато гръцкият министър на отбраната Янос Папантониу ще се срещне със своя турски колега Вежди Гьонюл в главната квартира на НАТО в Брюксел. (ИЮ Обзървър - 19/05/03)
