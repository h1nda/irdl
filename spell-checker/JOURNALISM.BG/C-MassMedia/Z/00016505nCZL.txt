Срещата на премиерите от региона се отлага по искане на Черна гора
		06/11/2005
		 
			ТИРАНА, Албания -- Регионалната кръгла маса на министър-председателите на Албания, Македония, Черна гора и Косово бе отложена за по-късна дата. Неформалната среща, на която се очакваше да бъде обсъдено положението в Косово и в региона, трябваше да се проведе в събота (5 ноември). От кабинета на министър-председателя на Черна гора Мило Джуканович обаче поискаха отлагане на срещата, като се обосноваха с претоварената му програма. Премиерът на Албания Сали Бериша изрази увереност, че кръглата маса ще се проведе на по-късна дата. (Албейниън нюз, Дневник, Утрински вестник - 05/11/05)
