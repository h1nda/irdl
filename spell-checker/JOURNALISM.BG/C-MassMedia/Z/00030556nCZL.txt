САЩ призовават за напредък в процеса на помиряване между Турция и Армения
					10/06/2009
					 
						ЕРЕВАН, Армения -- Американският помощник държавен секретар Филип Гордън призова във вторник (9 юни) Армения и Турция да постигнат напредък в продължаващите разговори, които имат за цел нормализиране на отношенията и отваряне на общата им граница. Преговорите за постигане на помирение трябва да приключат в "разумни срокове", е заявил той пред репортери по време на посещение в Ереван. Анкара и Ереван прекратиха дипломатическите си отношения, откакто Турция затвори своята граница с Армения през 1993 г. в знак на протест срещу окупацията на региона Нагорни Карабах от Армения. Двете страни договориха през април пътна карта за нормализиране на отношенията и отваряне на границата. (Хюриет, Анадолска информационна агенция, АФП - 09/06/09)
