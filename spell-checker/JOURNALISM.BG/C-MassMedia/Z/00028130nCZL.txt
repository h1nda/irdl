Съдебният процес срещу "Ергенекон" в Турция се отлага до четвъртък
					21/10/2008
					 
						ИСТАНБУЛ, Турция -- Върховния наказателен съд в понеделник (20 октомври) отложи процеса срещу 86 заподозрени членове на сепаратистката групировка "Ергенекон" до четвъртък, за да бъдат разгледани исканията на адвокатите на защитата. Обвиняемите, сред които са офицери от запаса, леви политици, членове на секуларистки асоциации, журналисти и учени, са създали нелегална организация, която е планирала да предизвика хаос и безредици, които да доведат до военен преврат срещу проислямисткото правителство. Съдът също е разпоредил да продължи задържането на 46 други заподозрени членове на "Ергенекон". Съдебната зала бе претъпкана от поддръжници на обвиняемите, което накара адвокатите на защитата да се оплачат от условията в залата. Стотици демонстранти протестираха срещу съдебния процес сред засилени мерки за сигурност пред сградата на съда в затвора Силиври в Истанбул. (Mилиет, Ватан, Радикал, Заман, Сабах - 21/10/08; Анадолска информационна агенция, НТВ, Хюриет, Ройтерс, AФП - 20/10/08)
