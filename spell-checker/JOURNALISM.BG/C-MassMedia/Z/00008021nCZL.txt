Македонският министър Гестаковски посочва напредък в прилагането на Охридското споразумение.
18/08/2003
 
СКОПИЕ, Македония -- Законодателните ангажименти, произтичащи от Охридското мирно споразумение, са изцяло изпълнени, заяви македонският министър на местното самоуправление Александър Гестаковски пред всекидневника &lt;I&gt;Утрински весник &lt;/I&gt; в събота (16 август). Той подчерта, че разпоредбите за използване на малцинствените езици се прилагат във всички общини, в държавната администрация и секторите на правосъдието и образованието. Двуезичните лични документи са вече факт, обяви той. Гестаковски изтъкна, че два важни закона, свързани с Охридското споразумение, все още не са приети, а именно: Законът за омбудсмана и Законът за националните символи. (Утрински весник - 16/08/03)
