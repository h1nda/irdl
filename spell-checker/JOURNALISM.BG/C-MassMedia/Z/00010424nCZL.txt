Премиерът на БиХ Микеревич: "Сърбите трябва да приемат истината за Сребреница"
09/04/2004
 
Православен монах пресича двора на Бачковския манастир в България в хода на приготовленията за честването на Великден в неделя. Манастирът, основан през 1083 г., е известен най-вече с оригиналната си архитектура, богати колекции на икони, накити, монети и църковни утвари. [AФП]
БАНЯ ЛУКА, Босна и Херцеговина (БиХ) - В четвъртък (8 април) босненският сръбски премиер Драган Микеревич призова сърбите в Република Сръбска да приемат истината за клането в Сребреница. Той говори в контекста на доклад за най-големите зверства в Европа от Втората световна война насам, който предстои да бъде публикуван следващия месец. Под сериозния натиск от страна на международната общност босненските сръбски власти учредиха независима комисия в края на м. януари, която да разследва клането в Сребреница. Предходният доклад на екип, назначен от правителството, омаловажи сериозността на случилото се и предизвика вълна от възмущение.
Други новини: Официални представители твърдят, че един от основните заподозрени за бомбените атентати в Мадрид миналия месец е роден в Мостар. Все още не е ясно обаче дали 24-годишният Санел Секирица е запазил гражданството си в БиХ. Баща му твърди, че Секирица е студент в Испания. (Източници на СВП - 09/04/04; AФП, РТРС, Федерална ТВ, ПБС БиХ - 08/04/04)
