Семействата на безследно изчезналите проведоха отделни протести в Прищина, Белград и Сараево
					31/08/2004
					 
						ПРИЩИНА, Косово, Сърбия-Черна Гора -- Протестиращи в най-малко три големи балкански града се събраха в понеделник (30 август), за да отбележат Международния ден на безследно изчезналите. Близки на безследно изчезналите по време на боевете в Косово проведоха отделни протестни акции в Прищина и Белград. В Прищина шествието завърши с ареста на 50 души, повечето от които блокирали улицата. В Белград около 200 представители на семействата на изчезнали косовски сърби призоваха сръбското правителство и международната общност да съдействат за изясняване на съдбата на техните роднини. 
						Също в понеделник около 400 близки безследно изчезнали се събраха пред правителствената сграда в Сараево, настоявайки държавата да ускори усилията си за намиране на 16,000 души, които все още са в неизвестност след конфликта от 1992-1995 година. (Бета,Б92, ФоНет, Танюг, Косовалайв, АФП – 30/08/04)
