Трибуналът повдига обвинение срещу бивш македонски вътрешен министър 
					15/03/2005
					 
						ХАГА, Холандия -- Трибуналът на ООН за военни престъпления е повдигнал обвинение срещу бившия вътрешен министър на Македония Любе Бошковски за убийството на 10-ма етнически албанци в село Люботен по време на конфликта от 2001 г. Според правителството в Скопие срещу служител по сигурността, идентифициран като Йохан Таркуловски, също така е било повдигнато обвинение. Той бе арестуван в понеделник (14 март). Бошковски избяга през 2004 г. след разкритията, че е организирал убийството на седем икономически имигранти през 2002 г. с видимото намерение да покаже на света, че правителството се бори срещу тероризма. Той бе арестуван в Хърватия. Според Весна Скаре-Озболт, министър на правосъдието на Хърватия, Бошковски ще бъде екстрадиран в Хага. Той е първият македонец, обвинен във военни престъпления. (АП, АФП, Би Би Си, Ройтерс, Макфакс, A1 ТВ- 14/03/05)
