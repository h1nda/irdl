Албанската избирателна комисия потвърди победата на демократите
					15/07/2005
					 
						ТИРАНА, Албания -- В четвъртък (14 юли) Централната избирателна комисия (ЦИК) потвърди победата на демократите и техните съюзници на парламентарните избори. Партията на бившия президент Сали Бериша ще има абсолютно мнозинство, тъй като получава 73 от всичките 140 места. Съюзът на социалистите получава 64 места. Резултатите все още не са окончателни, тъй като ЦИК продължава да разследва многобройни жалби, свързани с нарушения. Продължава преброяването на гласовете в три от 100-те избирателни района в Албания. Изборите бяха проведени на 3 юли. Изпълняващият длъжността председател на ОССЕ, словенският външен министър Димитрий Рупел, в четвъртък призова всички партии да уважат решенията на ЦИК и на Избирателната колегия, които според него трябва да се справят професионално, безпристрастно и категорично с всички изборни нарушения, жалби и обжалвания. (Албейниън нюз - 15/07/05; АФП, Уеб-сайт на ОССЕ - 14/07/05)
