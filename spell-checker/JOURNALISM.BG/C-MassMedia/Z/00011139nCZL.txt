България ще търси допълнително финансиране от ЕС за гранична сигурност
14/06/2004
 
СОФИЯ, България -- Заместник-финансовият министър Любомир Дацов заяви в неделя (13 юни), че България планира да поиска допълнителна финансова подкрепа за увеличаване на граничната сигурност. Допълнителните средства ще бъдат поискани и за бюджета през първите три години от очакваното членство на България в ЕС (2007-2009). Допълнителното финансиране ще бъде оползотворено за нова техника, която да се използва от граничните и митнически служители.
Междувременно министърът на икономиката Лидия Шулева е в Лондон в опит да даде тласък на нужните инвестиции. Тя ще вземе участие в бизнес-форум и кръгла маса по т.нар. "аутсорсинг", поставяйки акцент върху възможностите за инвестиране във високите технологии в България. (24 часа, Труд - 14/06/04; Медиапул - 13/06/04)
