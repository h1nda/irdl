Съветът за сигурност на ООН прие резолюция за Кипър
15/04/2003
 
НЮ ЙОРК, САЩ -- Съветът за сигурност на ООН прие единодушно в понеделник (14 април) резолюция, която подкрепя напълно плана на генералния секретар на ООН Кофи Анан за цялостно политическо уреждане на споровете за Кипър. Резолюцията също така подчертава отговорността на лидера на турските кипърци Рауф Денкташ за провала на последния кръг от преговорите. Анан се надяваше обединеният Кипър да подпише в сряда договора за членство в ЕС. (Осведомителен център на ООН, Анадолска Агенция, КАН, АФП, АП - 14/04/03)
