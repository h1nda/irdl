Правителството на Република Сръбска изгуби вота на недоверие 
					27/01/2006
					 
						БАНЯ ЛУКА, Босна и Херцеговина (БиХ) -- Република Сръбска се нуждае от ново правителство, след като в четвъртък (26 януари) предложеният вот на недоверие бе приет от парламента. Внесено от основната опозиционна партия, Съюза на независимите социалдемократи (СНСД), предложението бе подкрепено от Партията за демократичен прогрес, която в края на миналата година се оттегли от управляващата коалиция, ръководена от Сръбската демократическа партия. Макар и премиерът на РС Перо Букейлович да изрази съмнения, че ще бъде лесно да се сформира нов кабинет, лидерът на СНСД Милорад Додик намекна, че вече разполага с нужните гласове. (Независне новине - 27/01/06; РТРС, Фена - 26/01/06)
