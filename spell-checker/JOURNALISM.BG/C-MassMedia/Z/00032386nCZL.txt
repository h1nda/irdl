Лидерите на албанската опозиция организираха протест
					16/11/2009
					 
						ТИРАНА, Албания -- Кметове и висши общински служители от опозиционната Социалистическа партия (СП) протестираха в неделя (15 ноември) пред канцеларията на премиера Сали Бериша по повод на заплахите на правителството да намали властта на местните лидери. Лидерът на СП Еди Рама, който е и кмет на Тирана, нападна Бериша за това, че "системно нанася удари" на местните лидери, като се намесва в техните компетенции. Той покани всички албанци да подпишат петиция, призоваваща Бериша да прекрати своите "антидемократични, антиконституционни и незаконни политики". Рама обяви също редица условия, които правителството трябва да изпълни до 5 декември, като в противен случай са възможни по-радикални протести. (Газета Шиптаре, Шкип - 16/11/09; Шекули, Топ Чанъл - 15/11/09)
