Според Португалия влизането на България и Румъния в ЕС не бива да се забавя
11/02/2004
 
СОФИЯ, България -- Португалският премиер Дурао Баросо каза във вторник (10 февруари), че присъединяването на България и Румъния към ЕС не бива да се забавя, тъй като това би имало "неблагоприятен ефект" върху Европа. Баросо, който е на официално посещение в България, изтъкна, че ако някоя от двете държави изпитва проблеми в процеса на интеграцията, тя трябва да получи помощ. И двете страни трябва да влязат в Съюз през 2007 г. според очакванията, посочи той.
Други новини от вторник: Европейската комисия представи проект на финансов пакет за България и Румъния, предлагайки общо 15.4 млрд. евро за първите три години от членството в ЕС. Комисарят на ЕС по разширяването Гюнтер Ферхойген характеризира помощта като " щедра и реалистична". (Труд, 24 часа, Дневник, Пари, Монитор - 11/02/04; БТА, БНТ, бТВ, Ромпрес, Би Би Си - 10/02/04)
