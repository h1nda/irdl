Косово сформира церемониална гвардия
					23/06/2005
					 
						ПРИЩИНА, Косово, Сърбия и Черна гора -- Косовският премиер Байрам Косуми бе приветстван в сряда (22 юни) от новообразуваната церемониална гвардейска част на провинцията, която ще посреща чуждестранни високопоставени официални лица, посещаващи провинцията. Събитието се състоя в главната квартира на Корпуса за защита на Косово (КЗК). 
						Също в сряда косовският сръбски лидер Оливер Иванович призова Белград да подкрепи сръбското участие във временните институции на Косово. В писма, изпратени до висши сръбски и сръбско-черногорски ръководители, Иванович каза, че такова участие е единственият начин да се защитят сръбските интереси. (Политика - 23/06/05; Ройтерс, Б92 - 22/06/05)
