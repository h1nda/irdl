България бележи успехи в борбата с трафика на хора
12/09/2003
 
СОФИЯ, България -- Заместник-министърът на вътрешните работи Бойко Коцев съобщи в четвъртък (11 септември), че България е разбила 30 престъпни групи за трафик на хора и фалшифициране на документи през миналата година. Коцев каза, че през 2002 г. броят на хората, опитали да преминат незаконно българската граница, са намалели наполовина в сравнение с предходната година. Той добави, че тази година броят им е намалял още.
Други новини: Холандия изрази задоволство от напредъка на София в преговорите за присъединяване към ЕС. Тази седмица на посещение в Хага е българска делегация, която провежда консултации с представители на холандското правителство по глава "Правосъдие и вътрешни работи" от преговорите по присъединяването. (Дневник - 12/09/03; БТА, БНТ, БНР, Би ТВ - 11/09/03)
