Косовски сърби протестират срещу инцидента със стрелба от автомобил
					02/12/2005
					 
						ПРИЩИНА, Косово, Сърбия и Черна гора -- Неколкостотин косовски сърби излязоха на бурни протести в четвъртък (1 декември), след като младеж бе ранен в Грачаница при стрелба от автомобил. Протестиращите са хвърляли камъни по преминаващи коли и са ранили шестима етнически албанци, каза говорител на полицията. Те са блокирали и магистралата Прищина-Гилане. 17-годишният Драгомир Йованович бе ранен в сряда, когато въоръжени лица стреляли по него в село Сушица. (АФП, Танюг, РТС- 01/12/05)
