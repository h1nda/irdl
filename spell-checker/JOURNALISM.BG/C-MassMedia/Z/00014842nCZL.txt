Сръбският премиер Кощуница посети Рим, където обсъди федералния съюз и Косово
					08/06/2005
					 
						РИМ, Италия -- Във вторник (7 юни) сръбският премиер Воислав Кощуница обсъди с италиански лидери въпроси, свързани с кандидатурата на Сърбия и Черна гора за ЕС и със статута на Косово. Кощуница се срещна с президента Карло Азелио Чампи и с премиера Силвио Берлускони. Той направи и обръщение пред италианския сенат. Кощуница заяви, че е получил подкрепа за становището си, че Сърбия и Черна гора ще се присъедини към ЕС по-бързо като единна държава. (Танюг, Бета - 07/06/05)
