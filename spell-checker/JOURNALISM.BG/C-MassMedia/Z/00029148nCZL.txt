Турският премиер Ердоган демонстративно напусна форума в Давос
					30/01/2009
					 
						АНКАРА, Турция -- Премиерът Реджеп Тайип Ердоган напусна демонстративно късно в четвъртък (29 януари) разгорещен дебат с израелския президент Шимон Перес относно конфликта в ивицата Газа по време на Световния икономически форум в Давос. Турция критикуваше действията на Израел по време на цялата операция по-рано този месец. В Давос Ердоган разкритикува отношението на израелското правителство към палестинците, както и поведението на част от публиката, която аплодира Перес, докато той защитаваше действията на Израел. Ердоган напусна демонстративно, заявявайки, че модераторът на срещата му е дал много по-малко време за изказване отколкото на Перес.
						"С подобно водене на дискусиите няма да си тръгнем от Давос с това, което искаме да постигнем на тази среща, и това ще хвърли сянка върху усилията за постигане на мир," обясни Ердоган. При пристигането си в Истанбул той бе посрещнат като герой от огромна тъпа на летището. Ердоган каза, че Перес му се е обадил по телефона, за да се извини за тона си. (Сабах, Хюриет, Милиет, Заман, ДПА, Би Би Си - 30/01/09)
