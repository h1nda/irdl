Депутатът от ЕП Северин напусна румънската СДП поради обвинения в корупция 
					29/03/2011
					 
						БУКУРЕЩ, Румъния - Депутатът от Европейския парламент (ЕП) Адриан Северин напусна румънската Социалдемократическа партия (СДП) в понеделник (28 март) поради обвинения в корупция. Депутатът, който отрече да е направил нещо нередно, обясни, че не иска „безплодни спорове” във връзка с обвиненията. Северин и други двама депутати от ЕП - словенският Зоран Талер и австрийският Ернст Щрасер - бяха наскоро разобличени от репортери на британския всекидневник „Сънди Таймс”, които са се представили за лобисти. Според твърденията тримата са се съгласили да приемат хиляди евро в замяна на внасянето на предложения за различни промени в законодателството на ЕС. Талер и Щрасер се оттеглиха. СДП беше заплашила да уволни Северин, ако той не подаде оставка от постовете си в партията и в ЕП. Северин заяви, че ще напусне групата на социалистите в ЕП, но ще остане в институцията. (Котидианул - 29/03/11; Реалитатя, Адевърул, Зиаре, Hotnews.ro - 28/03/11)
