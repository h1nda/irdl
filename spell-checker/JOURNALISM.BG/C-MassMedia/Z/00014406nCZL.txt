Завършени са промените в турския наказателен кодекс
					29/04/2005
					 
						АНКАРА, Турция -- Промените в турския наказателен кодекс са окончателно уточнени, според репортаж от четвъртък (28 април) на НТВ. Премиерът Реджеп Тайип Ердоган одобри промените, които според него съответстват на исканията на медиите във връзка с ограниченията на свободата на словото. Промените са изпратени за обсъждане в парламента.
						Други новини: Подсекретариатът на турската отбранителна промишленост сключи предварително споразумение с оръжейната фирма "Рокетсан" за производство на управляеми противотанкови ракети със среден и далечен обсег. Компанията е единственият турски производител на ракети. (Анадолска агенция, НТВ - 28/04/05)
