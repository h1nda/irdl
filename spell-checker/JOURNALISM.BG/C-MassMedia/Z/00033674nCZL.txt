ЮЛЕКС задържа заподозрян в убийство
					07/03/2010
					 
						ПРИЩИНА, Koсово -- Полицията на ЮЛЕКС задържа в петък (5 март) още един човек като част от разследване на политически мотивирани убийства в Косово. Шпресим Ука бе разпитан в Районния съд на Прищина. Макар и освободен, той ще трябва да се представя на властите всяка седмица. Ука се смята за бивш член на Информационната служба на Косово, разузнавателна агенция с предпнолагаеми връзки с управляващата Демократическа партия. Той е заподозрян в убийство, обит за убийство и участие в организирана престъпност. ЮЛЕКС започна свое разследване след твърдения на бившия агент Назим Блаца, който вече е задържан, че Ука е участвал в няколко убийства и изнудвания срещу "врагове на държавата". Блаца направи публични изявления през ноември 2009 г. и изнесе подробности за събитията след конфликта през 1999 г. в Косово. Блаца настоява, че няколко високопоставени държавни, партийни и полицейски служители са замесени. (РТС, Taнюг, РТРС, Б92 - 06/03/10; Eкспрес - 05/03/10)
