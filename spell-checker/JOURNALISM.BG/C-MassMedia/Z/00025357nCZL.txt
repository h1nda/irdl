НПО отхвърлиха съдебно решение срещу комисията, разследваща архивите на румънската "Секуритате"
					04/02/2008
					 
						БУКУРЕЩ, Румъния -- В неделя (3 февруари) 23 НПО доведоха около 500 души в центъра на Букурещ, за да протестират срещу решение на Конституционния съд, блокирало работата на Националния съвет за проучване на архивите на "Секуритате". На съвета бе забранено да извършва проучвания в архивите на комунистическата тайна полиция и той няма да разкрие имената на онези, които според документите са сътрудничили на тайните служби. Протестиращите обещаха да излизат на улицата всеки ден, докато въпросът не бъде решен. Миналата седмица Конституционният съд се съгласи с бившия лидер на Консервативната партия Дан Войкулеску, който каза, че три члена от закона, въз основа на който е създадена комисията, са противоконституционни. В резултат на това се очаква комисията да бъде разпусната веднага след публикуването на съдебното решение в държавен вестник. (Ромпрес, Медиафакс, Hotnews.ro - 03/02/08)
