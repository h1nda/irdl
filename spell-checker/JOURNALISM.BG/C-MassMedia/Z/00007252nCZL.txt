Ашдаун призовава за радикални административни реформи в БиХ
10/06/2003
 
САРАЕВО, Босна и Херцеговина (БиХ) -- В изявление от понеделник (9 юни) върховният представител Пади Ашдаун призова босненци да преосмислят ролята и функциите на държавната администрация, която той определи като " остаряла, раздута, инертна и неефикасна". Той призова към широк публичен дебат по проблемите на администрацията и за възможни конституционни промени. Неговите коментари съвпаднаха с публикуването на доклад на ПРООН, който прави проучване на мнението на три групи интервюирани - обикновени граждани, държавни служители и представители на деловите среди. И трите групи са отправили критики към държавната администрация във връзка с нейната ефективност и със съотношението между качество и разходи. (СВП, Дневни Аваз, Вечерни Лист, уеб-сайт на ПРООН - 10/06/03)
