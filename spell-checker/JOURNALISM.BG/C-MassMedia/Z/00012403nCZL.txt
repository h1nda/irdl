Македония и Гърция ще проведат по-нататъшни разговори по въпроса за името
					24/10/2004
					 
						СКОПИЕ, Македония -- Македония и Гърция се договориха да проведат нов кръг преговори с посредничеството на ООН, за да решат проблема с официалното име на Македония, се казва в съвместно заявление, публикувано след среща между македонския външен министър Илинка Митрева и гръцкия й колега Петрос Моливиатис, който е на двудневно посещение в Скопие. Моливиатис също така се срещна с македонския президент Бранко Цървенковски и премиера Хари Костов, както и с лидери на основните политически партии. Той потвърди подкрепата на Атина за кандидатурата на нейната съседка за членство в ЕС. (АФП, A1 ТВ, AНA - 23/10/04)
