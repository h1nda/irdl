Германия ще екстрадира в Гърция бивш директор на “Сименс”
					13/08/2009
					 
						АТИНА, Гърция – Министерството на правосъдието съобщи в сряда (12 август), че Германия ще екстрадира бившия директор на “Сименс” Михаел Христофоракос в Гърция, където той е обвинен в корупция и пране на пари. Съд в Мюнхен е издал заповедта за екстрадирането. Христофоракос, който има двойно гръцко и германско гражданство, беше арестуван в Германия на 25 юни въз основа на издадена от Гърция заповед за арест. Твърди се, че докато е работел в “Сименс”, той е предложил подкупи на служители на “Хеленик Телекомюникейшънс Органъзейшън”. (АНА-МПА, Блумбърг, Форбс - 12/08/09)
