ОССЕ дава висока оценка на Кодекса на печата в Косово 
					21/03/2005
					 
						ПРИЩИНА, Косово, Сърбия-Черна гора -- Мисията на ОССЕ в Косово приветства в петък (18 март) подписването на нов кодекс за пресата от представители на водещи издания, определяйки този акт като важна стъпка към демократизацията. И.д. ръководител на мисията Йенс Модвиг каза, че Кодексът ще регулира печатните медии, както и ще проправи пътя за създаване в бъдеще на Съвет по печата. Кодексът по печата бе приоритетна задача в рамките на Плана за прилагане на стандартите в Косово. (Уеб сайт на OССЕ, Танюг - 18/03/05)
