Гръцкият заместник-министър на отбраната посети БиХ
16/12/2002
 
САРАЕВО, Босна и Херцеговина (БиХ) -- Гръцкият заместник-министър на отбраната Лазарос Лотидис пристигна в събота (14 декември) на тридневно посещение в БиХ. По време на разговори в Сараево с неговия колега от Федерация БиХ Мийо Анич, Лотидис подчерта, че страната му е готова да продължи съдействието си за осъществяването на реформите във военния сектор. Той припомни отново, че създаването на структури на отбраната на държавно ниво в БиХ е главната предпоставка за приемането й в програмата на НАТО "Партньорство за мир". През януари между двете страни ще бъде подписано ново двустранно споразумение за военно сътрудничество. (Източници на СВП, ФЕНА, БиБиСи - 14/12/02)
