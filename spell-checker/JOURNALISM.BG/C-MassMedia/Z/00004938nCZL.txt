Изследване сочи, че обедненият уран не е оказал влияние на шведските войници
30/10/2002
 
СТОКХОЛМ, Швеция -- Шведско военно изследване, оповестено във вторник (29 октомври), показва, че когато са напуснали Косово, 21 шведски войници са имали по-ниски нива на уран във взетите проби урина, отколкото когато са пристигнали шест месеца по-рано. В повечето случаи, нивата са спаднали до 90 процента. Учените, които провеждат изследването, приписват по-високите първоначални резултати на храната, която се продава в Швеция. Всички нива на уран, обаче, са били в рамките на допустимите граници за безопасност. Изследването потвърди предишни заключения, че бойните припаси с обеднен уран, използвани по време на конфликта в Косово, не са оказали влияние върху здравето на местното население или на международните мироопазващи сили. (AП - 29/10/02)
