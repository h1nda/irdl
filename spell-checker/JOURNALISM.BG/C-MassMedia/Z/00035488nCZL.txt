България и Румъния предприемат съвместни действия по репатрирането на роми
					30/07/2010
					 
						СОФИЯ, България/БУКУРЕЩ, Румъния -- Българският вътрешен министър Цветан Цветанов каза в четвъртък (29 юли), че София и Букурещ ще предприемат съвместни мерки за осигуряване на репатрирането на заплашените с експулсиране от Франция роми до родните им места. Властите в Париж обявиха в сряда, че планират да разрушат всички незаконни цигански гета до три месеца и че ще репатрират ромите, които са извършили престъпления. Решението дойде след ожесточен сблъсък с полицията в началото на юли. Румънският премиер Емил Бок, чиято страна приютява най-голямата ромска общност в Европа, каза, че всички европейски държави носят "обща отговорност" за милионите цигани на континента. (ДПA, Новините, АП - 29/07/10)
