В Тирана се състоя регионална среща, посветена на мерките срещу птичия грип
					01/11/2005
					 
						ТИРАНА, Албания -- В понеделник (31 октомври) Тирана бе домакин на регионална среща, посветена на координирането на мерките срещу птичия грип. На срещата присъстваха представители на правителствата на Албания, Македония и Сърбия и Черна гора, включително Косово. Те обсъдиха съвместни действия за откриване на случаи на птичи грип и предотвратяване на разпространението на вируса в региона, както и за предотвратяване на евентуална пандемия. Участниците се споразумяха да увеличат контактите и обмена на информация. 
						Също в понеделник Румъния съобщи за два нови случая на вирус на птичия грип в югоизточните региони на страната. Лебед и гъска, открити мъртви съответно в окръзите Тулча и Констанца, дадоха положителни резултати за вируса H5. Допълнителни тестове ще покажат дали става въпрос за смъртоносния щам H5N1. 
						Също в понеделник Турция обяви край на карантината в района на Маняс, където в началото на октомври бяха открити случаи на птичи грип. Според властите разпространението на вируса е било спряно успешно. (Албейниън нюз - 01/11/05; Ромпрес, АП - 31/10/05)
