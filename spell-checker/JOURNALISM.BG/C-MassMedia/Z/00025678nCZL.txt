Македонската полиция разби канал за трафик на хора
					04/03/2008
					 
						СКОПИЕ, Македония -- Полицията разби международна мрежа за трафик на хора и арестува 15 души по време на операция късно вечерта в неделя (2 март), съобщи министърът на вътрешните работи Гордана Янкуловска в понеделник. Един заподозрян все още се издирва. "Това е група, която нелегално е прехвърлила 18 души от Китай и Албания в Гърция", каза министърът. Имигрантите са били нелегално прехвърлени в Македония от Сърбия. Арестите са осъществени след петмесечно наблюдение с участието на служители под прикритие. (АФП, Макфакс, Balkaninsight - 03/03/08)
