Райс отново потвърди подкрепата на САЩ за кандидатурите на страните от Адриатическата харта за членство в НАТО
					15/02/2006
					 
						ВАШИНГТОН, Съединени щати -- Във вторник (14 февруари) държавният секретар Кондолиза Райс отново потвърди подкрепата на страната си за стремежите на държавите от Адриатическата харта за членство в НАТО. Райс се срещна с външните министри на трите страни -- Бесник Мустафай на Албания, Колинда Грабар-Китарович на Хърватия и Илинка Митрева на Македония -- в края на двудневната им среща във Вашингтон. По-късно във вторник тримата министри се срещнаха със съветника по въпросите на националната сигурност Стивън Хадли. Той подчерта, че реформите са ключът към пълноправно членство в Алианса. (Уеб сайт на македонското правителство, Фокус - 15/02/06)
