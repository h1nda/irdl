Албанският министър на отбраната замина на посещение в САЩ
01/02/2004
 
ТИРАНА, Албания -- Албанският военен министър Пандели Майко замина в неделя (1 февруари) за САЩ, където ще се срещне с висши служители от Пентагона и Държания департамент. След посещението си в САЩ Майко ще отпътува за Германия, където ще вземе участие в 40-та Мюнхенска конференция по въпросите на сигурността.
В събота албанският министър на финансите Арбен Малаи се срещна с ръководителя на мисията на Американската агенция за международно развитие Хари Бърнхолц. Малаи благодари на агенцията за помощта в областта на децентрализацията и правителствената програма за приватизация на водоснабдителната система. (ATA - 31/01/04)
