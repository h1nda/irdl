Румънският кабинет ще остане непроменен въпреки различните мнения относно мисията в Ирак
					04/07/2006
					 
						БУКУРЕЩ, Румъния -- Няма да има промени в кабинета въпреки различните мнения сред министрите относно бъдещето на военната мисия в Ирак. В понеделник (3 юли) лидерите на управляващата Либерална партия гласуваха и решиха външният министър Михай Разван Унгуряну и финансовият министър Себастиян Владеску да запазят постовете си, въпреки че са се противопоставили на плана на премиера Калин Попеску Търичану за изтегляне на войските от Ирак. Идеята бе отхвърлена от Съвета за сигурност на страната, председателстван от президента Траян Бъсеску, който категорично смята, че Румъния трябва да продължи участието си в коалицията в Ирак. (Ройтерс, ЮПИ, AП - 03/07/06; AП - 02/07/06)
