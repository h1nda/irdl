Турският външен министър планира визита в САЩ през юни
					20/05/2008
					 
						АНКАРА, Турция -- Външният министър Али Бабаджан планира да посети Съединените щати следващия месец, заявиха правителствени източници пред вестник "Заман". Според съобщенията визитата ще се състои между 3-ти и 9-и юни, въпреки че програмата не е потвърдена официално. Бабаджан е поискал срещи с държавния секретар Кондолиза Райс, вицепрезидента Дик Чейни и съветника по националната сигурност Стивън Хадли. Това ще бъде първата официална визита на висш турски държавник в САЩ от началото на делото за закриване на управляващата Партия на справедливостта и развитието (ПСР) през март. Очаква се Бабаджан да потърси подкрепата на САЩ за ПСР, както и за турската кандидатура за място в Съвета за сигурност на ООН като непостоянен член. (Заман - 20/05/08)
