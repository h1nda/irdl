Фейт каза, че целта на ЮЛЕКС е да се предотврати разделянето на Косово
					01/12/2008
					 
						ПРИЩИНА, Косово -- Целта на мисията на ЕС ЮЛЕКС е да реинтегрира доминирания от сърбите север към останалата част от страната и да предотврати всякакво разделение, каза в неделя (30 ноември) ръководителят на Международната гражданска служба (МГС) в Косово Питер Фейт. "Реалността в страната е променена и това е горчива реалност, но ние трябва да се справим с нея", каза Фейт в интервю за обществената електронна медия РТК. Той добави, че никой не може да очаква ЕС да промени положението за едно денонощие и че дългосрочната цел на МГС е да установи многоетническа и безопасна среда. ЮЛЕКС ще отвори малък офис в Белград, който ще се занимава по-скоро с технически, отколкото с политически въпроси, според съобщения в медиите от понеделник. Европейски представители са заявили, че тази техническа служба ще направи възможно международното полицейско сътрудничество в борбата с организираната престъпност и другите криминални дейности в региона. (Коха Диторе, Зери, Експрес, Косова Сот - 01/12/08)
