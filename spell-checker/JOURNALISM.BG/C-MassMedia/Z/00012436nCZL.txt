Представени бяха приоритетите на полицейската реформа в Македония 
					26/10/2004
					 
						СКОПИЕ, Македония -- Вътрешният министър Силян Аврамовски и германски експерти, подпомагащи процеса на полицейската реформа, дадоха съвместна пресконференция в Скопие в понеделник (25 октомври). Аврамовски изтъкна, че реформите се прилагат, допълвайки, че първостепенен приоритет е създаването на специално звено за борба срещу организираната престъпност. 
						Други новини: Външният министър Илинка Митрева се срещна с Генералния секретар на НАТО Яп де Хооп Схефер в понеделник в Брюксел. Тя потвърди очакването на Скопие да получи покана за членство при следващата вълна на разширяване на Алианса през 2006 г. (Утрински вестник, Дневник - 26/10/04; уеб-сайт на македонското правителство- 25/10/04)
