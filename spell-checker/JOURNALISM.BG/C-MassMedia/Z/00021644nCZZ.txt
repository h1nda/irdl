Наука и технологии: Оборудване ще помага на граничните власти да предотвратяват терористични атаки
					19/02/2007
					Оборудване за откриване на радиоактивни материали бе монтирано на граничен пункт "Брегана". Още новини от областта на науката и технологиите от седмицата: Сърбия и Швейцария подписаха споразумение за сътрудничество в областта на науката; в София бе открит Национален иновационен център за информационни и комуникационни технологии.
					 
						
Оборудване за откриване на радиоактивни материали бе инсталирано на граничен пункт "Брегана" между Хърватия и Словения. [Хърватско правителство]
						Оборудване, което открива ядрени и други радиоактивни материали, бе инсталирано на словенско-хърватския граничен пункт "Брегана" на 13 февруари. Оборудването е дарено от Международната агенция за атомна енергия и ще помага на граничните власти да предотвратяват опити за създаване на канали за контрабанда на радиоактивни материали и евентуални терористични атаки. Съоръжението може да открива плутоний, уран, торий и други радиоактивни материали. 
						*** 
						
						Aлбанският министър на образованието и науката Генц Поло и турският му колега Хюсеин Челик подписаха на 11 февруари в Анкара споразумение за сътрудничество в областта на изследователските технологии. Споразумението предвижда обмен на научни работници, провеждане на изследвания и използване на съвременни научни подходи, както и провеждане на двустранни конференции и семинари по научноизследователска дейност. 
						*** 
						
						 Tурският водещ мобилен оператор "Тюрксел" избра базираната в Хелзинки компания "Валимо Уайърлес" за пратньор в осъществяването на проекта за мобилен подпис "ТюркселМобилмза". Програмата ще въведе технологията за електронен подпис в мобилните телефони. "Тюрксел" смята, че пазарът за мобилно управление на личните данни и силни решения за удостоверяване на автентичността на документи е във фаза на бърз растеж -- тъй като и правителството, и финансовите институции искат да предоставят по-сигурни и лесни за използване процедури за подписване на документи и сключване на сделки по мобилните телефони. 
						 *** 
						Национален иновационен център за информационни и комуникационни технологии бе официално открит в София на 12 февруари. Центърът е създаден от Държавната агенция за информационни технологии и съобщения с подкрепата на "Майкрософт България". Центърт ще координира разработването и внедряването на високотехнологични проекти, в които ще участват висши учебни заведения, Българската академия на науките и частният бизнес. 
						*** 
						
						Сърбия и Швейцария подписаха на 12 февруари споразумение за сътрудничество в областта на науката. Документът предоставя на Сърбия достъп до финансиране в рамките на Програмата за сътрудничество между Източна Европа и Швейцария за 2005-2008 г. (SCOPES), която се ръководи от Швейцарската национална научна фондация (SNSF). По-конкретно споразумението предвижда реализиране на 15 съвместни сръбско-швейцарски изследователски проекта в областите ядрена физика, екология, здравеопазване, геология и химия, партньорства между институции и финансиране на участието на сръбски учени в конференции на SNSF. 
						 *** 
						Началото на строителството на нов завод за биодизел в Република Сръбска (РС) -- в рамките на проект между РС и САЩ -- бе официално отбелязано с церемония на площадката в Ситнеши код Сръпца миналата седмица. Според представителя на американските инвеститори, Ненад Коканович, очаква се проектът да струва около 15 млн. долара. Той каза, че заводът ще бъде построен за шест месеца и че до края на тази година ще бъдат открити около 150 нови работни места. Предвижда се заводът да произвежда 60 тона биодизел на ден. 
						
						(Различни източници -- 12/02/07-19/02/07)
