Сейдиу настоява мисията на ЕС в Косово да бъде по-кратка от тази на ООН
					25/04/2008
					 
						ПРИЩИНА, Косово -- Президентът Фатмир Сейдиу заяви в четвъртък (24 април), че институциите на Косово няма да приемат нова международна мисия, която да бъде разположена в страната в продължение на години, както бе с ЮНМИК след създаването на Косово през 1999 г. Той добави, че усилията на косовските лидери и на международната общност трябва да бъдат насочени към създаване на самоуправление и стабилност. Колкото до отказа на косовските сърби да признаят мисията на ЕС ЮЛЕКС и до възможното преструктуриране на ЮНМИК Сейдиу заяви, че "е изключено да съществуват две международни мисии в Косово, една за албанците и една за сърбите". Той добави, че ЮНМИК ще продължи да играе роля, докато е в сила резолюция 1244 на ООН.
						Други новини - Продължаващото присъствие на НАТО в Косово бе в центъра на обсъжданията в Капитолия в сряда във Вашингтон. Помощник държавният секретар на САЩ Даниел Фрийд заяви пред комисия на Конгреса, че мисията на НАТО КФОР е от решаващо значение не само за Косово, но също и за ООН и за ЕС.
						Същевременно в четвъртък премиерът Хашим Тачи се срещна с министъра на европейската интеграция на България Гергана Грънчарова. Тачи благодари на София за признаването на независимостта на Косово и заяви, че подкрепата на съседи е от решаващо значение. (Експрес, Коха Диторе - 25/04/08; Косовалайв, БолкънИнсайт, Шекули, БолкънУеб, Гласът на Америка - 24/04/08)
