Полицейски служители от БиХ обсъждат отговорността към гражданите 
					06/10/2006
					 
						САРАЕВО, Босна и Херцеговина (БиХ) -- Ръководителят на ПМЕС Винченцо Копола, вътрешният министър на Република Сръбска Станислав Чадо и повече от 20 говорители на полицейски управления от различни части на БиХ се срещнаха в Сараево в четвъртък (5 октомври), за да обсъдят отговорността на правоохранителните органи към гражданите. Форумът има за цел да координира усилията за изготвяне на стратегия за създаване на национална правоохранителна агенция, насърчаване на диалога между гражданите и полицията и засилване на общественото доверие в полицията. 
						Също в четвъртък кметът на Сараево Семиха Боровац се срещна с колегата си от Белград Ненад Богданович. Двамата присъстваха на 10-ата конференция на Съюза на столиците от Централна и Югоизточна Европа в Сараево. (РТРС, ПБС, Фена - 05/10/06)
