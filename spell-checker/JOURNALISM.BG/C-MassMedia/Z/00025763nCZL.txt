Сърбия отново повтори своята позиция за Косово пред Съвета за сигурност на ООН
					12/03/2008
					 
						НЮ ЙОРК, Съединени щати -- Сръбският външен министър Вук Йеремич настоя във вторник (11 март) пред Съвета за сигурност на ООН, че обявяването на независимост от Косово е незаконно, нарушава международното право и предизвиква отрицателни последици. Йеремич заяви също, че Резолюция 1244 на Съвета за сигурност на ООН трябва да бъде спазвана. Той подчерта, въпреки че Сърбия се противопоставя на прехвърлянето на правомощия от ЮНМИК на ЮЛЕКС, Белград нито ще прибегне до сила, нито ще наложи ембарго на Косово. 
						На сесията на Съвета за сигурност Съединените щати и Русия отново изложиха различни виждания за Косово. Вашингтон потвърди своята позиция в полза на независимостта, докато Москва отново подчерта, че окончателният статут никога няма да бъде определен без споразумение под егидата на Съвета за сигурност.
						Междувременно вторничното издание на московския вестник "Время новости" цитира генералния секретар на ООН Бан Ки Мун, който е казал, че Резолюция 1244 остава в сила и че ЮНМИК я смята за законова основа за осъществяване на своя мандат на територията на Косово. (Танюг, РТС, Бета, Телеграфи, РТК, Б92 - 11/03/08)
