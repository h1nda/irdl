Върховният представител в БиХ ще посети Белград
07/04/2003
 
САРАЕВО, Босна и Херцеговина (БиХ) -- Върховният представител на международната общност в БиХ Пади Ашдаун ще посети Белград във вторник (8 април), за да участва в шестата среща на Процеса за сътрудничество в Югоизточна Европа (ПСЮИЕ). Според говорител на Службата на върховния представител (СВП), Ашдаун ще използва случая да обсъди борбата с организираната престъпност със сръбския премиер Зоран Живкович и вътрешния министър Душан Михайлович, по-специално мерките на сръбското правителство след убийството на Зоран Джинджич. Говорителят заяви също, че Ашдаун вероятно ще предложи помощ от страна на БиХ и СВП. (Източници на СВП - 07/04/03; Източници на СВП - 06/04/03)
