Ляич потвърди, че Младич е бил в Сърбия доскоро -- към края на миналата година
					10/08/2006
					 
						САРАЕВО, Босна и Херцеговина (БиХ) -- Расим Ляич, председател на сръбския национален съвет за сътрудничество с Трибунала на ООН за военни престъпления, заяви, че е успял да възстанови движението на Ратко Младич между 1997 г. и 2003 г. и че няма съмнение, че той е бил в Сърбия през този период. В изявление за сараевския ежедневник "Дневни Аваз", публикувано в четвъртък (10 август), Ляич казва, че, както изглежда, Младич се е укривал в Сърбия до края на 2005 г., макар че в информацията на разузнавателните служби има празноти. Той каза, че сръбските власти не са сигурни дали Младич се намира в страната в настоящия момент, но се проверяват всички сведения. Що се отнася до един от най-издирваните обвиняеми във военни престъпления, Радован Караджич, Ляич заяви, че няма информация, която да сочи, че той някога се е укривал в Сърбия. (Дневни Аваз - 10/08/06)
