Taлат предвижда референдум по кипърския проблем до края на 2009 или началото на 2010 г.
					10/05/2009
					 
						НИКОЗИЯ, Кипър -- Лидерът на кипърските турци Мехмет Али Талат съобщи в събота (9 май) плановете си да свика референдум по предложението за обединение до края на тази или в началото на 2010 г. Той заяви, че целта му е да завърши първата фаза на преговорите за обединение с кипърския президент Деметрис Христофиас в края на юни, да приключи втората до края на юли и да започне т.н. "процес на взаимни отстъпки" през септември. "Ние знаем, че международната общност и ООН одобряват този график", добави той. "Така както постигнахме напредък в най-трудните области, няма причина да не приключим успешно преговорите", подчерта той. Талат и Христофиас досега са приключили преговорите по админитрирането и разделянето на властта, по собствеността и въпросите, свързани с ЕС. (Хюриет, Aнадолска информационна агенция, иКипрос, Фамагуста Газет - 09/05/09)
