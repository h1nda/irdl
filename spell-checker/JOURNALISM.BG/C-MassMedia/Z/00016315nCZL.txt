Косовският премиер Косуми заяви, че определянето на границата с Македония ще стане след определянето на статута
					19/10/2005
					 
						СКОПИЕ, Македония -- Косовският премиер Байрам Косуми подчерта за пореден път във вторник (18 октомври), че въпросът с определянето на границата с Македония ще бъде решен след уреждането на проблема с окончателния статут. В интервю за А1 ТВ, Косуми отново отхвърли съществуващото споразумение между Скопие и Белград.
						Други новини -- Ново полицейско управление бе открито в сряда в бившето кризисно село Теарце в района на Тетово. Това е последният от пет проекта в бившите кризисни региони и има за цел да подпомогне дългосрочната стабилност и да засили върховенството на закона. (Макфакс - 19/10/05; A1 TВ - 18/10/05)
