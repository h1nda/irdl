ЕС призова за консенсус за Косово
					04/07/2007
					 
						БЕЛГРАД, Сърбия -- Кристина Галах, говорителка на върховния представител на ЕС по въпросите на сигурността Хавиер Солана, каза във вторник (3 юли), че Брюксел иска възможно най-скоро да бъде постигнат консенсус по въпроса за статута на Косово. В изказване по сръбската държавна телевизия тя каза, че блокът подкрепя бързото приемане на резолюция на Съвета за сигурност, основана на проектоплана на бившия специален пратеник на ООН Марти Ахрисаари, който предвижда контролирана независимост. "Бъдещето на Балканите зависи от Европа, а не от Русия," цитираха местните медии думите й по повод на противопоставянето на Москва на плана на Ахтисаари. Тя добави, че ЕС ще поеме отговорността и ще вземе решение за Косово, ако Русия продължи с обструкциите, но подчерта, че всяко решение на ЕС ще бъде съгласувано със Съвета за сигурност. 
						Междувременно китайският посланик в ООН Уанг Гуангя каза, че Съветът за сигурност ще изчака, докато Русия и Съединените щати преодолеят различията си относно Косово, преди да предприеме нови стъпки. (РТС, Танюг, Бета, Б92, РИА Новости - 03/07/07)
