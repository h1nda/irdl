Жени нарушиха древната забрана за влизане в монашеската република в планината Атон
					10/01/2008
					 
						АТИНА, Гърция -- В сряда (9 януари) няколко жени нарушиха хилядолетната забрана за влизане на жени в монашеската република в планината Атон. Комплексът, който включва около 20 източноправославни манастира и съществува в рамките на Гърция като полуавтономна монашеска държава, е забранена зона за жени, откакто е създаден през 1045 г. от новата ера. Монасите вярват, че присъствието на жени променя социалната динамика на тяхната общност и забавя пътя им към просветлението. Въпреки забраната десетина жени са прескочили ограда и са останали около 20 минути в знак на символичен протест срещу претенциите на монасите върху повече от 20 000 акра земя на Халкидическия полуостров. (Заман - 10/01/08; Ройтерс, Бета, АФП, ДПА, АП, Макфакс, Катимерини - 09/01/08)
