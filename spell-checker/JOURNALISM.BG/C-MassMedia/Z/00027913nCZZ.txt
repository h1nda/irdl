Дипломатически дневник: Албанският премиер Бериша благодари на Съединените щати за подкрепата за членството в НАТО
					30/09/2008
					Албанският премиер обеща по-нататъшно сътрудничество със Съединените щати. Още в дипломатическите новини от седмицата: кипърският външен министър Маркос Киприану е в Куба; турският президент Гюл обяви, че ще посети Ирак.
					 
						
"Ние ще си сътрудничим с всички институции в САЩ,” заяви албанският премиер Сали Бериша в писмо до американският президент Джордж Буш. [Гети Имиджис]
						
						Албанският премиер Сали Бериша писа до американският президент Джордж Буш в неделя (28 септември), за да изрази благодарност за ратифицирането от Сената на САЩ на протокол за членството на Албания в НАТО. „Ние Ви благодарим за Вашия принос за това решение и ще си сътрудничим с всички институции в САЩ,” писа в писмото си Бериша. По-рано президентът Бамир Топи благодари на Буш и на Съединените щати. 
						*** 
						
						Българският премиер Сергей Станишев направи в петък (29 септември) обръщение към Общото събрание на ООН в Ню Йорк, в което основна тема бе срещата на върха, посветена наа снабдяването на Европа с природен газ, на която България ще бъде домакин догодина. Станишев се срещна също с хърватския си колега Иво Санадер и с руския външен министър Сергей Лавров. 
						*** 
						
						Кипърският президент Деметрис Христофиас проведе отделни срещи с колегите си от Армения и Сърбия, Серж Саркисян и Борис Тадич, в централата на ООН в Ню Йорк. Саркисян и Тадич заявиха пълната подкрепа на страните си за последните усилия на двете кипърски общности за обединяване на острова след десетилетия разделение. 
						*** 
						
						Кипърският външен министър Маркос Киприану отпътува в понеделник (29 септември) на двудневно посещение в Куба. Той ще се срещне с кубинския си колега Фелипе Перес Роке, за да обсъди двустранните отношения, кипърският въпрос и отношенията между Куба и ЕС. 
						 *** 
						
						Македония очаква Франция да подкрепи кандидатурите й за членство в ЕС и НАТО, заяви в неделя (28 септември) вицепремиерът по европейските въпроси Ивица Боцевски след среща в Скопие с френския държавен секретар за отбраната Жан-Мари Бокел. Двамата обсъдиха македоно-френските отношения и стремежите на Скопие за членство в ЕС и НАТО. 
						*** 
						
						Турският президент Абдула Гюл заяви в събота (27 септември), че скоро ще посети Ирак, за да демонстрира подкрепата на Турция към иракския народ. В петък Гюл се срещна с иракския си колега Джалал Талабани в централата на ООН в Ню Йорк. Сред другите теми те разискваха и продължаващите военни операции на Турция в Северен Ирак срещу бази на терористичната Кюрдска работническа партия. 
						*** 
						
						Черна гора и Русия подписаха споразумение за премахване на двустранния си визов режим, предадоха медиите в сряда (24 септември). Споразумението бе подписано от черногорският външен министър Милан Рочен и руския му колега Сергей Лавров в Ню Йорк. Документът ще влезе в сила през октомври. 
						
						(Различни източници 23/09/08-30/09/08)
