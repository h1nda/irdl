Следователите откриха телата на 232 души в масов гроб в БиХ
19/06/2003
 
САРАЕВО, Босна и Херцеговина (БиХ) -- Експерти по съдебна медицина извършиха ексхумация на телата на 232 души в масов гроб, който бе открит преди няколко седмици, съобщиха от националната комисия за изчезналите лица в сряда (18 юни). Гробът се намира близо до Власеница, район, който бе завладян от сръбските войски в началния етап на конфликта през 1992-1995 г. Много от жителите на града бяха изпратени в близкия затворнически лагер Сушица и по-късно бяха екзекутирани. (AФП - 18/06/03)
