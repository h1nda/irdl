Албанското правителство ще подобри процедурата по регистрация за новите лични карти
					26/01/2009
					 
						ТИРАНА, Албания -- Вътрешното министерство реши в неделя (25 януари) да се заеме приоритетно с издаването на новите електронни лични карти за гражданите без паспорти, както предложи основната опозиционна Социалистическа партия. Регистрацията за новите лични карти и биометрични паспорти започна на 12 януари, но се натъкна на сериозни организационни проблеми. Съгласно решението на министерството онези, които не притежават паспорти, ще трябва да подадат молби за лични карти до 15 април, иначе ще бъдат санкционирани. Процедурата има за цел да идентифицира всички избиратели преди юнските парламентарни избори. (BalkanWeb, Коха Йоне, Топ Чанъл - 25/01/09)
