Сблъсък между босненски и хърватски футболни фенове в Сараево 
					23/08/2007
					 
						САРАЕВО, Босна и Херцеговина (БиХ) -- Малки групи босненски и хърватски футболни фенове се сбиха по улиците на Сараево часове преди приятелската, поне според очакванията, среща между националните отбори на двете страни. Около 80 запалянковци, по 40 от всяка страна, са се удряли със столове и бутилки в кафене в пешеходната зона в центъра на града, преди полицията да се намеси. Петима души са получили медицинаска помощ за леки наранявания, а около 15 души са арестувани. На стадиона безредиците са започнали в началото на второто полувреме на мача, което отново довело до намеса на полицията. Хърватия спечелила мача с 5:3. (Ройтерс, AФП, AП - 22/08/07)
