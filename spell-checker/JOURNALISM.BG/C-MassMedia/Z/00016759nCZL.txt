СВП призова кабинета на ФБиХ да премести централите на пет министерства в Мостар
					28/11/2005
					 
						САРАЕВО, Босна и Херцеговина (БиХ) -- Главният заместник на върховния представител, Мартин Ний, призова правителството на Федерация БиХ (ФБиХ) да премести централите на пет от министерствата на областта в Мостар. Съгласно комюнике от неделя (27 ноември) Ний е изпратил писмо до премиера на ФБиХ Ахмет Хаджипашич, отбелязвайки, че преместването е предвидено в конституцията на ФБиХ. В писмото на Ний също така се намеква, че ако властите във ФБиХ не се заемат с въпроса, върховният представител Пади Ашдаун най-вероятно ще се намеси.
						Също в неделя външният министър на БиХ Младен Иванич каза, че неговата Партия за демократичен прогрес ще оттегли подкрепата си за правителството на Република Сръбска (РС) и ще започне да действа като опозиционна партия в парламента на РС. Иванич обвини управляващата Сръбска демократическа партия за липсата на реформи и забавянето на приватизацията. (Независне новине - 28/11/05; ПБС БиХ, РТРС - 27/11/05)
