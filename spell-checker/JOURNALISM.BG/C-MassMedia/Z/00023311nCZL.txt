Бивш прокурор от Белград бе задържан заради връзки със Земунския клан
					22/07/2007
					 
						БЕЛГРАД, Сърбия -- Бившият държавен прокурор Раде Терзич бе арестуван в петък (20 юли), докато следователите се опитват да установят дали той е злоупотребил с правомощията си, намесвайки се в полза на двама членове на престъпната групировка Земунски клан. Полицията смята, че Терзич е наредил двама от членовете на клана да бъдат освободени, за които се смята, че по-късно са замесени в убийството на сръбския премиер Зоран Джинджич през 2003 г. Терзич подаде оставка скоро след убийството на Джинжич. (РТРС, СРНА, Б92 - 21/07/07; Танюг, ДПА - 20/07/07)
