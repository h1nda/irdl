Проучване показа пъстра картина на корупцията на Балканите
					15/11/2005
					 
						ЛОНДОН, Обединено кралство -- Социологическо проучване на Световната банка и ЕБВР показа пъстра картина на корупцията на Балканите на фона на общото й намаляване в Източна Европа. Според запитаните 8000 компании корупцията се увеличава в Македония и Сърбия, но намалява в другите страни от региона. 
						Проучването посочва също, че икономическият растеж в Югоизточна Европа ще спадне до 4,8 % през 2005 г., от 6,5 % през 2004 г. Обещанията за членство в ЕС на България, Румъния и Хърватия са спомогнали за поддържане на сравнително висок икономически растеж, казаха двете банки. (Файненшъл таймс - 15/11/05; АФП - 14/11/05)
