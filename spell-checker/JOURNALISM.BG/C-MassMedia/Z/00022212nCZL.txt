Австралийски съд потвърди екстрадирането в Хърватия на бивш командир от сръбските милиции
					12/04/2007
					 
						СИДНИ, Австралия – Съд в Сидни е потвърдил екстрадирането на бившия командир от сръбските милиции Драган Василкович в Хърватия, където той е обвинен в извършване на военни престъпления срещу военнопленници и цивилни в Хърватия и БиХ между 1991 и 1995 г. Василкович, известен също като „Капитан Драган”, подлежи на прехвърляне в Хърватия, въпреки че има право да обжалва решението пред висшестоящ съд в рамките на 15 дена. Той има двойно австралийско и сръбско гражданство и живее в Пърт от години, където работел като инструктор по голф.
						Други новини -- В сряда (11 април) Трибуналът на ООН съобщи, че бившият офицер от босненската сръбска армия Момир Николич е бил прехвърлен във Финландия за излежаване на своята 20-годишна присъда. Той бе осъден миналата година за ролята му в клането в Сребреница през 1995 г. (Сидни Морнинг Хералд - 12/04/07; ААП, НТВ Хаят, Фена - 11/04/07)
