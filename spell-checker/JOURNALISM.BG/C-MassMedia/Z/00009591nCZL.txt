Сараево е домакин на среща за либерализиране на визовия режим в Югоизточна Европа
23/01/2004
 
САРАЕВО, Босна и Херцеговина (БиХ) -- Сараево стана домакин на форум от експерти в областта на либерализирането и хармонизирането на визовите процедури в страните от Процеса на сътрудничество в Югоизточна Европа (ПСЮИЕ), състоял се в четвъртък (22 януари). Участваха представители на Албания, БиХ, България, Хърватия, Гърция, Македония, Румъния, Сърбия и Черна гора и Турция. По време на срещата те взеха решение, че ще подадат официално предложение до политическите директори на ПСЮИЕ, съдържащо план за действие, с който да се либерализира визовият режим в региона. БиХ лансира идеята миналата година, докато заемаше ротационното председателство на ПСЮИЕ. Оттогава тази идея успя да спечели подкрепата на ЕС. (РТРС, ПБС БиХ - 22/01/04)
