Македонската полиция издирва нападатели
					05/10/2009
					 
						СКОПИЕ, Македония -- Полицията претърси в неделя (4 октомври) домовете на петима души в село Опае в хода на разследване на нападение срещу граничен патрул. Властите съобщиха, че при обиските са открити оръжия и боеприпаси. Нападението е било извършено късно в четвъртък близо до с. Белановце, недалеч от границата с Косово. Никой не е пострадал при инцидента, макар че автомобилът на граничарите бил леко засегнат от обстрел с огнестрелно оръжие. (Макфакс, Сител, А1, МИА - 04/10/09)
