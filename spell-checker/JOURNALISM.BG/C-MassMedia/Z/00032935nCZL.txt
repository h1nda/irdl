Солана каза, че Албания и БиХ скоро ще се присъединят към Шенген
					04/01/2010
					 
						ПОДГОРИЦА, Черна гора -- Албания и Босна и Херцеговина (БиХ) скоро ще се присъединят към Шенгенската зона, каза бившият върховен представител на ЕС по външната политика Хавиер Солана в интервю за излизащия в Подгорица всекидневник „Победа” в неделя (3 януари). Солана подчерта, че регионалното сътрудничество и мирът на Балканите са от решаващо значение за региона, и добави, че перспективите пред него са не в разделението, а в европейската интеграция. Той приветства също така решението на ЕС от миналия месец за премахване на визовия режим за гражданите на Черна гора, Сърбия и Македония и добави, че Косово също е тръгнало по пътя на либерализиране на визите. (Макфакс - 04/01/10; Победа - 03/01/10)
