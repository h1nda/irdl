Белградският съд издаде нова заповед за арестуването на Мира Маркович
18/04/2003
 
БЕЛГРАД, Сърбия-Черна гора -- Белградският съд издаде поредната заповед за арест на съпругата на Слободан Милошевич, след като тя два пъти не се яви на процеса по обвинение в злоупотреба с властта, съобщиха съдебните служители в петък (18 април). Областният съд е наредил също Миряна Маркович да бъде задържана за неопределен период, тъй като се издирва от полицията за разпит във връзка с убийството на бившия сръбски президент Иван Стамболич през 2000 г. Представители на съда заявиха, че Маркович е обвинена в подстрекаването на държавни служители в злоупотреба със служебното им положение и че не се е явила в четвъртък за началото на процеса. Смята се, че тя се намира в Русия, където замина през февруари. (AП - 18/04/03)
