Албания призова Сърбия да се противопостави на разделянето на Косово
03/03/2003
 
ТИРАНА, Албания -- В петък (28 февруари) външният министър Илир Мета призова Сърбия да работи за запазване единството на Косово. Тирана се присъедини към международната общност, като осъди опитите на косовските сърби да създадат отделна общност в рамките на провинцията. "Всяка едностранна инициатива в Косово, която е против засилване и обединяване на общите институции за самоуправление ... е вредна и неприемлива", заяви Мета. Той помоли Сърбия да отхвърли тази инициатива и да работи за укрепването на институциите в провинцията. (АП - 28/02/03)
