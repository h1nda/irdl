Стратегията за евроинтеграция на Сърбия и Черна гора ще бъде завършена до февруари
					21/10/2004
					 
						БЕЛГРАД, Сърбия и Черна гора -- Стратегията за интеграция на Сърбия и Черна гора в ЕС ще бъде готова до февруари, според съобщения в пресата на сръбското правителство от сряда (20 октомври). В изложението се посочва, че експертен екип е започнал работа по проекта миналия месец и че окончателният документ ще съдържа оценка на политическата и икономическа обстановка във федералния съюз. В него ще бъдат посочени също крайните срокове за изпълнение на различните дейности и мерки в процеса на интеграция в ЕС. 
						Други новини: В сряда председателят на сръбския парламент Предраг Маркович се срещна с унгарския си колега Каталин Сили в Белград. Двамата се споразумяха да засилят опитите за успокояване на напрежението на националистическа основа в провинция Войводина, която е населена основно от етнически унгарци. 
						Също в сряда президентът на Сърбия и Черна гора Свтозар Марович оповести плановете си да покани папа Йоан-Павел II да посети страната за първи път. Инициативата разпали спорове сред националистите. (Б92, Танюг, ЮПИ - 21/10/04; ЮПИ, Танюг, AП, AФП - 20/10/04)
