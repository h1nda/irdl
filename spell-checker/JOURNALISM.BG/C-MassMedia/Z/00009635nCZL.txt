СФОР задържа предполагаем бодигард на Караджич
28/01/2004
 
САРАЕВО, Босна и Херцеговина (БиХ) -- Представители на СФОР арестуваха босненски сърбин в сряда (28 януари), за когото се смята, че е бодигард на най-издирвания заподозрян във военни престъпления Радован Караджич. Говорител на полицията в Биелина идентифицира лицето като Желко Янкович, известен и с прякора "Луна", който често пъти се споменава в местната преса като бодигарда на военновременния лидер на босненските сърби. Местните медии цитират думите на свидетели, според които бодигардът е бил задържан, докато е водел децата си на училище. Янкович е вторият арестуван този месец предполагаем член на това, което СФОР определя като "мрежа за поддръжка" на Караджич. (AФП, Ройтърс - 28/01/04)
