ЕС и балкански държави забраняват вноса на птици от Турция 
					11/10/2005
					 
						БРЮКСЕЛ, Белгия – Европейската комисия и някои балкански държави съобщиха в понеделник (10 октомври), че забраняват вноса на птици от Турция след съмнения за случаи на птичи грип там. Турските власти заявиха, че 1700 пуйки са умрели от птичи грип в домашна ферма за пуйки. Според местни длъжностни лица заболяването може да е пренесено от птици, мигриращи от Русия. 
						Други новини -- Британската полиция арестува във вторник девет души, заподозрени в участие в един от най-големите европейски канали за трафик на хора. Полицията съобщи, че арестите са резултат от двугодишно разследване на бандата, за която се твърди, че е прехвърляла от континентална Европа в Лондон нелегални имигранти, основно от Турция. Полицията описа шестима от арестуваните като “водещи членове” на турско-кюрдска мрежа за нелегален трафик. (Гардиън, Ройтерс, Найн о’клок, Ромпрес, НТВ, Фокус - 11/10/05; Блумбърг, АП - 10/10/05)
