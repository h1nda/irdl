Американски пратеник заяви, че Вашингтон губи търпение по отношение на Югославия, Хърватска и БиХ
02/01/2003
 
ВАШИНГТОН, САЩ -- Американският почетен посланик по въпросите на военните престъпления Пиер-Ришар Проспер заяви във вторник (31 декември), че неговото правителство няма повече да търпи отказа на Югославия, Хърватска, Босна и Херцеговина да сътрудничат на Трибунала на ООН за военни престъпления. Отбелязвайки, че Ратко Младич, Радован Караджич и Янко Бобетко са на свобода, Проспер съобщи за плановете си да посети Белград, Сараево, Баня Лука и Загреб този месец и да настоява за задържането им.
В други новини, югославският външен министър Горан Свиланович заяви, че опитите да се екстрадира сръбския президент Милан Милутинович в Хага ще бъдат отложени поради отбелязването на православната Коледа на 7 януари. Мандатът на Милутинович изтече в неделя. Обвинителите на трибунала искаха той веднага да се яви в Хага и да отговаря по обвинения, свързани с войната в Косово от 1998 -1999 г. (AП, Ройтерс, AФП - 31/12/02)
