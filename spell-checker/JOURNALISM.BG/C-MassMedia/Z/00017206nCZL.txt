Рен: "ЕС още не е готов да преговаря за членство с Македония"
					11/01/2006
					 
						ВИЕНА, Австрия -- Еврокомисарят по разширяването Оли Рен посочи, че още не е настъпил подходящият момент за конкретни преговори за членство между Брюксел и Македония, която се сдоби с официален статут на кандидат-член на ЕС миналия месец. В интервю за виенския вестник "Пресе" от вторник (10 януари) Рен каза, че присъединяването на нови членове е важно от стратегически съображения, но подчерта, че съюзът първо трябва да уреди вътрешните си проблеми. Той обаче отново потвърди, че Западните Балкани имат ясна европейска перспектива. (Пресе, Телма ТВ - 10/01/06)
