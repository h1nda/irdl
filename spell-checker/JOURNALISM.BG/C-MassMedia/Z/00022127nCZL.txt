Страните от ЮИЕ се договориха за нов проект за нефтопровод
					04/04/2007
					 
						ЗАГРЕБ, Хърватия -- Министрите на енергетиката на Хърватия, Италия, Румъния, Сърбия и Словения подписаха във вторник (3 април) декларация за намерението си да построят съвместно нов нефтопровод. Проектът за съоръжението с дължина 1300 км ще свързва румънския черноморски пристанищен град Констанца с италианското адриатическо пристанище Триест. Очаква се той да транспортира между 80 и 100 милиона тона суров нефт годишно, без да замърсява околната среда. Според хърватския премиер Иво Санадер разходите за построяване на нефтопровода ще бъдат между 2 и 3,5 милиарда евро. Еврокомисарят по енергетиката Андрис Пиебалгс също подписа декларацията в знак, че Брюксел одобрява проекта. (AФП, ЮПИ - 03/04/07)
