МС заяви, че независимостта на Косово не е нарушила международното право 
					22/07/2010
					 
						ХАГА, Холандия -- Международният съд (МС) излезе с решение в четвъртък (22 юли), че декларацията за независимост на Косово не е нарушила международното право. Според необвързващото консултативно мнение, прочетено от председателя на МС Хисаши Овада, международното право не съдържа "никакви забрани за обявяване на независимост”. 
						На заседанието присъстваха както сръбският външен министър Вук Йеремич, така и най-висшият дипломат на Косово, Скендер Хюсени. Изслушванията по делото в МС бяха проведени между 1 и 11 декември. Общо 36 държави представиха писмени или устни аргументи във връзка с делото. 
						Косово обяви независимост от Сърбия през 2008 г. Общо 69 държави са го признали за суверенна държава до момента. (РТС, Ройтерс - 22/07/10)
