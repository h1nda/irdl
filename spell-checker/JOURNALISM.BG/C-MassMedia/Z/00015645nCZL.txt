Румънският кабинет обеща да подобри диалога с обществеността 
					19/08/2005
					 
						БУКУРЕЩ, Румъния -- В четвъртък (18 август) премиерът Калин Попеску Търичану обеща, че кабинетът ще работи за подобряване на диалога с обществеността. Усилията ще бъдат насочени към предотвратяване на неправилното тълкуване на действията на кабинета и насърчаване на прозрачността. Той направи този коментар по време на среща с членове на румънския пресклуб. 
						Други новини -- В четвъртък румънските и иракските власти подписаха междуправителствено споразумение, което урежда дълга на Ирак към Румъния. По силата на това споразумение иракските власти признаха дълг от над 2,5 млрд. долара, който включва главница от 1,66 млрд. долара и глоби и лихви за над 800 млн. долара. Съгласно споразумението Румъния ще опрости 80 % от дълга. Остатъкът ще бъде върнат в срок от 23 години. (Найн о'клок - 19/08/05; PR Newswire - 18/08/05)
