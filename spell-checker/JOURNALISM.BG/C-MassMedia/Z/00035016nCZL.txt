Четирима убити при престрелка в Косово
					21/06/2010
					 
						ПРИЩИНА, Косово -- Четирима души бяха убити, а един бе ранен в ранните часове на понеделник (21 юни) при въоръжен сблъсък в град Витина, на около 40 км от границата с Македония. Трима от убитите са граждани на Македония. Косовската полиция съобщи, че изстрелите са дошли от движещ се автомобил на шосето Витина-Клокот. Македонският министър на вътрешните работи Гордана Янкуловска потвърди инцидента, но не даде повече подробности, като заяви само, че македонските власти са във връзка с Прищина и че по-късно през деня могат да се очакват повече подробности. (Експрес, Телеграфи, Макфакс - 21/06/10)
