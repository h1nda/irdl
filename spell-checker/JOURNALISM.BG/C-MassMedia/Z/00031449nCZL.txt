Лидерът на ПКК Йоджалан предложи план за решаване на кюрдския въпрос
					28/08/2009
					 
						АНКАРА, Турция -- Лидерът на Кюрдската работническа партия Абдула Йоджалан, който излежава доживотна присъда за тероризъм, е предал на затворническата управа своята "пътна карта" за уреждане на кюрдския въпрос, заяви неговият адвокат в четвъртък (27 август). Документът бе забавен няколко пъти и съвпада с последната инициатива на правителството да даде повече права на кюрдското малцинство. Не бяха разкрити подробности от плана на Йоджалан. Адвокатът Омен Гюнеш каза само, че Йоджалан е поискал той да бъде раздаден на съответните държавни институции, медиите и Европейския съд за правата на човека. Миналата седмица турският президент Абдула Гюл отхвърли какъвто и да било подобен план, заявявайки, че Йоджалан не е партньор за мир. (ДПА, Бианет - 27/08/09)
