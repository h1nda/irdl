Генералният секретар на СЕ и ръководителят на ЮНМИК подписват два документа за човешките права 
					
				
					24/08/2004
				
				 
					
							ПРИЩИНА, Косово, Сърбия и Черна гора – Генералният секретар на Съвета на Европа (СЕ) Валтер Швимер и ръководителят на ЮНМИК Сьорен Йесен-Петерсен подписаха в понеделник (23 август) в Косово споразумения по две конвенции на СЕ за човешките права. Двата основни документа са Рамковата конвенция за закрила на националните малцинства и Европейската конвенция за защита от изтезания и нечовешко или унизително отношение или наказание. Швимер подчерта, че актът привежда стандартите за човешки права в провинцията в съответствие с тези в останалата част на Европа. 
						
					
							Други новини: В понеделник премиерът на Косово Байрам Реджепи заяви, че е възможно преговорите между Прищина и Белград да се проведат след местните избори в Сърбия на 19 септември и парламентарните избори в Косово на 23 октомври. Той отново призова косовските сърби да вземат участие в октомврийския вот, като каза, че в противен случай рискуват изолация. (Комюнике на СЕ, Танюг - 23/08/04)
