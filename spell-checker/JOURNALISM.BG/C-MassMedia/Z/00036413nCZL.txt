Гръцки консулства засилват мерките за сигурност след заплаха
					19/10/2010
					 
						АТИНА, Гърция -- Говорителят на Външно министерство Григорис Делавекурас заяви в понеделник (18 октомври), че се засилват мерките за сигурност в дипломатическите мисии в чужбина поради неотдавнашна заплаха. Според Делавекурас, неидентифициран мъж се е обадил в гръцкото консулство в Лос Анджелис миналата седмица и е предупредил, че ще има нападения срещу служителите, посолствата и кунсулствата, ако на иранските имигранти в Гърция не бъде дадено политическо убежище. В момента в Гърция има 46 000 молби за политическо убежище, някои от които от повече от пет години. Около 25 ирански имигранти, които искат политическо убежище, започнаха гладна стачка в Гърция в четвъртък. (AФП, AП - 18/10/10)
