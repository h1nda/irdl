Премиерът на Черна гора Джуканович се оттегля
					04/10/2006
					 
						ПОДГОРИЦА, Черна гора -- Премиерът Мило Джуканович, който бе начело на страната през конфликтите от 90-те години до последвалата ги независимост, реши да се оттегли от поста си. Решението му дойде след внушителната изборна победа на оглавяваната от Джуканович Демократична партия на социалистите (ДПС) и нейните съюзници. 
						Президентът Филип Вуянович обяви оставката във вторник (3 октомври). Той заяви, че причините за оттеглянето на Джуканович са лични и че решението му е окончателно, макар той да възнамерява да запази поста си на председател на партията. Лидерите на ДПС ще се срещнат в четвъртък, за да номинират новия кандидат за премиер. (Победа, Виести - 04/10/06; Мина, ЮПИ, БиБиСи, АФК - 03/10/06)
