Бомба срещу "Макдоналдс" в Истанбул
21/05/2004
 
ИСТАНБУЛ, Турция - Бомба експлодира на паркинга на ресторант за бързо хранене от веригата "Макдоналдс" в Истанбул в четвъртък (20 май,) причинявайки щети, но не и жертви. Властите съобщиха, че са получили предупреждение от неизвестно лице минути преди взрива. Не е станало веднага ясно кой е поставил устройството.
Други новини: Турският външен министър Абдула Гюл приключи успешно двудневно посещение в Русия в четвъртък, след като се срещна с колегата си Сергей Лавров. В центъра на разговорите са били последните събития в развитието на близкоизточния мирен процес.
Също в четвъртък турският президент Ахмет Неждет Сезер се срещна с грузинския си колега Михаил Саакашвили, който бе на официално посещение. Сезер е уверил госта си, че запазването на суверенитета и териториалната цялост на Грузия е приоритет на външната политика. (Ройтерс, Блумбърг, АФП, АП, Анадолска агенция, НТВ, ТРТ 2 - 20/05/04)
