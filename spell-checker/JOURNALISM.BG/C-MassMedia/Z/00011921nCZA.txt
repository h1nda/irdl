Унгария настоява за резолюция на ЕС по етническото насилие във Войводина 
					09/09/2004
					Унгария поиска от ЕС да помогне за прекратяване на етническото насилие срещу унгарското малцинство в сръбската провинция Войводина. Сръбският премиер Воислав Кощуница признава, че е имало някои инциденти, но ги определя като " изолирани". 
					(EurActiv, Tанюг, The Budapest Sun - 09/09/04; Ройтърс , АФП - 08/09/04; сръбско правителство - 07/09/04; Радио Б92 -- 31/08/04 - 08/09/04)
 
					 
						
Унгарският външен министър Ласло Ковач заяви в сряда, че страната му ще повдигне въпроса с насилието срещу етнически унгарци във Войводина по време на среща с висши дипломати от ЕС следващата седмица. [АФП]
						Изразявайки безпокойство относно етническото насилие срещу унгарското малцинство в сръбската провинция Войводина, Унгария призова ЕС да упражни натиск върху Белград. 
						Унгарският външен министър Ласло Ковач заяви в сряда ( 8 септември), че ще постави въпроса на срещата на външните министри на ЕС в понеделник с надеждата, че ще бъде прието изявление, изразяващо загриженост. След заседание на кабинета той каза, че Будапеща вече е изпратила проекторезолюция до останалите 24 държави-членки. 
						" В документа се посочва, че ЕС отбелязва с тревога нападенията срещу несръбски общности, което застрашава демокрацията, стабилността и сигурността в региона," каза Ковач. 
						Унгария изгуби две-трети от своята територия след Първата световна война и около 300,000 от приблизително 2.5 етнически унгарци, които живеят извън страната, се намират във Войводина. Представлявайки около 15 % от населението на тази провинция, те са най-голямата сред 26-те етнически групи във Войводина, която граничи на север с Унгария. 
						Макар че този район не бе засегнат от кръвопролитията по време на балканските конфликти през 90-те години на миналия век, войводинските унгарци се оплакват през последните месеци от растящо се насилие срещу тях. 
						Сръбският премиер Воислав Кощуница бе на проучвателна мисия в региона в сряда. В изявление пред репортери в град Темерин, той призна, че е имало инциденти, но ги определи като "изолирани" и включващи както сърби, така и унгарци. 
						Произшествията не бива нито са се прикриват, нито да се преувеличават, каза Кощуница, предупреждавайки, че "ако те се преувеличават, съществува опасност от разпалване на междуетническа нетърпимост. "
						Според лидера на Съвета на войводинските унгарци обаче ситуацията не се преувеличава. "Всъщност аз мисля, че нещата се омаловажават защото ние винаги говорим за най-екстремните случаи, при които става дума за физически нападения, докато случаите на психологически или словесен тормоз не се обсъждат," заяви Йозеф Каза пред всекидневника &lt;I&gt;Дневник&lt;/I&gt;. Той също така разкритикува местните полиция и съдилища за техните неадекватни отговори. 
						В интервю от тази седмица Кощуница каза, че полицията разследва повечето случаи и че съдилищата са предприели съответни действия. Не виждайки смисъл "да се интернационализира този въпрос", Кощуница посочи, че Сърбия ще се стреми да намери решение чрез диалог с Будапеща. Въпросът се очаква да бъде включен в дневния ред на разговорите, когато унгарският президент Ференц Мадъл посети Белград следващата седмица.
