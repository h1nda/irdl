Румъния подкрепя усилията на Молдова да разшири връзките си с ЕС
02/04/2003
 
БУКУРЕЩ, Румъния -- Външният министър Мирча Джоана направи официално еднодневно посещение в Молдова във вторник (1 април). След срещите си той заяви, че Румъния е предложила да помогне на своята съседка да разшири връзките си с ЕС и страните от Черноморския регион. Неговата делегация обсъди въпроси от областта на сътрудничеството в търговията и изплащането на 37 млн долара, които Молдова дължи на Румъния. (Nine O'Clock, Ромпрес - 02/04/03)
