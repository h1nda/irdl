Институт за изчезналите лица ще заработи на държавно ниво в БиХ
					08/08/2005
					 
						САРАЕВО, Босна и Херцеговина (БиХ) -- Съветът на министрите на БиХ реши в петък ( 5 август) да създаде Институт за изчезналите лица на държавно ниво, който да осигури на страната устойчив национален механизъм за решаване на въпросите с лицата, безследно изчезнали в резултат на конфликта в БиХ. Той ще поеме работата, задълженията и персонала на комисиите, съществуващи на ниво автономни области. Споразумението за учредяване на новата институция ще бъде официално сключено на 30 август между правителството на БиХ и Международната комисия за изчезналите лица, която досега координираше дейностите в тази област. (Комюнике на МКИЛ, Фена, РТРС - 05/08/05)
