Сръбският министър Йеремич е недоволен от бавния напредък към присъединяване към ЕС
					07/11/2008
					 
						БЕЛГРАД, Сърбия -- Външният министър Вук Йеремич изрази в четвъртък (6 ноември) недоволството си от бавния напредък на Сърбия към потенциално членство в ЕС, заявявайки, че ЕС не трябва да налага нови условия. В реч на конференция в Белград под надслов "Сърбия и ЕС, укрепване на европейската перспектива" Йеремич реагира остро на представителите от Европейската комисия, които намекнаха, че очакват сътрудничество по въпроса за новата мисия на ЕС в Косово, ЮЛЕКС. Опозицията настоява, че преговорите за ЮЛЕКС са равносилни на официално признаване на отцепилата се провинция. Йеремич отново подчерта, че Сърбия никога няма да признае Косово и че ЕС не трябва да поставя признаването му като условие за кандидатски статут. (Танюг, Гласът на Америка - 06/11/08)
