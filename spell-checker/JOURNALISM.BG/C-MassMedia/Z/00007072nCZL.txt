Хърватското правителство ще подпомага завръщането на бежанци от Бугойно
26/05/2003
 
МОСТАР, Босна и Херцеговина (БиХ) -- Хърватското правителство ще възстанови 58 къщи в босненския град Бугойно, за да подпомогне завръщането на бежанци, съобщиха местните власти в неделя (25 май). Програмата ще бъде финансирана от правителството и ще започне да се реализира в средата на юни. Разселените семейства са основно босненски хървати, принудени да напуснат своите домове поради конфликтите през 90-те години на миналия век. Те са се установили в Хърватия.
Други новини: 17 хърватски НПО са изработили проектозакон за достъп до информацията в институциите на публичната власт.Проектозаконът се предвижда да бъде обсъден в понеделник на среща на хърватския Хелзински комитет за правата на човека. Организациите лансираха инициативата през март, като отбелязаха, че Хърватия е единствената държава в преход без такъв закон. (Виесник - 26/05/03; ХИНА - 25/05/03; ХИНА - 24/05/03)
