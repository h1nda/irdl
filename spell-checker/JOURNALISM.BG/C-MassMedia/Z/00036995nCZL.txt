Албания ще обезврежда боеприпаси, получени от балкански страни 
					10/01/2011
					 
						ТИРАНА, Албания -- Завод в Елбасан, Централна Албания, ще обезврежда стари боеприпаси, получени от балкански страни, съобщиха местните медии в събота (8 януари). Директорът на завода Даниел Каранджа каза, че заводът ще стане първото предприятие в региона, извършващо това, и ще обезврежда боеприпаси от Сърбия, Гърция и Хърватия. Заводът планира да открие тази година нова поточна линия, с което капацитетът му за обезвреждане на боеприпаси ще нарасне на четири линии. През последните десет години в този най-голям в страната завод са били обезвредени около 21 000 тона боеприпаси. Министерството на отбраната обяви планове за унищожаването на около 25 000 тона повече боеприпаси само през тази година. (Balkan Web, Телеграфи, Алсат - 08/01/11)
