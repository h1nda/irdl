Кофи Анан пристига в Атина за срещата на ЕС
16/04/2003
 
АТИНА, Гърция -- Генералният секретар на ООН Кофи Анан ще се срещне в сряда (16 април) в Атина с британския премиер Тони Блеър, германския канцлер Герхард Шрьодер и външните министри на Франция, Германия, Русия, Испания и Великобритания. Те се събраха, за да участват в срещата на високо равнище на ЕС, която започва в сряда и ще доведе до официалното подписване на договорите за приемане на десет нови страни-членки в Евросъюза.
В други новини: ЕС одобри във вторник преработената версия на Партньорското споразумение за присъединяване на Турция. Според Анкара то не се различава съществено от предишния вариант. Правителството се надява да започне преговори по присъединяване с ЕС до края на 2004 г. (Осведомителен център на ООН, АНА, МПА, СиЕйЕн, Дневник, Анадолска агенция, НТВ, АФП - 15/04/03)
