Румънските контролни органи започват проверка на 7 100 случая на корупция
17/10/2003
 
БУКУРЕЩ, Румъния -- Националните контролни органи (АНК) и главната прокуратура са започнали разследването на 7 100 случая на корупция, укриване на данъци и измами, според бюлетина на АНК от четвъртък (16 октомври). Случаите са били регистрирани между 2001 и 2003 г. от финансовата полиция, дирекцията на митниците, службата срещу пране на пари и приватизационните органи.
Според друг новинарски източник генералният секретар на правителството Сербан Михайлеску е заявил в четвъртък, че е освободил правителствения съветник Вирджил Теодореску заради обвинения в корупция. Швейцарски бизнесмен от румънски произход заявил, че е трябвало да подкупи и Михайлеску, и Тедореску, за да спечели инвестиционен проект. АНК са започнали разследване.
Също в четвъртък бе съобщено, че румънският президент Йон Илиеску ще отпътува за Вашингтон по-късно този месец, за да се срещне с американския си колега Джордж У. Буш и по-високопоставени членове на кабинета му. (Би Би Си, Медиафакс, АФП - 16/10/03)
