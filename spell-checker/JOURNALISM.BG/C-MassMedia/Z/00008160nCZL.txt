Румънски ж.п. работници протестират срещу уволнения
29/08/2003
 
БУКУРЕЩ, Румъния -- Ж.п. работници проведоха двучасова национална стачка в четвъртък (28 август) в знак на протест срещу намеренията на правителството да съкрати 19,000 работни места. Съкращенията са част от одобрен от МВФ правителствен план за преструктуриране на националната ж.п. компания. Румъния възнамерява да намали броя на ж.п. служителите от 104,000 на 56,000 души до 2007 година.
Други новини: Румънската асоциация на селскостопанските производители е изчислила, че сегашната суша е причинила загуби на фермерите на стойност 400 млн. евро. По-рано министерството на земеделието оцени загубите на 65 млн. евро. Асоциацията обвини правителството в изкуствено занижение на цифрата, за да избегне изплащането на компенсации. (Ромпрес, Медиафакс - 29/08/03; АФП - 28/08/03)
