Изпълняващият длъжността председател на Долната камара на БиХ каза, че сесията може да бъде възобновена на 7 януари
					20/12/2006
					 
						САРАЕВО, Босна и Херцеговина (БиХ) -- Във вторник (19 декември) Екрем Айванович, изпълняващ длъжността председател на Камарата на представителите (КП) в парламента на БиХ, каза, че учредителната сесия на КП може да бъде възобновена на 7 януари. Той посочи, че това е най-ранната възможна дата, като се имат предвид предстоящите религиозни и новогодишни празници и фактът, че основните партии все още водят разговори за сформиране на управляващо мнозинство. Учредителната сесия на Долната камара на 20 ноември бе отложена, след като партиите не можаха да се споразумеят за парламентарно мнозинство и за кандидат за председател на КП. 
						Също във вторник върховният представител Кристиан Шварц-Шилинг подчерта, че е недопустимо държавното правителство още да не е сформирано. Общите избори се проведоха на 1 октомври. (Независне Новине, Дневни Аваз - 20/12/06; РТРС - 19/12/06)
