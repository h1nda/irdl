Ново разследване срещу Санадер
					04/03/2011
					 
						ЗАГРЕБ, Хърватия -- Службата за борба с корупцията УСКОК съобщи в четвъртък (3 март), че е започнала ново разследване срещу бившия премиер Иво Санадер заради случая с австрийската банка "Хипо Алпе Адрия". Санадер е заподозрян в злоупотреба със служебно положение, докато е бил заместник-външен министър. Предполага се, че той е получил комисиона от около 500 000 евро срещу уреждане на заем за правителството през 1995 г. Санадер бе арестуван на 10 декември в Австрия с международна заповед за арест, издадена от Хърватия, където е разследван за възможни престъпни действия и злоупотреба с власт. Той остава в ареста в Залцбург. (ХРТ, Пословни Дневник, tportal.hr, Ютарни Лист, Вечерни Лист - 03/03/11)
