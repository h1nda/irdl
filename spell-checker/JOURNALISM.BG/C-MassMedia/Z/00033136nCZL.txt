ЕК призова Косово да реформира избирателната си система 
					22/01/2010
					 
						ПРИЩИНА, Косово -- Координационната служба на Европейската комисия в Прищина препоръча в четвъртък (21 януари) Косово да промени избирателната си система, след като Централната избирателна комисия не успя да завърши работата си по общинските избори. Проблемът бе в липсата на консенсус сред назначените от политическите партии лица. ЕК препоръча, наред с друго, преобразуване на Подкомисията за изборни жалби и оплаквания в административна институция. Комисията призова още за неотложно приемане на законодателство, уреждащо регистрацията и дейността на политическите партии, включително финансирането на партии и кампании. Тя предложи също административните решения по жалби и оплаквания да подлежат на съдебни процедури. Представители на правителството казват, че смятат да реформират избирателната система тази година. (Зери, Коха Диторе - 22/01/10; Кохавижън, РТК, ТВ 21 - 21/01/10)
