Още израелски граждани са заподозрени в участие в скандалния трафик в Румъния
					29/07/2009
					 
						БУКУРЕЩ, Румъния -- Двама израелски гинеколози бяха арестувани в Румъния във вторник (28 юли) за предполагаемо участие в разрастващ се скандал, свързан с трафик. "Те са обвинени в трафик на човешки яйцеклетки, участие в престъпна група и практикуване на медицина без разрешение," съобщи Кодрут Олару, главен прокурор в Службата за борба с организираната престъпност". Миналата седмица срещу двамата беше издадена забрана да напускат страната, а друг израелски гражданин и неговият син, управлявали клиниката “Сабик” в Букурещ, също бяха задържани. Според прокурорите заподозрените са се свързвали с румънски жени на възраст между 18 и 30 години и са им плащали до 238 евро за техни яйцеклетки, които след това са били продавани на двойки, желаещи оплождане по метода ин витро. Повечето от клиентите на клиниката са били от Израел, Италия и Великобритания. (Джерусалем Поуст - 29/07/09; АФП - 28/07/09)
