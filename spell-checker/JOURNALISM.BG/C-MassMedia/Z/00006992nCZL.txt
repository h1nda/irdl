Гръцки държавни служители стачкуват за по-високи заплати
19/05/2003
 
АТИНА, Гърция -- Държавни служители са обявили 24-часова стачка в понеделник (19 май) с искания за по-високи заплати. Стачката се организира от гръцкия Съюз на държавните служители (АДЕДИ). Финансовото министерство излезе с коментар, според който удовлетворяването на исканията на служителите би създало значително бреме за държавния бюджет. Представители на АДЕДИ ще се срещнат в четвъртък с финансовия министър Никос Христодулакис.( АНА, МПА - 18/05/03)
