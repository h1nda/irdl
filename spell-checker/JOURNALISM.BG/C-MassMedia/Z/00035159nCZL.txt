ЕС призова Косово и Сърбия да започнат разговори 
					01/07/2010
					 
						БРЮКСЕЛ, Белгия -- Медиите в Прищина съобщават, че ЕС продължава да призовава Косово и Сърбия да започнат диалог по практически въпроси. От Брюксел испанският външен министър Мигел Анхел Моратинос каза в сряда (30 юни), че Испания, като приключваща председателството си на ЕС, е насърчавала такива разговори. „Отделно от признаването или непризнаването на Косово Испания е окуражавала сърбите и косоварите да работят по практически въпроси, за да се подобри животът на хората, и това ще бъде наш постоянен ангажимент въпреки правните проблеми и въпросите за признаването на независимостта”, каза Моратинос. Въпросът за статута, добави той, е въпрос, който двете страни трябва да решат. (РТК, Арта ТВ, Клан Косова - 30/06/10)
