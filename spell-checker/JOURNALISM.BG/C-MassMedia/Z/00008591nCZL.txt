Сърбия отбелязва отстраняването на Милошевич
06/10/2003
 
БЕЛГРАД, Сърбия-Черна Гора -- Няколко хиляди души участваха в шествие в центъра на Белград в неделя (5 октомври), за да отбележат третата годишнина от отстраняването на Слободан Милошевич. Проявата бе организирана от студентското движение Отпор, което бе начело на протестите срещу диктатора през 2001 година. Демонстрантите в неделя стигнаха до парламента и призоваха за провеждане на нови избори.
Междувременно в Нови Сад Томислав Николич, кандидат за президент от ултраконсервативната Радикална партия, даде хода на предизборната си кампания.
Други новини: сръбският премиер Зоран Живкович обяви в неделя, че кабинетът му е успял да изпълни 95 % от задачите, които си е поставил през последните три години. В изявление пред Радио и Телевизия Сърбия той каза, че образованието, здравеопазването и инфраструктурните проекти са сред най-очевидните постижения. (АП, АФП, Б92, Фо Нет- 05/10/03)
