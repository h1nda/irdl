Еврокомисарят Рен отново призова Тирана да ускори реформите
					14/09/2005
					 
						ТИРАНА, Албания -- Еврокомисарят по разширяването Оли Рен отново е призовал да се ускорят реформите в Албания по време на телефонен разговор във вторник (13 септември) с новия министър-председател на страната Сали Бериша. Рен е обещал, че подкрепата за стремежите на Албания към ЕС ще продължи, но е подчертал, че от Тирана се очаква да ускори реформите, свързани с интеграцията, както и борбата срещу престъпността и корупцията. (Уеб-сайт на албанското правителство - 13/09/05)
