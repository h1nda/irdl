Втора групировка пое отговорността за бомбения атентат в Атина
					30/12/2009
					 
						AТИНА, Гърция -- Втора екстремистка групировка, "Терористична партизанска група" пое отговорността във вторник (29 декември) за бомбения атентат в неделя близо до Националната банка на Гърция и голяма застрахователна компания в Атина. Първата групировка, която пое отговорността, "Конспирация на огнените ядра" съобщи в изявление, пуснато по интернет в понеделник, че атентатът е имал за цел да изрази протест срещу "консуматорското коледно настроение" и демонстрирането на богатство. Според нея взривното устройство, използвано в атентата е имало "подобрена конструкция", целяща да причини сериозни щети. Групировката е заплашила да използва дори по-мощни бомби в бъдеще и е изразила солидарност с анархистите, излежаващи присъди в затвори в Гърция, Чили и Германия. (Kaтимерини, БТА - 29/12/09)
