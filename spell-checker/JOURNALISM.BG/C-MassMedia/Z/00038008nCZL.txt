Фейт: "Решението на косовския Конституционен съд трябва да се уважи"
					01/04/2011
					 
						ПРИЩИНА, Косово -- Специалният представител на ЕС в Косово Питер Фейт призова в четвъртък (31 март) всички заинтересовани страни да уважат решението на Конституционния съд относно нарушаването на процедурите при избора на президент. Съдът постанови, че изборът на Беджет Пацоли за президент е бил в нарушение на конституцията поради липсата на кворум и на друг кандидат. Фейт призова депутатите от опозицията да участват в парламентарните заседания, за да не се повтарят същите грешки и да може изборът на президент да се осъществи. (Зъри, Експрес, Косова Сот - 01/04/11; РТК, Клан Косова - 31/03/11)
