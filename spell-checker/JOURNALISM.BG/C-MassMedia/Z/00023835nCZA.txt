Черна гора планира да стане износител на електроенергия
					10/09/2007
					Властите в Черна гора твърдят, че строежът на нови електроцентрали ще помогне за намаляване на зависимостта от внос на електроенергия и ще използва възможностите на страната за хидроенергия. Защитниците на природната среда обаче твърдят ще опазването на природата е на първо място.
					От Неделко Рудович за Southeast European Times в Подгорица - 10/09/07
 
					 
						
Според новата енергийна стратегия правителството на Черна гора предвижда построяването на нови хидроелектроцентрали. [Архив]
						Правителството на Черна гора оповести стратегия, която цели намаляване на зависимостта на страната от внос на енергия и по-пълно оползотворяване на възможностите за хидроенергия. Властите призовават за инвестиране на 1,8 милиона евро в различни проекти до 2025 г. 
						Най-големите инвестиции ще бъдат за построяването на нови хидроелектроцентрали и енергийни мрежи. Според правителствени експерти, Черна гора понастоящем използва едва 17 % от своя хидроенергиен потенциал, а внася една трета от необходимата й енергия. 
						Около 434 милиона евро ще бъдат изразходвани за строежа на малки хидроелектроцентрали до реките Морача и Комарница. Планът същко включва съживяване на топлоелектроцентралата в Плевля, в Северна Черна гора. 
						"С две хидроелектроцентрали до река Морача до 2013 г. Черна гора може да започне за изнася енергия", заяви Миодраг Канович, заместник-министър на икономическото развитие. 
						 Поради липса на приходи, заяви той, държавата трябва да намери стратегически партньори за строеж на нови електроцентрали. 
						"Ще бъдат проведени международни търгове... ще видим кой проект е най-добрият и дали [държавата] ще има дял в собствеността. Сега всичко, което знаем е, че нямаме достатъчно енергия. Ако произведем електричество, цените ще спаднат," заяви Канович. 
						Ако електроцентралите са собственост на държавата, те ще трябва да спазват правила, които изскват да продават електричество само на жителите на Черна гора за известен период от време, добави той. Канович очаква търг за първите пет малки хидроелектроцентрали - Риека Църноевица, Риека Мусовица, Подгор, Савник и Лиева Риека - да бъде обявен през септември следващата година. 
						Макар че правителството подчертава необходимостта от нови съоръжения, еколозите не са съгласни. Те твърдят, че не се прави достатъчно, за консервиране на енергията. 
						По-доброто спестяване на енергия трябва да бъде на първо място, твърдят природозащитниците. Едва след това властите трябва да помислят за строеж на нови електроцентрали и дори тогава ще трябва да се прецени отражението им върху околната среда. 
						Според правителството обаче Черна гора е в процес на подобряване на защитата на околната среда чрез осъществяване на стандартите на ЕС. Министерството на икономическото развитие заяви, че очаква най-големите потребители на енергия в страната - заводът за алуминий в Подгорица, стоманодобивният завод в Никсич и държавните железници - да намалят потреблението с 20 % благодарение на новите технологии.
