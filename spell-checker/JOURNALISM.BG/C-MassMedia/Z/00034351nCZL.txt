Хага отхвърли искането на Радич за предсрочно освобождаване
					29/04/2010
					 
						ХАГА, Холандия -- В сряда (28 април) Трибуналът на ООН за военни престъпления отхвърли искането за предсрочно освобождаване на осъдения военнопрестъпник Младжо Радич. Той беше осъден на 20 години затвор през 2001 г. за престъпления срещу бошнаци, извършени по време на конфликта от 1992-1995 г., и по-специално за изтезания и убийства на несърби в концентрационния лагер „Омарска” близо до Приедор през 1992 г. Радич, който е в затвор във Франция, е поискал от съда да бъде освободен предсрочно след излежаването на половината от присъдата си. В решението си Трибуналът отбелязва, че освобождаването може да бъде обсъждано само след излежаване на две трети от присъдата. (Дневни Аваз, Онаса, Радио Свободна Европа - 28/04/10)
