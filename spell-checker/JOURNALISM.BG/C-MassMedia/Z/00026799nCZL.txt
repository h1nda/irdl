Външните министри от ЕС спорят по перспективите за присъединяване на Македония
					17/06/2008
					 
						ЛЮКСЕМБУРГ -- Възможното започване от Македония на преговори за присъединяване към ЕС през тази година разпали разгорещен дебат сред европейските министри на външните работи на срещата им в понеделник (16 юни) в Люксембург. Спорът започна, след като съседката на Македония, Гърция, се противопостави на надеждите на Скопие за присъединяване към блока поради отдавнашния спор за името между двете страни. Дипломатите изразиха сериозна загриженост във връзка със сериозните нарушения по време на извънредните избори в Македония на 1 юни и призоваха правителството да накаже виновните. Те подчертаха отново своята ангажираност с европейската перспектива на Скопие, но не споменаха конкретна дата за започване на преговорите за присъединяване. 
						Що се отнася до Сърбия, външните министри решиха да предложат на Съвета на ЕС да се ускори интеграцията на Сърбия в ЕС, включително и предоставянето й на статут на кандидат-членка на ЕС. Според съобщенията Холандия се е противопоставила на формулировката, но накрая първоначалният текст е бил запазен.
						Относно Кипър външните министри на ЕС са се споразумели да се облекчи икономическата изолация на контролираната от турците северна част на Кипър, за да се подкрепят усилията за обединение на острова. Мерките са насочени към засилване на търговията и икономическата интеграция на турската и гръцката общност на острова. (Утрински Весник, Заман - 17/06/08; Ройтерс, Макфакс, A1, СТА, Бета, Фена, АП - 16/06/08)
