Етнически албанци протестират срещу реакцията на полицията
					30/09/2007
					 
						СКОПИЕ, Македония - Около 1500 поддръжници на най-голямата етническа албанска партия в Македония - Демократическият съюз за интеграция (ДУИ) се събраха в Скопие в петък (28 септември), за да протестират срещу реакцията на полицията по време на сблъсъците в сградата на парламента по-рано през седмицата. "Ние организирахме демонстрация срещу държавния терор", заяви пред АФП Джевад Адеми, депутат от ДУИ. 
						Във вторник най-малко девет души бяха ранени в сблъсъците в парламента. Скандалът избухна след спор между етническите албански партии по въпроса за избирателните реформи. (Макфакс, A1, ЮПИ, Агенция София нюз, Канал 5 - 29/09/07; AФП - 28/09/07; Ройтерс - 26/09/07)
