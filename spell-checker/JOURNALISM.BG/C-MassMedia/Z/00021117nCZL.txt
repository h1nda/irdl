Европейската комисия приветства България и Румъния в ЕС
					29/12/2006
					 
						БРЮКСЕЛ, Белгия -- В четвъртък (28 декември) Европейската комисия приветства България и Румъния като най-новите страни-членки. Двете страни ще се присъединят официално към Сюъза в понеделник. Председателят на Европейската комисия Жозе Мануел Барозу направи изявление, в което окачестви събитието като историческо. Еврокомисарят по разширяването Оли Рен заяви, че членството значително ще подобри ежедневието на всички българи и румънци. Той и германският външен министър Франк-Валтер Щайнмайер, чиято страна поема ротационното председателство на ЕС в понеделник, ще присъстват на тържествата в София и Букурещ. България и Румъния кандадатстваха за членство в ЕС през 1995 г. Присъединителният им договор бе подписан през април 2005 г..
						Премиерът Калин Попеску Таричану се опита да поохлади ентусиазма в четвъртък, заявявайки, че на Румъния може да са необходими 40 години, за да достигне икономически и политически старите страни-членки на ЕС. Стабилният икономически растеж и политическата стабилност може да съкрати това време наполовина, добави той. (Романия Либера, 24 часа - 29/12/06; БНР, Медиафакс, Медиапул, Ромпрес, съобщение за печата на ЕК, ЮПИ - 28/12/06)
