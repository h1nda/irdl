Косово призова за по-голям натиск върху Белград във връзка с изчезналите лица
					31/08/2010
					 
						ПРИЩИНА, Косово – Семействата настояват институциите да направят повече, за да хвърлят светлина върху съдбата на 1837 изчезнали лица. Отбелязвайки Международния ден на безследно изчезналите в понеделник (30 август), представители на правителството заявиха, че международната общност трябва да упражни натиск върху Белград, за да бъде предоставена повече информация за безследно изчезналите хора. Ръководителят на Международната гражданска служба Питер Фейт посочи, че въпросите, пораждащи правна, социална и икономическа несигурност за семействата на изчезналите лица, трябва да бъдат решени, като се използват всички средства. Фейт насърчи парламента на Косово да приеме закон за безследно изчезналите лица, който да засили подкрепата за членовете на семействата и усилията им да възстановят живота си. (Кохавижън, РТК, Телеграфи, Клан Косова - 30/08/10)
