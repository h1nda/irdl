Опозицията в Македония критикува правителството за забавянето на реформите, необходими за членство в ЕС
					29/12/2006
					 
						СКОПИЕ, Македония -- Радмила Шекеринска, лидер на главната опозиционна партия в Македония, Социалдемократически алианс на Македония разкритикува правителството в четвъртък (28 декември) за това, което тя окачестви като забавяне на процесите на реформи, свързани с ЕС. В интервю за радио "Дойче веле", Шекеринска загатна, че кабинетът носи отговорност за неуспеха на Македония да постигне определяне на дата за започване на преговорите с ЕС тази година. Тя се изказа особено остро за икономическата политика на правитерството, подчертавайки, че инвеститорите няма да дойдат в страна, където данъчната и социалната системи се променят на всеки четири години. (Вечер - 29/12/06; Макфакс, МИА - 28/12/06)
