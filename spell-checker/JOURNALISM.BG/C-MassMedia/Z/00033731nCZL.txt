Белгия заяви, че либерализирането на визовия режим зависи от признаването на независимостта на Косово
					10/03/2010
					 
						ПРИЩИНА, Косово -- Белгийският министър-председател Ив Льотерм каза във вторник (9 март) в Прищина, че либерализирането на визите зависи от признаването на независимостта на Косово от страните от Шенгенската зона. „Независимостта трябва да бъде призната от всички държави”, каза Льотерм. Белгия поема ротационното председателство на ЕС от Испания на 1 юли и според Льотерм Балканите ще бъдат сред приоритетите й. (Косова Сот, Зери, Коха Диторе - 10/03/10; РТК, Телеграфи - 09/03/10)
