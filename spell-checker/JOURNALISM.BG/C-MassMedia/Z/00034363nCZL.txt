Джелич заяви, че оценката на кандидатурата на Сърбия за ЕС може да бъде отложена
					30/04/2010
					 
						БЕЛГРАД, Сърбия -- Заместник министър-председателят, отговарящ за европейската интеграция, Божидар Джелич призна в четвъртък (29 април), че не е сигурен дали Съветът на ЕС ще поиска от Европейската комисия да започне оценка на молбата за членство на Сърбия през юни. В интервю за белградската телевизия Б92 Джелич обясни, че понастоящем ЕС изглежда твърде ангажиран с други въпроси, като дълга на Гърция и предсрочните избори в Белгия и Холандия. Тези страни, призна той, може да поискат решението за кандидатурата на Сърбия да бъде оставено на новите им правителства. Сърбия се надява да получи статут на страна кандидатка през първата половина на 2011 г. (Б92, Вести - 29/04/10)
