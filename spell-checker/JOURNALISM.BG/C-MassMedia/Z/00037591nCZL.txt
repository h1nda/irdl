САЩ призоваха за бързо сформиране на правителство в БиХ
					27/02/2011
					 
						САРАЕВО, Босна и Херцеговина (БиХ) - Вашингтон няма никакъв специфичен план или предложения за напредък в БиХ, тъй като решенията, свързани с бъдещето на страната са в ръцете на местните политически лидери, заяви в Сараево в петък (25 февруари) заместник-държавният секретар на САЩ Джеймс Стайнбърг. По време на посещението си той се срещна с няколко политици, включителнсо с лидера на Хърватския демократически съюз на БиХ Драган Чович, лидера на ХДЗ 1990 Бозо Любич, лидера на Партията на демократичното действие Сюлейман Тихич и лидера на Социалдемократическата партия Златко Лагумджия. Официалните представители са обсъдили бавния процес на сформиране на ново правителство, продължаващ вече почти пет месеца след изборите. (AНСамед, Радио "Свободно Европа", БХ нюз - 25/02/11)
