Седем ранени при бомбено нападение на ПКК срещу полицейска сграда в Източна Турция
					31/07/2006
					 
						АНКАРА, Турция -- Седем души, в т. ч. шестима полицаи, бяха ранени при бомбено нападение на Кюрдската работническа партия (ПКК) в неделя (30 юли) срещу полицейски комплекс в Догубеязит, Източна Турция. Провежда се интензивна акция за откриване на виновниците. В същия ден бе убит и турски войник при сблъсък с терористи от ПКК в източната провинция Бингол.
						Междувременно в югоизточния град Санлъурфа полицията арестува близо 130 души, които са присъствали на събрание, свикано от основната кюрдска партия в страната, Партията за демократично общество. Властите твърдят, че събитието е било свързано с ПКК. Организаторите обаче настояват, че събранието е имало за цел единствно разискване на проблемите на града. (Заман, Сабах - 31/07/06; AФП - 30/07/06)
