Албания ще открие нови служби за борба с организираната престъпност
					30/10/2009
					 
						ТИРАНА, Албания -- Шест нови следствени служби ще бъдат създадени от Главната прокуратура в Тирана в помощ на борбата с корупцията и финансовата престъпност. Борбата с организираната престъпност е пътят към ЕС, каза в четвъртък (29 октомври) главният прокурор Ина Рама по време на церемония по назначаването на нови прокурори. Рама призова данъчните служби да помагат в тези разследвания. "Имаме работа с престъпления, извършени от повече от едно лице, сложни престъпления, борбата с които изисква повече почтеност, професионализъм и кураж," добави Рама. (Шекули, Алсат, Клан, Телеграфи - 29/10/09)
