Сърбия откри таен склад с оръжие край южната си граница
					20/08/2009
					 
						БЕЛГРАД, Сърбия -- Полицията откри в сряда (19 август) голямо скривалище на незаконни оръжия в подземен резервоар за петрол в южното село Кончул. Намерени са бомби, противопехотни мини, ракетни установки, пушки, автомати и боеприпаси. Министърът на вътрешните работи Ивица Дачич заяви пред журналисти, че откриването на оръжието ще допринесе за стабилността в района. (Танюг, Фонет, Б92, РТС, Бета, АП, АФП - 19/08/09)
