Косовските журналисти призовават за по-голяма прозрачност в работата на обществените институции
					27/08/2007
					 
						ПРИЩИНА, Косово, Сърбия -- Асоциацията на косовските журналисти (АКЖ) заяви в неделя (26 август), че местните институции подценяват работата на журналистите, като непрекъснато нарушават правото на информираност на гражданите за всички действия на държавните служители. На прескоференция ръководителите на АКЖ призоваха местните институции към по-голяма прозрачност в тяхната работа. Асоциацията съобщи, че само в 23,5 % от случаите държавните служители са предоставили на журналистите правото да се запознаят и да използват официални документи.
						Други новини -- В интервю за Радио "Свободна Европа" известният албански писател Исмаил Кадаре, носител на международната награда "Ман Букър" за 2005 г., заяви, че разделянето на Косово ще разпали нов конфликт на Балканите. Въпреки че Кадаре подчерта своята подкрепа за мирно решение, той каза, че независимостта не подлежи на договаряне. (Шекули -27/08/07; РТК, РСЕ - 26/08/07)
