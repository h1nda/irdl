Македонската полиция конфискува 400 кг кокаин
					08/01/2007
					 
						СКОПИЕ, Македония -- Полицията конфискува в неделя (7 януари) 400 кг кокаин - най-голямото задържано досега количество. Наркотикът е бил скрит в 60 варела, които е трябвало да съдържат боя. Те са били натоварени на камион, спрян при влизането му в Македония от Косово. Полицията съобщи, че висококачественият кокаин е произведен във Венецуела и по улични цени струва около 40 млн. евро. Арестуван е шофьорът на камиона, македонски гражданин.
						Други новини -- Румънската гранична полиция съобщи в петък, че е разбила международна групировка за трафик на деца, базирана в югозападната част на страната. Смята се, че 15-членната мрежа е експлоатирала деца, като ги е принуждавала да крадат в Италия. (БиБиСи - 08/01/07; Макфакс, Телма ТВ - 07/01/07; Катимерини, AНA-MПA - 06/01/07)
