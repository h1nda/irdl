Съдебните експерти приключиха работата си по масов гроб в БиХ
					27/08/2009
					 
						САРАЕВО, Босна и Херцеговина (БиХ) -- В сряда (26 август) съдебните експерти съобщиха, че са приключили работата си по масов гроб в Коричанске Стиене, където бяха открити тленните останки на най-малко 50 мюсюлмани и хървати, жертви на конфликта от 1992-1995 г. Според твърденията повече от 200 мюсюлмани и хървати от босненския град Приедор са били отведени в Коричанске Стиене и убити от босненските сръбски сили през 1992 г. Техните тела са били захвърлени в дълбок овраг в планината Влашич. 
						Гордан Джурич, обвинен в извършването на престъпления срещу човечеството във връзка с клането, сключи в сряда сделка с обвинението. Според споразумението той ще се признае за виновен и ще приеме присъда от седем до десет години затвор. (АФП, Дневни Аваз, Фена, БХРТ, РТРС, Онаса - 26/08/09)
