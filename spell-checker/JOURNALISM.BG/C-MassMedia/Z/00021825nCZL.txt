Тадич предрече, че Сърбия ще има ново правителство в рамките на три седмици
					07/03/2007
					 
						БРЮКСЕЛ, Белгия – Във вторник (6 март) сръбският президент Борис Тадич заяви, че страната ще има ново правителство в рамките на две или три седмици. Той каза, че това ще спомогне за интеграцията на страната в ЕС, реформите и пълното сътрудничество с Трибунала на ООН за военни престъпления. Коментарите на лидера на Демократическата партия (ДП) бяха направени след разговорите му с лидери на ЕС в Брюксел. 
						Междувременно в Белград консултациите по съставянето на нов коалиционен кабинет продължиха във вторник с отделни срещи между ДП и коалицията, оглавявана от Либералдемократическата партия (ЛДП), ДП и партиите на малцинствата, както и между коалицията Демократическа партия на Сърбия (ДПС) - Нова Събия (НС) и „Г17 Плюс”. (Блиц, Данас - 07/03/07; Бета, Б92, ТАНЮГ, РТС - 06/03/07)
