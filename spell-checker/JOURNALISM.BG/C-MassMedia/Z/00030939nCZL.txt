Нова коалиция ще работи за интеграцията на Албания в ЕС
					15/07/2009
					 
						ТИРАНА, Албания -- Във вторник (14 юли) министър-председателят Сали Бериша каза, че предложената коалиция между оглавяваната от него Демократическа партия и Социалистическото движение за интеграция ще работи за присъединяването на Албания към ЕС. "Договореното партньорство няма за цел да ни задържи на власт, а да интегрира Албания в Европа", подчерта той. Коалицията е прецедент в албанската политика, тъй като яростни противници от двата края на политическия спектър обединяват силите си, за да управляват страната. Бериша обвини също така Еди Рама, лидера на главната опозиционна Социалистическа партия, че е оспорил процеса на преброяване на гласовете, вместо да признае поражението си в изборите на 28 юни. (Гласът на Америка, Топ Ченъл, Ора Нюз, Шекули - 14/07/09)
