РС сформира нова следствена подгрупа за Сребреница по искане на Ашдаун
					28/07/2005
					 
						БАНЯ ЛУКА, Босна и Херцеговина (БиХ) -- Нова подгрупа за разследване на клането в Сребреница през 1995 г. бе сформирана в Република Сръбска (РС) в сряда (27 юли) по искане на върховния представител Пади Ашдаун. Тя се председателства от Смаил Чекич, който е ръководител на организацията на БиХ за разследване на престъпления срещу човечеството и международното право. Новата комисия ще действа като част от съществуващата правителствена комисия за Сребреница, като задачата й е да установи истината за клането. Ашдаун поиска сформирането на тази подкомисия, след като отправи критики за бавните темпове, с които се развива разследването за Сребреница, и липсата на достатъчно информация от Баня Лука. Новата подгрупа трябва внимателно да прегледа всички архиви на институциите в РС и възможно най-скоро да изготви списък на отговорните за клането лица. (Фена, Бета - 27/07/05)
