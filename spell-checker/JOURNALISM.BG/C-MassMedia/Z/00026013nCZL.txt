Словения и Франция призоваха за нов подход в подкрепа на проевропейските сили в Сърбия
					03/04/2008
					 
						БЕЛГРАД, Сърбия -- Словенският външен министър Димитрий Рупел, чиято страна е ротационен председател на ЕС, и неговият френски колега Бернар Кушнер публикуваха в сряда (2 април) съвместно открито писмо, с което призовават Сърбия да възприеме нов подход в подкрепа на проевропейските сили в страната. Те призовават Белград да си сърудничи с мисията на ЕС в Косово (ЮЛЕКС), вместо да затруднява нейната работа, като предупредиха, че ако Белград не спре да отхвърля мисията, страната може да загуби шансовете си за евентуално присъединяване към ЕС. (Ройтерс, Фонет, Танюг, Бета, Блиц - 02/04/08)
