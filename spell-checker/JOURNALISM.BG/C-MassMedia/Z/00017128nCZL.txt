Българският министър Калфин обсъди с френския си колега предстоящото му посещение в Либия
					04/01/2006
					 
						СОФИЯ, България -- Външният министър Ивайло Калфин и френският му колега Филип Дуст-Блази разговаряха по телефона във вторник (3 януари), преди отпътуването на Дуст-Блази за Либия тази седмица. Той смята да посети петте български медицински сестри, осъдени на смърт в Либия по обвинения, че са заразили деца с вируса на СПИН. Той ще представи и френския принос в рамките на хуманитарния план на ЕС, имащ за цел да подпомогне заразените с ХИВ деца. Международни експерти оспорват обвиненията срещу медиците с твърдението, че заразяванията най-веротно са станали заради лошите санитарни условия.
						Други новини -- Във вторник началникът на българската Национална разузнавателна служба Ангел Александров потвърди, че проявява интерес към поста на главен прокурор след изтичането на мандата на сегашния титуляр Никола Филчев на 22 февруари. Висшият съдебен съвет трябва да бъде свикан към края на месеца за започване на процедурата по избиране на нов главен прокурор със седемгодишен мандат. (Сега - 04/01/06; Медиапул - 03/01/06)
