ОССЕ приветства новия етичен кодекс на медиите в Албания 
					29/09/2006
					 
						ТИРАНА, Албания -- В четвъртък (28 септември) ОССЕ приветства подписването на етичен кодекс на националните медии в Албания и създаването на съвет по етика, като нарече това голяма стъпка към по-добри етични и професионални стандарти. В сряда три водещи албански журналистически и медийни асоциации приеха кодекса, който бе изготвен от група местни експерти с помощта на ОССЕ и USAID. Бе създаден седемчленен Съвет по медийна етика, който ще се занимава със спорове, свързани с медиите. (Уеб сайт на ОССЕ, Стандарт - 29/09/06)
