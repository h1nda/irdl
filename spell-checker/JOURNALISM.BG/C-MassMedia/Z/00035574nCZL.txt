Доклад: ЕК ще реши въпроса със статута на Черна гора на страна кандидатка за членство в ЕС 
					08/08/2010
					 
						ПОДГОРИЦА, Черна гора -- Европейската комисия (ЕК) ще представи мнението си за готовността на Черна гора да придобие статут на страна кандидатка за членство на 10 ноември, съобщи в петък (6 август) новинарският "Портал Аналитика", като цитира неназовани международни източници. ЕК се очаква да публикува мнението си заедно с годишния си доклад за напредъка на страната. В доклада за напредъка през 2009 г. ЕК заяви, че Черна гора е постигнала значителен напредък в областта на политическите реформи, но трябва да усили борбата срещу корупцията и организираната престъпност. Подгорица представи кандидатурата си за членство в ЕС през декември 2008 г. и се надява да получи статут на страна кандидатка за членство до началото на 2011 г. (Портал Аналитика, Aнтена М - 06/08/10)
