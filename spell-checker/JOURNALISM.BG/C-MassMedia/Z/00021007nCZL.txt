Роднини на обвиняеми в терористичен заговор в Черна гора организираха митинг в тяхна защита
					18/12/2006
					 
						ПОДГОРИЦА, Черна гора -- Роднините на двама братовчеди, етнически албанци, арестувани в Черна гора, се събраха на митинг пред американското посолство в Подгорица в неделя (17 декември). Рок и Коля Дедвукай, американски граждани, са сред 18-те лица, арестувани през септември. Черногорските власти твърдят, че те са планирали терористични нападения с цел установяване на автономна етническа албанска област на черногорска територия. Роднините им обаче твърдят, че обвинението е политически мотивирано и не е подкрепено с доказателства. (Виести, Победа, Албейниън Нюз - 18/12/06)
