Премиерът на РС Додик посети Плавшич в затвора
					18/08/2008
					 
						СТОКХОЛМ, Швеция – Премиерът на Република Сръбска (РС) Милорад Додик посети в неделя (17 август) бившия президент на РС Биляна Плавшич, която излежава присъда в женски затвор в Швеция, след като Хагският трибунал я осъди за военни престъпления срещу босненски мюсюлмани. Додик заяви, че по време на тричасовия им разговор той е запознал Плавшич с „напредъка на РС”. За нея той каза, че се намира „в добро физическо и душевно здраве”, и спомена, че тя очаква шведските власти да вземат решение по последната й молба за условно освобождаване до края на август. Тя се предаде на Хагския трибунал през 2001 г., призна се за виновна и получи 11-годишна присъда за престъпления срещу човечеството. (РТРС, Танюг, Б92 - 17/08/08)
