Ръководителите на балканските страни приеха обща платформа за сигурността на границите
23/05/2003
 
ОХРИД, Македония -- Премиерите на Македония, Сърбия-Черна Гора, Босна и Херцеговина, България, Хърватска, Румъния и Албания приеха обща платформа за сигурността на границите в четвъртък (22 май), която има за цел да координира усилията за привеждане на управлението на границите в съответствие със стандартите на ЕС. На срещата в Охрид ръководители на балканските страни потвърдиха решимостта си за борба с организираната престъпност и нелегалния трафик на оръжия и хора. Македонският външен министър Илинка Митрева проведе срещи със своите колеги от България и Сърбия-Черна Гора. В резултат на разговорите бяха подписани меморандум за сътрудничество между Македония и България в областта на интеграцията с ЕС, а също и споразумение за откриване на четири нови пропускателни пункта на границата със Сърбия-Черна Гора. (Дневник, Утрински Весник - 23/05/03; МИА, А1 ТВ, Макфакс - 22/05/03)
