Турция смята да отмени изолацията в единична килия на лидера на ПКК Очалан
					23/11/2008
					 
						AНКАРА, Турция -- Министърът на правосъдието Мехмет Али Сахин заяви, че Турция смята да прекрати изолацията в единична килия на Абдула Очалан, лидер на терористичната Кюрдска работническа партия (ПКК). Той излежава доживотна присъда в затвор на остров Имрали след арестуването и осъждането му през 1999 г. В петък (21 ноември) Сахин заяви, че властите са започнали да строят нов затвор на острова, където може би ще бъдат прехвърлени петима или шестима други затворници. През март Комитетът на Съвета на Европа за превенция на мъченията призова Турция да сложи край на изолацията на Очалан, след като нейни представители, които го посетиха в затвора, изразиха загриженост за психичното му здраве. 
						Други новини - В петък членове на ПКК бомбардираха нефтопровода Кирку-Джейхан в североизточната провинция Мардин, съобщиха официални представители на енергийното министерство. Атентатът е предизвикал голям пожар и е спрял износа на нефт. ПКК поеха отговорност за експлозията в събота. (Ройтерс, Gazeta.ru, Фират, Хюриет, НТВ - 22/11/08; AП, AФП, Хюриет, Анадолска информационна агенция - 21/11/08)
