Министерството на отбраната в БиХ съобщи имената на кандидатите за генералски постове, одобрени от СФОР
03/06/2004
 
САРАЕВО, Босна и Херцеговина (БиХ) -- Министерството на отбраната на БиХ съобщи в сряда (2 юни) имената на шестимата кандидати за генералски постове в бъдещите въоръжени сили на БиХ, които са издържали проверката на СФОР. Министерството заяви, че от общо 12 кандидатури командването на СФОР е одобрило тези на Роберт Сушац, Есада Шейтанич, Нисад Балта, Мирсада Гутич, Югослав Бърдар и Емир Редзович. Министерството заяви, че в близко бъдеще ще представи резултатите от проверката на СФОР на останалите шестима кандидати. (Дневни аваз - 03/06/04; Фена - 02/06/04)
