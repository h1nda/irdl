Началото на новата учебна година в Сърбия е отложено поради стачка на учителите
		06/09/2005
		 
			БЕЛГРАД, Сърбия и Черна гора -- Началото на новата учебна година бе отложено за хиляди сръбски ученици поради продължаващата стачка на учителите. Сръбският съюз на преподавателите обяви в понеделник (5 септември), че учебната година не е започнала на 1 септември, както е било планирано, в около 300 сръбски начални и средни училища, където учителите настояват за увеличение на заплатите и придобивките. Съюзът обвини правителството за отлагането, заявявайки, че са представили исканията си на кабинета през юни, за да има достатъчно време за преговори. Министърът на образованието Слободан Вуксанович заяви, че преговорите със синдикатите ще започнат на 15 септември. (Данас - 06/09/05; Б92 - 05/09/05)
