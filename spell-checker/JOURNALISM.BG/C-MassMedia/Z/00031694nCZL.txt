Турция ще увеличи водния поток за Ирак
					20/09/2009
					 
						АНКАРА, Турция -- Турция се съгласи да увеличи водния поток от река Ефрат за Ирак, съобщи в изявление в събота (19 септември) говорителят на иракското правителство Али ал-Дабаг. Това стана на среща между иракския външен министър Хошиар Зебари и турския министър на околната среда Вейсел Ероголу в Истанбул. "Турция се съгласи да осигури на Ирак 450 до 500 куб. метра вода в секунда по Еврат до 20 октомври", каза ал-Дабаг. Ирак и Сирия често обвиняват Турция, че е установила монопол върху реките Ефрат и Тигър чрез язовири, построени на двете реки като част от голям проект за напояване на югоизточната част на страната. Турция защити проекта с твърдението, че той ще подобри управлението на водите и ще осигури непрекъснат воден поток без оглед на сезонните промени. В района на Истанбул имаше поройни дъждове и наводнения миналата седмица, докато Ирак преживява една от най-продължителните суши в историята си. (Ройтерс, AФП, Прес ТВ - 19/09/09)
