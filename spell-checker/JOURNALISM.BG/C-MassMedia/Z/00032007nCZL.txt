Турската полиция арестува заподозрени членове на "Ал Кайда"
					16/10/2009
					 
						АНКАРА, Турция -- Медиите съобщиха в четвъртък (15 октомври), че полицията е арестувала повече от 30 заподозрени членове на терористичната мрежа "Ал Кайда" по време на операция, обхванала осем провинции в цялата страна. Акцията е била съсредоточена в източните провинции Ван и Ерзурум, както и в Истанбул. Заподозрените са обвинени в планиране на терористични нападения срещу цели на НАТО, САЩ и Израел. Те са заподозрени в предоставянето на логистична подкрепа на лагери на "Ал Кайда" в чужбина. (Заман - 16/10/09; ДПА, АП, Хюриет, Анадолска информационна агенция, Ройтерс - 15/10/09)
