ЕП прие резолюции за Македония, Хърватия и Турция
					10/02/2010
					 
						БРЮКСЕЛ, Белгия -- В сряда (10 февруари) Европейският парламент (ЕП) прие резолюция, внесена от словенския депутат Зоран Талер, в която се препоръчва ЕС да определи дати за започване на преговорите за членство с Македония. Проектът за резолюция беше подкрепен от 548 депутати, 45 гласуваха против него, а 35 се въздържаха. Документът препоръчва на Македония бързо да реши своя спор за името с Гърция. Без решение по спора би било невъзможно да се започнат преговорите с ЕС през следващите 6 месеца, каза испанският държавен министър по европейските въпроси Мигел Анхел Моратинос.
						Депутатите в ЕП приеха също и резолюция за напредъка на Хърватия, в която се казва, че преговорите за присъединяване могат да бъдат приключени до края на тази година, ако всички критерии бъдат изпълнени. Документът беше подкрепен от 582 срещу 24 гласа с 37 въздържали се.
						Освен това депутатите одобриха и резолюция за Турция, призоваваща страната да облекчи ограниченията на гражданските права и да реши отдавнашните си проблеми с Кипър. Парламентът призова страната да подобри положението с правата на жените и на своето кюрдско малцинство, да приеме нов закон, разширяващ свободата на пресата, и да изтегли своите войски от Северен Кипър. „Напредъкът, що се отнася до конкретни реформи, през 2009 г. остана ограничен”, се казва в резолюцията, която призовава Анкара да „превърне своите политически инициативи в конкретни промени." (Хюриет, ХРТ, МИА, Макфакс - 10/02/10)
