Докладчикът на ЕП за Хърватия Свобода очаква страната да се присъедини към ЕС през 2012 г.
					26/11/2009
					 
						СТРАСБУРГ, Франция -- Докладчикът на Европейския парламент (ЕП) за Хърватия Ханес Свобода каза в сряда (25 ноември), че Загреб може да приключи своите преговори за присъединяване към ЕС в средата на 2010 г. и да стане член през 2012 г. В интервю, публикувано на уебсайта на ЕП, той добавя, че оценката на сътрудничеството на Загреб с Трибунала за военни престъпления в Хага не трябва да се опира само на един елемент - предаването на така наречените "артилерийски дневници", свързани с операция "Буря" от 1995 г. Той призова хърватските власти да направят всичко възможно да открият документите или да докажат, че те не съществуват. Сред най-спешните задачи пред Хърватия Свобода посочи корупцията, реформата на публичната администрация, реорганизацията на съдилищата и приватизацията на корабостроителниците. (ХИНА, Нови Лист, Нова ТВ - 25/11/09)
