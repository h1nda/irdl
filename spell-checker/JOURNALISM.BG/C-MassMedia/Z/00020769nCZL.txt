Генералният секретар на НАТО заяви, че срещата на върха в Рига ще отправи окуражително послание към кандидат-членките
					27/11/2006
					 
						БРЮКСЕЛ, Белгия -- Генералният секретар на НАТО Яп де Хоп Схефер заяви в края на миналата седмица, че срещата на високо равнище, която започва във вторник (28 ноември) в Рига, ще отправи окуражително послание към кандидат-членките и особено към трите страни, подписали "Адриатическата харта": Албания, Хърватия и Македония. Де Хоп Схефер каза, че в заключителната декларация ще бъде "потвърдена още веднъж политиката на отворени врати на НАТО". Следващото разширяване вероятно ще се състои през 2008 г., добави той. (Албейниън Нюз - 27/11/06; Макфакс, Утрински Весник - 25/11/06)
