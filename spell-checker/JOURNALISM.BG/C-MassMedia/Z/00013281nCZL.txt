Шефът на следствието в България обещава да оповести резултати от разследване на корупцията 
					17/01/2005
					 
						СОФИЯ, България -- В интервю за медиите от понеделник (17 януари) шефът на Националната следствена служба Ангел Александров обеща да оповести публично резултатите от мащабно разследване на корупция. Паралелно с това съобщение главният секретар на МВР Бойко Борисов нареди да бъдат санкционирани шефовете на десет регионални полицейски управления в южна България. Срещу тях има обвинения в нарушения при издаване на разрешения за притежаване на оръжие. 
						Други новини: Лидерът на основната опозиционна дясна партия в България Съюз на демократичните сили (СДС) Надежда Михайлова изразява оптимизъм относно консолидацията на дясно-центристкия блок преди парламентарните избори. Михайлова заяви пред вестник "24 часа", че СДС е готов за сътрудничество с всички десни партии, вкл. Демократи за силна България, основана от бившия премиер Иван Костов след отцепването си от СДС. ( БНР, 24 часа - 17/10/05; бТВ - 16/01/05)
