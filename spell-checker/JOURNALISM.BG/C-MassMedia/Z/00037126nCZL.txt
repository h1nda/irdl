Конституционният съд на РС ще решава за възражението на бошнаците срещу новото правителство 
					20/01/2011
					 
						БАНЯ ЛУКА, Босна и Херцеговина (БиХ) -- Съветът за защита на жизнените интереси в състава на Конституционния съд в Република Сръбска (РС) реши в сряда (19 януари) да приеме за разглеждане жалбата, внесена от парламентарната група на бошнаците в горната камара на парламента на РС, срещу назначаването на новото правителство на РС. Съветът реши, че възраженията, повдигнати от парламентарната група на бошнаците, имат правни основания, тъй като се отнасят до конституционна процедура, и затова ще бъдат разгледани от Конституционния съд. Съдът трябва да ги разгледа на 31 януари. Бошнаците настояват, че са били дискриминирани, тъй като никой от ключовите постове в автономната област - председател на парламента, министър-председател, председател на Камарата на представителите, председатели на Конституционния и на Върховния съд и главен прокурор - не е даден на бошнак. (РТРС, Независне Новине - 19/01/11)
