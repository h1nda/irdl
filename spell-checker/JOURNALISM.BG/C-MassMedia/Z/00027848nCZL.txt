Румънският министър на отбраната е на посещение в САЩ
					24/09/2008
					 
						ВАШИНГТОН, Съединени щати -- Румънският министър на отбраната Теодор Мелескану пристигна във вторник (23 септември) на четиридневна визита в Съединените щати по покана на своя американски колега Робърт Гейтс. Във Вашингтон Мелескану ще се срещне с представители на Държавния департамент, Съвета за национална сигурност и Конгреса. По време на срещата си с Гейтс Мелескану ще обсъди двустранните връзки, въпроси на НАТО, Кавказ и сътрудничеството в борбата с тероризма. (Евениментул Зилеи, АП - 23/09/08)
