Анкара ще извърши конституционни реформи
					01/03/2010
					 
						АНКАРА, Турция -- На фона на повишаващото се напрежение между правителството и главния щаб на армията във връзка със задържането миналата седмица на висши генерали в оставка и действащи офицери правителството върна конституционната реформа начело в политическия си дневен ред. В изказване на 19-ата среща на Групата за наблюдение на еврореформите в неделя (28 февруари) премиерът Реджеп Тайип Ердоган каза, че правителството скоро ще внесе в парламента пакет от конституционни реформи с допълнителни изменения, които ще бъдат внесени до края на март. Той добави, че предложението няма да бъде за пълен ремонт на конституцията, а за промяна на отделни членове, особено свързаните със забрана на определени политически партии. Конституцията бе изготвена по време на военния режим, който дойде на власт след държавния преврат през 1980 г. Тя дава на военните право на влияние върху избрани правителства. (Ватан, Заман, Хюриет, Радикал, Милиет, Сабах - 01/03/10; AФП - 28/02/10)
