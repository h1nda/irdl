Анан дава висока оценка на хърватското сътрудничество с Хага
25/03/2004
 
НЮ ЙОРК, Съединени щати -- Хърватският външен министър Миомир Жужул се срещна с генералния секретар на ООН Кофи Анан в сряда (24 март). По-късно Жужул заяви, че Анан е дал висока оценка на напредъка на Хърватия в редица области през последните три месеца, в т.ч. сътрудничеството с Трибунала за военни престъпления в Хага.
Други новини: Хърватският премиер Иво Санадер отново подчерта намеренията на правителството да продължи прилагането на програма за завръщане на бежанците и реституция на собствеността. Най-голямата сръбска партия в Хърватия заплашва да преустанови сътрудничеството си с управляващия Хърватски демократичен съюз, твърдейки, че прилагането на програмата досега е било прекалено бавно. Хърватската телевизия ще започне излъчването на серия от програми, спонсорирани от ОССЕ, за завръщането на сръбските бежанци. (ХИНA - 24/03/04)
