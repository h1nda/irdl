Македония прави официално предложение за решаване на спора за наименованието си с Гърция
					20/05/2005
					 
						СКОПИЕ, Македония -- Специалният пратеник на ООН, натоварен да посредничи в гръцко-македонския спор за наименованието на Македония, американският посланик Матю Нимиц, получи в четвъртък (19 май) официално предложение от Македония за решаване на 12-годишния спор. Нимиц се срещна с македонския президент Бранко Цървенковски, с премиера Владо Бучковски и с външния министър Илинка Митрева в Скопие. Официалното предложение е добре познатият подход на двойната формула, според който Република Македония ще запази конституционното си наименование в международните организации, но ще използва името "Република Македония - Скопие" в двустранните си отношения с Гърция. (Би Би Си, MИA, A1, Танюг - 19/05/05)
