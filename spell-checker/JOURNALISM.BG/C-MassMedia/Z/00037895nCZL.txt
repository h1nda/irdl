Турският външен министър Давутоглу отрече съобщенията за арестуването на екипажа на ирански самолет 
					23/03/2011
					 
						АНКАРА, Турция -- Външният министър Ахмет Давутоглу отрече във вторник (22 март) съобщенията в медиите, че екипажът на иранският самолет, принуден да кацне в събота в Югоизточна Турция, е бил арестуван. Според съобщенията в местните медии самолетът, летящ за Сирия, е бил заподозрян, че превозва оръжие. На борда му са били открити гранатомети и автомати "Калашников" и според съобщенията са били задържани седем от членовете на екипажа. Давутоглу заяви във вторник, че самолетът е бил спрян за „рутинна” проверка, която е отнела повече време поради естеството на товара на борда, което той не назова. Той подчерта, че никой от екипажа не е бил арестуван. (Синхуа, НТВ, Заман - 22/03/11)
