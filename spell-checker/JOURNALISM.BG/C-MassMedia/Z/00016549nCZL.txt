Специална комисия в БиХ ще преразглежда военновременните решения за даване на гражданство 
					09/11/2005
					 
						САРАЕВО, Босна и Херцеговина (БиХ) -- Камарата на представителите в парламента прие във вторник (8 ноември) изменения, с които се открива пътят за преразглеждане на военновременните решения за предоставяне на босненско гражданство на чужденци. Съгласно измененията ще бъде образувана специална комисия, която да преразгледа всички случаи на дадено гражданство на лица от страни извън пределите на бивша Югославия след 6 април 1992 г. Решението бе взето след поредица от статии в регионалните медии, внушаващи, че БиХ е станала убежище на радикални ислямистки терористи. (Независне новине - 09/11/05; РТРС, НТВ Хаят - 08/11/05)
