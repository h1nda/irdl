Гръцкият премиер Папандреу призова ЕС да направи постоянен стабилизационния фонд
					13/06/2010
					 
						ВИЕНА, Aавстрия -- Гръцкият премиер Георгиос Папандреу заяви в петък (11 юни), че стабилизационният фонд от 440 милиарда евро на ЕС трябва да бъде постоянен, за да се стабилизира регионалната икономика. В изказване на банкова конференция във Виена Папандреу подкрепи идеята за "нов европейски финансов фонд, финансиран от вноски на членове на еврозоната, пропорционални на размера на тяхното богатство". Идеята за фонда бе предложена от страни членки на еврозоната през май, според които пакетът от огромна помощ трябва да продължи да съществува в продължение на три години. (Дау Джонс, AНА-MПА, AП - 11/06/10)
