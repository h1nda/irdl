Правозащитна група оценява свободата на балканските медии
					14/01/2011
					 
						ВАШИНГТОН, Съединени щати -- Медиите в повечето балкански страни продължават да бъдат частично свободни, според последния доклад "Свободата по света 2011", публикуван в четвъртък (13 януари) от американската правозащитна организация "Фрийдъм Хаус". Албания, Косово, Македония, Босна и Херцеговина и Турция попадат в групата с частично свободни медии, характеризираща се с известни ограничения на политическите права и гражданските свободи, често в контекста на корупция, слаба законност, етнически борби или гражданска война. Хърватия, Сърбия, Черна гора, Кипър, Гърция, България и Румъния са класирани като страни със свободни медии, където е налице широко поле за открита политическа конкуренция, атмосфера на зачитане на гражданските свободи и независими медии. (Уебсайт на Фрийдъм Хаус, Гласът на Америка, Телеграфи, Шекули, Топ Чанъл - 13/01/11)
