Посланикът на Великобритания призовава за сериозни съдебни действия срещу корупцията в Македония
					22/10/2006
					 
						СКОПИЕ, Македония -- Посланикът на Великобритания в Македония Робърт Чатъртън Диксън призова в петък (20 октомври) за усилване на борбата срещу корупцията и престъпността. На пресконференция Диксън предложи правителството на премиера Никола Груевски да се концентрира върху осъществяването на реформите, необходими за интеграция, а не върху получаване на конкретни дати. Великобритания подкрепя процеса на разширяване на ЕС, заяви Диксън и добави, че Македония ще стане членка на ЕС, когато изпълни критериите за членство. (Дневник- 21/10/06)
