Български шампион по борба се задоволява с бронз
					27/08/2004
					 
						АТИНА, Гърция - Българският двукратен олимпийски шампион Армен Назарян победи Алексей Шевцов от Русия с 4:3 и взе бронзовия медал в категория до 60 кг в борбата класически стил. Назарян не успя да заеме място на финала след загуба от Жунг Жи-Хюн от Южна Корея. Междувременно Мехмет Йозал от Турция спечели бронзов медал в категория до 96 кг в борбата класически стил. Гърция завоюва сребърен медал в турнира по водна топка за жени. Аржентина извади Гърция от борбата за медалите в мъжкия баскетбол, като победи отбора на домакините в последните секунди на мача с 69:64. 
						Разгневени гръцки запалянковци забавиха старта на 200 м спринт, като освиркваха и скандираха в продължение на пет минути в знак на протест към отсъствието на Костас Кентерис от Гърция, който се оттегли от участие в олимпиадата след неявяване на допингова проба. 
						Други новини: Гръцките власти съобщават за рязък спад на дребните закононарушения от началото на игрите насам. Полицията отдава намаляването им на затегнатите мерки за сигурност. 
						Сеп Блатер, ръководителят на управляващата футбола организация ФИФА, призова гръцките запалянковци да присъстват на олимпийските финали по футбол. Публиката на повечето от футболните срещи бе доста малобройна, като рядко надвишаваше 10 000 души. (Евроспорт, Ен Би Си, AФП, AП, ЮПИ - 26/08/04)
