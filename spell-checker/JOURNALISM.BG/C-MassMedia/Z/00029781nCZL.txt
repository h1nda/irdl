Страните, членки на НАТО, изпратиха ратифицираните документи за приемането на Хърватия и Албания
					31/03/2009
					 
						ВАШИНГТОН, Съединени щати -- Съгласно процедурата страните, членки на НАТО, са изпратили до Държавния департамент на САЩ ратифицираните документи за приемането на Хърватия и Албания в Алианса, потвърди генералният секретар на НАТО Яп де Хоп Схефер в понеделник (30 март). Португалия и Словения бяха последните страни, които направиха това. Във вторник или сряда Де Хоп Схефер ще изпрати официални писма покани, което означава, че Хърватия и Албания могат да очакват да вземат участие в церемониите по разширяването на НАТО по време на срещата на върха на Алианса по-късно тази седмица. (Би Би Си, Явно, СТА, АФП, ХИНА, ХРТ - 30/03/09)
