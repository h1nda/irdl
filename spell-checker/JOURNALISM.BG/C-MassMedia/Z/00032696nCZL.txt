Сомалийските пирати освободиха гръцки товарен кораб
					11/12/2009
					 
						АТИНА, Гърция -- Сомалийските пирати освободиха в четвъртък (10 декември) гръцки кораб и неговия 24-членен украински екипаж, след като са получили откуп от над 2,5 млн. щатски долара. Товарният кораб "Ариана" бе завладян от пиратите в началото на май югозападно от Сейшелските о-ви на път от Бразилия за Близкия изток. Украинският президент Виктор Юшченко потвърди, че моряците са били освободени. Спирос Минас, директор на компанията "Ол Оушън Шипинг" със седалище в Атина, чиято собственост е корабът, призна, че е платен откуп, но отказа да уточни размера му. (AФП, АП, Ройтерс, Си Ен Ен - 10/12/09)
