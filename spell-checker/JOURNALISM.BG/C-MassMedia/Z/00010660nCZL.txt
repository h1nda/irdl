Командващият Шести американски флот се срещна с командващия хърватските военноморски сили
02/05/2004
 
СПЛИТ, Хърватия -- Командващият Шести американски флот и началник на общия щаб на НАТО в Лисабон вицеадмирал Хари Улрих се срещна с командващия хърватските военноморски сили контраадмирал Здравко Кардум в петък (30 април) в Сплит, за да обсъдят сътрудничеството между двата флота. Официални лица заявиха, че това сътрудничество ще съдейства за укрепване на регионалния мир и борбата с тероризма.
В други новини, Хърватия и Словения откриха модернизиран граничен пункт край Метлика. Обновеният ГКПП отговаря на шенгенските стандарти за сигурност и митнически контрол. (ХИНА, СТА - 30/04/04)
