Румънската полиция разследва контрабанда на човешки яйцеклетки
					21/07/2009
					 
						БУКУРЕЩ, Румъния -- Трима души са задържани във връзка с подозрения за участие в контрабанда на човешки яйцеклетки, съобщи в понеделник (20 юли) прокуратурата за борба с организираната престъпност. Тримата - румънски гражданин и двама лекари от Израел - са имали частна клиника в Букурещ, която е извършвала оплождане ин витро без лиценз. Според обвиненията клиниката е плащала на млади румънки за даряване на яйцеклетки, които след това са били продавани на чуждестранни двойки, главно от Израел. Клиниката е работила нелегално в продължение на три години, преди да получи разрешение за това миналата седмица, съобщи прокуратурата. (Медиафакс, Зиаре, Ченъл 10, Ройтерс, АКИ - 20/07/09)
