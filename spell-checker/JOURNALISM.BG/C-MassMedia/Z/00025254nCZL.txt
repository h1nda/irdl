Румънският премиер Търичану иска решение на Конституционния съд за министъра на правосъдието
					25/01/2008
					 
						БУКУРЕЩ, Румъния -- Премиерът Калин Попеску Търичану поиска в четвъртък (24 януари) Конституционният съд да реши спора между правителството и президента Траян Бъсеску. Спорът е свързан с отказа на Бъсеску да назначи Норика Николай за нов министър на правосъдието заради поведението й в миналото и обществения й имидж. Правителството иска от съда да определи дали отказът е противоконституционен. Кабинетът се позова на прецедент, свързан с външния министър Адриан Чорояну, чиято номинация бе отхвърлена от Бъсеску заради липсата на опит. Съдът обаче се произнесе в полза на назначението. (Найн о'клок, Hotnews.ro - 25/01/08; Ромпрес - 24/01/08)
