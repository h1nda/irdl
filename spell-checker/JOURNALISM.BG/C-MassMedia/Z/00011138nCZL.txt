Управляващата коалиция в Македония продължава консултациите по децентрализация на управлението
14/06/2004
 
СКОПИЕ, Македония -- Партньорите в македонската управляваща коалиция - Социалдемократическият алианс за Македония, Либерал-демократическата партия и Демократическият съюз за интеграция - се очаква да продължат консултациите по децентрализацията на управлението и по нов пакет за териториално деление в понеделник (14 юни). Децентрализацията на управлението е последната стъпка в прилагането на Охридското мирно споразумение.
Междувременно македонският външен министър Илинка Митрева замина в понеделник за Хърватия. Посещението й ще се фокусира върху сътрудничеството по Адриатическата харта и начините за осъществяване на целите на Хартата през следващите шест месеца. (Макфакс, А1 ТВ - 14/06/04)
