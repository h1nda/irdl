Проучване на Американската агенция за международно развитие (USAID) предупреждава за продължаваща корупция в Албания
					07/06/2006
					 
						ТИРАНА, Албания -- Нивото на корупция в Албания остава високо, според проучване на Американската агенция за международно развитие (USAID). Марси Райс, американски посланик в Тирана, представи констатациите във вторник (6 юни), според които обществеността смята за най-корумпирани сред държавните чиновници депутатите, съдиите, лекарите и митническите служители. Президентът, религиозните лидери и военните са смятани за най-честни и заслужаващи доверие. Като цяло отговорилите са посочили общо повишаване на прозрачността в държавната администрация. Райс отново подчерта, че бъдещето на Албания зависи от успешното изкореняване на корупцията, и призова за използване на всички възможни средства за решаване на проблема. (Албейниън Нюз - 07/06/06)
