ВМРО-ДПМНЕ обсъжда възможни коалиционни сценарии за Македония
					09/07/2006
					 
						СКОПИЕ, Македония -- ВМРО-ДПМНЕ, която спечели парламентарните избори в Македония на 5 юли, обсъжда възможни сценарии за коалиция за бъдещото правителство, според говорителя на партията Антонио Милососки. В петък (7 юли) той заяви, че ВМРО-ДПМНЕ е готова да преговаря с всякакви формации с изключение на предишната управляваща Социалдемократическа партия на Македония и Либералдемократическата партия. Милососки подчерта, че общите възгледи по отношение на икономиката ще бъдат главното условие за създаването на бъдещи коалиции. 
						Междувременно Държавната избирателна комисия съобщи, че е получила общо 46 жалби до крайния срок, който бе събота. Тя разполага с 48 часа, за да реши дали жалбите са основателни. В общо изявление в петък, Международната наблюдателна мисия за изборите потвърди, че като цяло изборите отговарят на международните стандарти, въпреки отделни нарушения. (Дневник, Вест, Вечер, Телма ТВ, A1 ТВ, Макфакс - 08/07/06; МРТ, Уеб-сайт на СЕ - 07/07/06)
