Румъния и Великобритания обсъждат сътрудничеството си в борбата срещу организираната престъпност
24/03/2004
 
ЛОНДОН, Великобритания -- Вътрешният министър Дейвид Блънкет обсъди двустранното сътрудничество в борбата срещу организираната престъпност и трафика с гостуващия му румънски колега Йоан Рус във вторник (23 март). Блънкет се ангажира с подкрепата на своята страна за интеграцията на Румъния в ЕС и оцени високо напредъка на Румъния в предприсъединителните преговори и реформите.
Други новини от вторник: министрите на отбраната на България и Румъния се споразумяха да си сътрудничат в защитата на българската атомна централа "Козлодуй" от въздушни нападения. На български батареи ще бъде разрешено да изстрелват ракети над румънска територия за прехващане на самолети, които се отклоняват от своето трасе по посока на централата. (Ромпрес, АФП, БТА - 23/03/04)
