Според Драшкович Сърбия ще има проблеми, ако Младич остане на свобода
					29/09/2005
					 
						БЕЛГРАД, Сърбия и Черна гора -- Федералният външен министър Вук Драшкович каза в сряда (28 септември), че страната му ще се окаже в тежка ситуация, ако не успее скоро да арестува военновременния командващ на босненската сръбска армия Ратко Младич. Драшкович каза, че по време на срещата му със заместник държавния секретар на САЩ Никълъс Бърнс е било посочено, че ако Младич - един от най-издирваните обвиняеми от трибунала на ООН за военни престъпления - остане на свобода, това ще бъде все по-голяма пречка пред стремежите на Белград да излезе от международната изолация. Драшкович спомена 20 ноември, датата на 10-ата годишнина от подписването на Дейтънското споразумение, като възможен краен срок.
						Други новини от сряда -- Бившият сръбски министър на правосъдието Владан Батич бе арестуван по подозрения за злоупотреба с власт. Според съобщенията той е издействал освобождаването на Ненад Йованович, член на престъпна банда, задържан по време на извънредното положение, обявено след убийството на премиера Зоран Джинджич през март 2003 г. (РТС, Бета - 29/09/05; АП, Б92 - 28/09/05)
