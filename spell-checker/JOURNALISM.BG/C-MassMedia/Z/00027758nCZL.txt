ЕС призова Румъния и България да засилят борбата с корупцията
					16/09/2008
					 
						БРЮКСЕЛ, Белгия -- В понеделник (15 септември) министрите на външните работи от ЕС призоваха Румъния и България да засилят борбата с корупцията и да постигнат повече убедителни резултати в работата на правната и административната система на страните си. Министрите заявиха, че и двете страни трябва да "интензифицират своите усилия ... по-специално в областите, очертани в докладите [на Европейската комисия]". В своите доклади от юли ЕК разкритикува двете страни членки за слабите резултати в борбата с корупцията и организираната престъпност.
						Междувременно в понеделник еврокомисарят по езиковото многообразие Леонард Орбан каза, че ЕС е призовал Румъния да затегне своята фискална политика и да намали бюрокрацията. Той добави, че правителството трябва също така на премахне "административните тежести" за компаниите. (Медиафакс, Зиаре, Реалитатя ТВ, БНР, БТА, Агенция София Нюз, Ройтерс - 15/09/08)
