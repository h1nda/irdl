Новият шеф на УНМИК провежда първите си работни срещи в Косово 
					
				
					17/08/2004
				
				 
					
							ПРИЩИНА, Косово, Сърбия-Черна Гора -- Ръководителят на УНМИК Сьорен Йесен-Петерсен проведе първите си работни срещи с местни представители в Прищина в понеделник (16 август). Йесен- Петерсен се срещна с президента на Косово Ибрахим Ругова и премиера Байрам Реджепи, както и с командващия КФОР генерал Холгер Камерхоф. Разговорите са се фокусирали върху въпроси на сигурността и парламентарните избори през октомври. Йесен-Петерсен подчерта колко е важно участието на всички граждани във вота. По време на среща с лидера на сръбското сдружение “Завръщане” Драгиша Кръстич, Йесен-Петерсен повтори призива си към сръбските партии да участват в изборите, за да се включат в политическия диалог. (Бета, Б92, Танюг – 16/08/04)
