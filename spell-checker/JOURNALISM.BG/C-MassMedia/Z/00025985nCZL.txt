ЕС разкритикува решението на турския съд да започне съдебен процес срещу управляващата ПСР
					01/04/2008
					 
						АНКАРА, Турция -- Решението на Конституционния съд от понеделник (31 март) за започване на дело по предложената забрана на управляващата Партия на справедливостта и развитието (ПСР) поражда загриженост в международната общност. Еврокомисарят по разширяването Оли Рен предупреди, че евентуалната забрана на ПСР ще усложни значително преговорите на Турция за присъединяване към ЕС. Той определи тези действия като неоправдани и ненужни и отново подчерта, че тези въпроси трябва да се решават в парламента, а не в съдебните зали. Главният прокурор Абдуррахман Ялчънкая внесе иска преди две седмици, като обвини ПСР в подкопаване на светския характер на държавата. Повечето наблюдатели тогава сметнаха, че съдът ще отхвърли искането. (Хюриет, Милиет, Джумхуриет - 01/04/08; АФП, АП, Търкиш Прес - 31/03/08)
