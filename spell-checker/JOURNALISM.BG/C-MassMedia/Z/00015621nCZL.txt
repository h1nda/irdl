ЮНМИК и косовската полиция твърдят че престъпността намалява
		17/08/2005
		 
			ПРИЩИНА, Косово, Сърбия и Черна гора -- ЮНМИК и косовската полиция обявиха на пресконференция във вторник (16 август), че нивото на престъпността в администрираната от ООН провинция спада и че са предприети акции срещу организираната престъпност. Според ЮНМИК 51 души са били арестувани през последните два месеца в резултат на проведени криминални разследвания. Разкрито е незаконно присвояване на 4 млн. евро, а акции на полицията са довели до конфискуване на наркотици и разрушаване на ферма за отглеждане на марихуана. (KosovaLive, Макфакс - 16/08/05)
