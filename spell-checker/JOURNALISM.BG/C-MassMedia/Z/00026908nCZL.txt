Цветкович ще сформира новото правителство на Сърбия
					29/06/2008
					 
						БЕЛГРАД, Сърбия -- Президентът Борис Тадич възложи в петък (27 юни) мандат на настоящия финансов министър Мирко Цветкович да сформира новото правителство на страната, след като проевропейската коалиция на Тадич спечели предсрочните избори на 11 май. Очаква се парламентът да гласува номинацията на Цветкович тази седмица. Тадич съобщи решението си след среща с лидерите на своята Демократическа партия (ДП). Той заяви, че в парламента се е сформирало ново мнизнство, което включва ръководената от ДП коалиция "За европейска Сърбия", коалицията, ръководена от Сръбската социалистическа партия (ССП), мюсюлманския Санджак и Асоциацията на унгарците във Войводина. Номинираният за премиер, който е член на ръководството на ДП, бе финансов министър в правителството на Воислав Кощуница. Той е икономист и е работил за структурита на Световната банка в Индия и Пакистан. (Данас - 28/06/08; AФП, AП, Ройтерс, Taнюг, Бета - 27/06/08)
