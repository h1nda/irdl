Според говорител на гръцкото правителство страната му желае да разреши спора около името на Македония
17/09/2003
 
АТИНА, Гърция -- Говорителят на правителството Христос Протопапас заяви във вторник (16 септември), че Гърция е заинтересована да намери трайно решение на спора около името на Македония. Той добави, че макар в момента да се разглеждат нови факти, това не означава, че Гърция е готова на компромис. Атина отказва да признае конституционното име на Македония по исторически причини. Ето защо името на тази страна все още не е и международно признато.
Други новини: гръцкият външен министър Георгиос Папандреу завършва двудневното си посещение във Вашингтон в сряда. Той ще се срещне с американския си колега Колин Пауъл и със съветничката по национална сигурност на президента Кондолиза Райс. Във вторник той обсъди застоя на преговорите по Кипър. (МПА, МИА, АНА - 16/09/03)
