Румънски НПО настояват за реинтеграция на ромите от Франция
					17/08/2010
					 
						БУКУРЕЩ, Румъния -- НПО, които защитават правата на ромите, призоваха Букурещ в понеделник (16 август) да осигурят интеграция за онези, които скоро ще се завърнат от Франция, но в същото време предупредиха, че са против незаконното им екстрадиране от френските власти. "Румънските власти трябва да насочат вниманието си към социалната интеграция, не само на централно ниво чрез стратегии и програми, но също и на местно ниво", заяви за АФП Магда Матаче, председател на НПО "Романи Крис". Според нея деца, които са живели във Франция, ще имат нужда от помощ, за да се адаптират към румънската образователна система, а възрастните трябва да получат помощ, за да придобият професионална квалификация и да започнат работа. Михай Неаксу от НПО "Амаре Ромернца" заяви, че повечето роми, които напускат домовете си, за да работят в чужбина, са от много бедни общности с ниско ниво на образование и инфраструктура. Франция наскоро обяви плановете си да премахне незаконните ромски лагери на своя територия и да екстрадира ромите с криминално минало. (AФП - 16/08/10)
