Ашдаун предупреждава Република Сръбска: или реформи в полицията, или санкции
					23/09/2005
					 
						САРАЕВО, Босна и Херцеговина (БиХ) -- В четвъртък (22 септември) върховният представител Пади Ашдаун отправи последно предупреждение към ръководеното от СДП правителство на Република Сръбска (РС), като го призова да приеме предложението за реформи в полицията, базирано на трите принципа на ЕС. Иначе, каза той, очаквайте негативни последици за ръководството на РС, които ще бъдат почувствани и от гражданите на РС. Ашдаун бе придружен от посланика на САЩ в БиХ Дъглас Макелхъни, британския посланик в БиХ Матю Райкрофт и Майкъл Хъмфрис, ръководител на делегацията на ЕК в БиХ. Веднага след това правителството на РС обяви, че скоро ще обяви съвсем нова инициатива за реформи в полицията. Въпросът е ключов за започване на преговорите по Споразумение за стабилизация и асоцииране с ЕС. (Дневни аваз, Вечерни лист, Независне новине - 23/09/05; Уеб-сайт на СВП, ПБС БиХ, РТСР, Фена - 22/09/05)
