Ашдаун: Провалът на БиХ да сътрудничи с Хага е главното препятствие пред демокрацията
					12/12/2004
					 
						САРАЕВО, Босна и Херцеговина (БиХ) -- Върховният представител Пади Ашдаун каза в петък (10 декември), че провалът на БиХ да сътрудничи изцяло с трибунала в Хага е главната пречка за превръщането на страната в стабилна, мирна и просперираща европейска демокрация. Той добави, че неспазването на задълженията спрямо трибунала означава, че страната отново не е могла да изпълни изискванията на НАТО за членство в програмата Партньорство за мир. По повод разкритията, че армията на Република Сръбска помага на обвиняемия Ратко Младич, Ашдаун каза, че именно институциите, които трябва да арестуват заподозрените, в действителност ги защитават. (Онас, Пресрилиз на Службата на върховния представител - 10/12/04)
