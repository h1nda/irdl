ПКК удължи прекратяването на огъня с един месец
					01/10/2010
					 
						АНКАРА, Турция -- Поставената извън закона Кюрдска работническа партия (ПКК) реши да удължи с един месец прекратяването на огъня с Турция, каза в четвъртък (30 септември) командирът от ПКК Мурат Карайълан. Той добави, че организацията ще обмисли възможността за дългосрочно примирие, ако турските власти приемат техните искания за повече права на кюрдите и освобождаване на намиращите се в затвора кюрдски политици. „Ако през следващия месец реалните мирни усилия за изграждане на взаимно доверие придобият определена форма, ние ще превърнем това в безсрочно прекратяване на огъня. Ако не, ние ще преоценим нашата позиция”, заяви той. ПКК обяви в средата на август, че ще се въздържа от военни действия, и след това удължи прекратяването на огъня с една седмица на 20 септември. (АП, Ройтерс, АФП, Хюриет - 30/09/10)
