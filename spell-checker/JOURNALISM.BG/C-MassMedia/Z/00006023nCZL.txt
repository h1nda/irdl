Рачан и Месич ще подпишат молбата на Хърватска за членство в ЕС в четвъртък
18/02/2003
 
ЗАГРЕБ, Хърватска -- Президентът Стипе Месич и министър-председателят Ивица Рачан ще подпишат молбата на Хърватска за членство в ЕС на официална церемония в Загреб в четвъртък (20 февруари). На церемонията ще присъстват лидерите на всички политически партии. Според съобщение на правителството, на следващия ден Рачан ще замине за Гърция, за да връчи официално молбата.
В понеделник Месич се срещна с руския си колега Владимир Путин в Москва. Разговорите им се фокусираха върху укрепването на икономическите отношения, след което бе подписано споразумение за изграждането на връзка между двата съществуващи петролопровода, предоставящи на Русия достъп до адриатическия бряг. (ХИНА, ХРТ, АП, АФП - 17/02/03)
