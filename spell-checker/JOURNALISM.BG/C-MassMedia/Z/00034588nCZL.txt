Прищина отказва да разговаря с Белград до излизането на решението на МС
					17/05/2010
					 
						ПРИЩИНА, Косово -- Представители на косовските институции отказаха да водят технически разговори с Белград, докато Международният съд (МС) не се произнесе относно законността на декларацията за независимост на Косово. Вицепремиерът Хайредин Кучи каза в неделя (16 май), че всичко е все още на идеен етап. "Няма нищо конкретно по срокове и теми, това е само идея, подготвена на международно и регионално ниво," каза Кучи. Той добави, че е безсмислено да се говори за каквото и да било друго, преди да бъде решен въпросът с изчезналите лица и Сърбия да върне откраднатите документи. Окончателното решение на МС ще се забави поради неочакваното напускане този месец на един от съдиите по делото. (Коха Диторе, Експрес, Телеграфи, РТК - 17/05/10)
