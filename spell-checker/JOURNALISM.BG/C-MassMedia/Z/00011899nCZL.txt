Според Ферхойген решението на ЕК за Турция ще бъде твърдо 
					07/09/2004
					 
						АНКАРА, Турция -- Позицията на Европейската комисия, която се очаква да бъде огласена след един месец, ще бъде твърда и ясна, посочи в понеделник (6 септември) комисарят на ЕС по разширяването Гюнтер Ферхойген в началото на своята неколкодневна обиколка на страната. Той каза, че "моментът на истината" наближава и че нищо не може да отложи решението на ЕС през декември по това, дали да се започнат присъединителни преговори с Турция. Ферхойген също така посети югоизточна Турция в опит да оцени положението на кюрдското малцинство и състоянието на човешките права на неговите представители. 
						Други новини: Един войник и един охранител са били убити по време на предполагаемо нападение на кюрдски бунтовници в Диарбекир във вторник сутринта. Неизвестни нападатели са открили огън на КПП в област с многобройно кюрдско население. Подозира се, че Кюрдската работническа партия, известна понастоящем под името КОНГРА-ГЕЛ, е участвала в нападението. (Ню Йорк таймз, АФП, АП - 07/09/04; ЕС Обзървър, НТВ, Блумберг - 06/09/04)
