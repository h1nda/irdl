Министърът на външните работи на Сърбия Йеремич търси подкрепа от Движението на необвързаните страни за инициатива за Косово
					01/08/2008
					 
						ТЕХЕРАН, Иран -- Външният министър на Сърбия Вук Йеремич поиска в четвъртък (31 юли) държавите, членки на Движението на необвързаните страни, да подкрепят инициативата на Сърбия за Косово на заседанието на Общото събрание на ООН през септември. Белград планира да поиска от Международния съд да се произнесе дали едностранното обявяване на независимост от Косово е в съответствие с международното право. "Надявам се, че ... вие ще подкрепите нашата кауза," каза Йеремич в свое обръщение към 15-ата министерска конференция на Движението на необвързаните страни в Техеран. Той добави, че Сърбия е решена да стане членка на ЕС, но тя продължава да подкрепя и ценностите на Движението на необвързаните страни, в което има статут на страна наблюдател. Членовете на движението се смятат за официално необвързани със или срещу който и да било международен блок. 
						Други новини от четвъртък -- Правителството на Косово одобри план за действие за европейско партньорство и стратегия за борба с незаконната търговия. Одобрената стратегия предвижда твърди и незабавни мерки за борба с всички видове незаконен трафик. Правителството прие също и предложение за изграждането на 18 малки водноелектрически централи. (Зери, Лайм, Експрес - 01/08/08; B92, Танюг, Фонет, Политика - 31/07/08)
