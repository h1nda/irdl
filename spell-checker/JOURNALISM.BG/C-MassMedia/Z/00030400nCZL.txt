В БиХ беше открит нов масов гроб
					27/05/2009
					 
						САРАЕВО, Босна и Херцеговина (БиХ) -- Съдебни експерти са открили нов масов гроб в източния град Власеница, съобщиха местните медии във вторник (26 май). Смята се, че гробът съдържа тленните останки на босненски цивилни граждани, убити по време на клането в Сребреница през 1995 г. До момента са ексхумирани 12 тела и експертите вярват, че ще открият още. По оценки около 8000 босненски мъже и момчета са били убити по време на клането. (БХРТ, Онаса, Би Би Си, АП - 26/05/09)
