В Хърватия бе открит нов масов гроб на цивилни 
					27/09/2004
					 
						ЗАГРЕБ, Хърватия -- Експерти ексхумираха най-малко 14 тела от новооткрит масов гроб близо до Любово в централна Хърватия, съобщиха властите в неделя (26 септември). Останките бяха открити в 60-метров изкоп. Според официални представители жертвите са били вероятно цивилни от Широка Кула, безследно изчезнали през 1991 г. 
						Други новини: Хърватският президент Стипе Месич е в Полша, за да потърси подкрепа за кандидатурата на неговата страна за членство в ЕС. В програмата му са включени разговори с полския му колега Александър Квашневски. (ХИНА, ХРТ, АФП - 26/09/04)
