Кипър заплаши, че ще блокира кандидатурата на Турция за ЕС 
					10/01/2011
					 
						НИКОЗИЯ, Кипър -- В неделя (9 януари) външният министър Маркос Киприану каза, че Никозия никога не би се съгласила с присъединяването на Турция към ЕС преди решаването на кипърския въпрос. „Ние не само не приемаме присъединяването на Турция към ЕС, но и ще блокираме всякакъв по-нататъшен напредък в нейните присъединителни преговори”, заяви Киприану пред държавна телевизионна станция. Така той реагира на изявление на своя турски колега Ахмет Давутоглу, който неотдавна заяви, че никой не трябва да изпитва търпението на Анкара или да я принуждава да избира между Северен Кипър и ЕС. „Ние няма да разрешим на Турция да спечели с изнудване влизането си в ЕС в замяна на решение за Кипър”, заяви Киприану. (Катимерини, Експрес - 10/01/11; Синхуа - 09/01/11)
