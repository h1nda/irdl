Кипърската полиция откри тленните останки на Пападопулос
					09/03/2010
					 
						НИКОЗИЯ, Кипър -- Министерството на правосъдието съобщи във вторник (9 март), че мотивът за похищението на тленните останки на починалия президент Тасос Пападопулос е бил откуп, който семейството е отказало да заплати. Полицията е открила останките в понеделник, след като те бяха откраднати от гроба в Никозия. Специалист по ДНК е потвърдил, че останките са на починалия президент. Полицията е открила тялото на няколко километра от гробището, където беше погребан президентът. Информация за местонахождението е подал по телефона анонимен източник. (АНА-МПА, ЕРТ, Си Ен Ей - 09/03/10; АП, Би Би Си - 08/03/10)
