Бърнс: Бъдещият просперитет на Сърбия зависи от сътрудничеството й с трибунала на ООН 
		16/10/2005
		 
			БЕЛГРАД, Сърбия и Черна гора -- Просперитетът на Сърбия зависи от готовността й да арестува и екстрадира в Хага няколко заподозрени във военни престъпления, които все още са на свобода, заяви заместник държавният секретар на САЩ по политически въпроси Никълъс Бърнс по време на посещението си в Белград в петък (14 октомври). По-близките взаимоотношения с НАТО и САЩ ще бъдат възможни само когато останалите все още укриващи се, включително бившия босненско-сръбски високопоставен военен Ратко Младич, бъдат изправени пред правосъдието, заяви Бърнс пред министъра на външните работи на Сърбия и Черна гора Вук Драшкович. Той също заяви, че преговорите по окончателния статут на Косово могат да започнат през следващия месец, след срещата на Контактната група във Вашингтон на 2 ноември, в която участват шест стнрани. (Б921 АП -14/10/2005)
