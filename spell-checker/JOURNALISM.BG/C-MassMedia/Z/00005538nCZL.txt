На Косово му предстои дълъг път на борба с търговията на наркотици
20/01/2003
&lt;FONT size="1" color="gray" face="verdana"&gt;[Снимка от архива на SETimes]&lt;/font&gt;&lt;br&gt;&lt;br&gt;
Някога само междинна спирка по тайните пътища на търговията с наркотици в Европа, Косово вече се е превърнало в самостоятелен пазар. Следата, оставена от преминаването на хероина и канабиса е очевидна, особено в столицата на Косово, Прищина.
Нейтън Доутън за Southeast European Times от Прищина - 20/01/03
 
 
Според проведеното неотдавна проучване на Световната здравна организация (СЗО) и УНИЦЕФ за младежта и употребата на наркотици, 11,6 процента от интервюираните млади хора в Прищина са признали, че са опитвали хероин. Проучването също показва, че 6,4 процента от запитаните младежи в провинцията са опитвали наркотика - цифра, която поставя Косово сред първите в списъка на европейските региони, засегнати от употребата на хероин.
Полицейската работа в това отношение е хаотична. Въпреки че не са в състояние да предоставят точни данни за количеството заловен хероин през последните години, бюлетините на полицията показват, че обикновено се конфискуват малки количества, които се измерват в грамове вместо в килограми. Говорителят на международната полиция към ООН Бари Флечър обяснява безсилието на полицията по отношение проблема с наркотиците в Косово с факта, че в началото основната грижа на полицията към ООН е била собственото й развитие и това на косовските полицейски служби. Това, заедно с необходимостта от справяне с "изключително жeстоки престъпления", които тогава са били много, е направило невъзможно полицията да се фокусира върху други престъпления като наркотрафика.
Не само на полицията й липсва координация и планиране по отношение на проблема с наркотиците. Например болницата в Прищина отчита средно един случай на свръхдоза на седмица. Но когато тази свръхдоза се окаже фатална, като причина за смъртта се вписва "нещастен случай", а не отравяне с наркотици, казва д-р Едона Дева. В резултат на това няма точни данни за броя на хората, които са починали вследствие употреба на наркотици.
Въпреки някои големи удари - например миналия месец в Призрен бяха заловени 3,75 кг хероин - в законодателството, което трябва да възпрепятства търговията и употребата на забранени наркотици, има големи пропуски. Докато търговията с наркотици е наказуема, "използването на забранени наркотици и притежаването на наркотици за собствено консумация не се счита за престъпление според сега действащите закони", се казва в доклада на СЗО/УНИЦЕФ за употребата на наркотици.
Недостатъчно стриктните закони дават отражение в третирането на задържаните наркомани. Според няколко наркомана, арестуваните обикновено се задържат за не повече от 72 часа. След изтичането на този срок и след конфискуването на незаконно притежаваните наркотици, лицето се освобождава. Само ако лицето е задържано с голямо количество наркотици - т.е. количество, за което може да се допусне, че е предназначено за продажба - лицето следва да се изслуша в съда, за да се установи дали е потребител или дистрибутор.
&lt;table border="0" align="right" width="169" height="252"&gt;
 &lt;tr&gt;
 &lt;td&gt;&lt;img src="../../images/photos/030102-NATANphoto.jpg" align="right" width="169" height="252"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Според проучване на СЗО/УНИЦЕФ 6,4 процента от интервюираните младежи в Косово са опитвали хероин. [Снимка от архива на SETimes]&lt;/font&gt;&lt;/td&gt;
 &lt;/tr&gt;
&lt;/table&gt;
Фактор, който улеснява разпространението на наркотици в Косово, е тяхната ниска цена. За около 30 евро на грам, според няколко наркомана, цената на хероина в Косово е най-ниската в Европа. Цените в Косово са ниски не само за европейските стандарти. Кибритена кутийка с канабис между 3 и 5 грама струва около 5 евро в Косово. За същото количество на улицата в Ню Йорк могат да се вземат между 17 и 30 щатски долара.
Търсенето на опиати в Косово не се ограничава само до незаконните наркотици. Злоупотребата с лекарствени средства също се превръща в проблем. Например "Тродон", вид метадон, е забранен за прием без лекарско предписание. Но според доклада на СЗО/УНИЦЕФ, "Тродон" може да се купи без рецепта в 75 процента от посетените в Прищина аптеки". При цена 3 евро за една опаковка "Тродон", с която пристрастения може да изкара около седмица, той се явява евтин заместител на другите незаконни наркотици.
Справянето с този вид злоупотреба става по-сложно, защото "Тродон" има и своите законни потребители. Затова е трудно проблемът да се реши чрез намаляване на доставките - т.е. чрез борба с трафикантите и сътрудничество с международната и гранична полиция. Намаляването на доставките, според психоложката от СЗО Алириса Аренлиу, е просто един от двата начина за справяне със злоупотребата с наркотици. Другият е намаляване на търсенето. Аренлиу смята, че това може да се постигне с образоване на обществото, особено на младежите, по отношение ефекта и последиците от психотропните вещества, включително всички видове наркотици.
Видът обучение, за което Аренлиу говори, все още не е намерил своето ефективно, добре координирано приложение. Усилията за обучение остават непостоянни и недостатъчни. Липсата на единство между теория, политика и прилагане на практика обаче скоро може да се промени, когато органите, определящи политиката, започнат да излизат от началния стадий. Междуведомственият съвет за психотропни вещества (IMCPS), създаден главно в отговор на доклада нa СЗО/УНИЦЕФ и последвалата "схема за действие" - подготвя подробен план за атакуване на проблема с наркотиците в Косово. "Проблемът има две части", казва Аренлиу, която ръководи работната група на IMCPS, "необходимостта от планиране и координиране от една страна и практическото положение от друга".
Въпреки че това обяснява липсата на очевиден прогрес на практика, неотложността и необходимостта от намеса остават. "Всичко това - липсата на координираност, арестите на наркомани за притежаване на малки количества, липсата на добро разбиране на тези проблеми сред малцинствата - допринася за създаването на благоприятна среда за нарастване, а не за намаляване употребата на наркотици. Ето защо е нужна помощ отвън", казва Аренлиу.
Все още в началото на своето развитие, на Косово му предстои дълъг и несигурен път. Определянето на политиката, законите и механизмите за тяхното прилагане - които тепърва започват да се оформят - ще имат съществено влияние върху развитието на младото самостоятелното общество на Косово. Проблемът с наркотиците, който вече занимава както правителството на Косово, така и посетителите на кафенета и барове, несъмнено ще бъде на преден план през следващите години.
