Хърватия търси чуждестранна помощ, за да реформира съдебната си система
					29/04/2009
					 
						ЗАГРЕБ, Хърватия -- Във вторник (28 април) министърът на правосъдието Иван Симонович поиска от чуждестранните донори да помогнат на страната да финансира проекти, насочени към реформа на съдебната система, което е ключово предварително условие за евентуално присъединяване към ЕС. Представяйки проекти на обща стойност 42 милиона евро за периода до 2012 г., Симонович помоли донорите да помогнат за намаляване броя на местните съдилища с 40 %, да бъде намален броят на съдебните дела и да се подобрят условията в затворите. Неотдавна Словения блокира кандидатурата на Хърватия за ЕС във връзка с продължаващ граничен спор. (ХИНА, Ройтерс - 28/04/09)
