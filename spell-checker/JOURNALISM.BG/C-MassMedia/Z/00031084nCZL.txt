Инцко обмисля варианти за Мостар
					28/07/2009
					 
						САРАЕВО, Босна и Херцеговина (БиХ) -- Върховният представител Валентин Инцко e обсъдил проблемите с функционирането на град Мостар с Управителния съвет на Съвета за прилагане на мира (СПМ), съобщиха местните медии в понеделник (27 юли). Неговият говорител Фране Мароевич посочи, че Инцко разглежда всички възможни варианти. Инцко е заявил пред представените в Общинския съвет на Мостар политически партии, че те са отговорни за ситуацията. Съветът не може да постигне съгласие за избирането на кмет и постът е вакантен от месеци. Той също така не успя да приеме бюджета на града до 15-и юли, което означава, че от 31 август няма да може да изплаща дължимите на работниците заплати. Това провокира стачки и обществени протести. (Дневни Аваз, СРНА, РТРС - 27/07/09)
