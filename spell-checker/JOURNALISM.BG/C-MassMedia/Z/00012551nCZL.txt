Българският премиер е разстроен от обвиненията в корупция
					05/11/2004
					 
						СОФИЯ, България -- Премиерът Симеон Сакскобургготски изрази в четвъртък (4 ноември) разочарованието си от упоритите слухове за широко разпространена корупция в България. В интервю за холандската преса Сакскобургготски заяви, че повечето твърдения за корупция са преувеличени и че е настъпило значително подобрение в прозрачността на държавната администрация. Като доказателство той посочи последното проучване на "Прозрачност без граници", в което се потвърждават намалените нива на корупция.
						Също в четвъртък правителството одобри отпускането на 38 млн. евро от бюджета за 2005 г. за финансиране на мироопазващи мисии в чужбина. Кабинетът също така се съгласи да бъдат отпуснати още 12 млн. евро за завършване на структурните реформи, свързани с ангажиментите на България като съюзник в НАТО. Те включват осъвременяване на оборудването и доставките. (Сега - 05/11/04; Медиапул - 04/11/04)
