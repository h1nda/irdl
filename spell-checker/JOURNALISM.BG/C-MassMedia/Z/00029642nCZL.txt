Рен се противопоставя на германските призиви за пауза в разширяването на ЕС
					18/03/2009
					 
						БРЮКСЕЛ, Белгия -- ЕС не трябва да замразява плановете си за приемане на страните от Западните Балкани за членки, заяви във вторник (17 март) еврокомисарят по разширяването Оли Рен след призива от страна на Германия за неопределена по продължителност пауза в процеса на разширяване. По-рано същия ден германският канцлер Ангела Меркел намекна, че 27-членният Съюз има нужда от фаза на консолидиране, преди да приеме нови членове. В отговор Рен каза, че перспективите за присъединяване са засилили както политическата стабилност, така и икономическите реформи. "Ние не можем да си вземем годишен отпуск", заяви Рен. "Това е ... котва на стабилността в Югоизточна Европа. Ние не трябва да разклащаме тази котва." (АФП, ХИНА, 24 Сата, ХРТ - 17/03/09)
