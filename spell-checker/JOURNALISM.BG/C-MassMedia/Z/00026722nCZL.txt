Румънската прокуратура за борба с корупцията внесе обвинения срещу бивши министри на земеделието
					10/06/2008
					 
						БУКУРЕЩ, Румъния -- В понеделник (9 юни), месец преди очаквания с нетърпение доклад на Европейската комисия (ЕК) за напредъка на Румъния, прокуратурата повдигна обвинения в корупция срещу двама бивши министри на земеделието. Обвиненията станаха известни миналата есен, но Траян Децебал Ремеш и Йоан Аврам Мурешан бяха официално обвинени едва тази седмица. Ремеш, който беше министър на земеделието в продължение на шест месеца, от април до октомври 2007 г., е обвинен в злоупотреба със служебно положение и приемане на подкупи, за да помогне на бизнесмен да получи изгоден държавен договор. Според обвинението той е получил подкупите с помощта на един от своите предшественици, Мурешан. Брюксел предупреди, че Румъния изостава в разследването и наказването на корупцията по високите етажи. (Сега - 10/06/08; ДПА, Hotnews.ro, Ромпрес, Медиафакс - 09/06/08)
