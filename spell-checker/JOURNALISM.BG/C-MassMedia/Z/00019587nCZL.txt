Дел Понте заяви, че Белград се страхува да арестува Младич 
					14/08/2006
					 
						НЮ ЙОРК, Съединени щати -- Главният прокурор на ООН Карла дел Понте е заявила, че неуспешните опити на Белград да арестува Ратко Младич се дължат на страх от политически последици за Сърбия, писа списание "Тайм" в неделя (13 август). Тя е казала, че екип на ООН е проследил босненския сръбски беглец три пъти в края на 2005 г. и в началото на 2006 г., но сръбското правителство не е предприело необходимите действия след получената информация. Вместо да арестуват Младич, властите му изпратили съобщение, в което го призовавали да се предаде доброволно. Дел Понте е отбелязала, че нейната работа няма да бъде свършена, докато Младич и политическия лидер Радован Караджич не бъдат предадени в Хага. (Тайм - 13/08/06)
