Българският премиер иска справедливо отношение от страна на ЕС
					27/09/2005
					 
						СОФИЯ, България -- В понеделник (26 септември) премиерът Сергей Станишев каза, че ЕС трябва да се отнася към България по същия начин, както към десетте страни, които се присъединиха към съюза миналата година. Той подчерта усилията, които са положени за приемане на изискваното от ЕС законодателство за усъвършенстване на съдебната система и администрацията. Той направи това изказване само няколко седмици преди публикуването на доклада на Европейската комисия за напредъка на България и Румъния, който вероятно ще бъде решаващият фактор за това, дали двете страни ще се присъединят към съюза през 2007 или през 2008 г. В понеделник специалният докладчик на Европейския парламент за България, Джефри ван Орден, намекна, че докладът на ЕК може да е доста критичен. (бТВ, Дневник - 27/09/05; Ройтерс, БНТ, БНР - 26/09/05)
