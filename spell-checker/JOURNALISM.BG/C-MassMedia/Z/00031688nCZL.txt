Сърби бяха арестувани след нападения срещу френски фенове
					20/09/2009
					 
						БЕЛГРАД, Сърбия -- Единайсет души бяха арестувани във връзка с нападения срещу френски футболни фенове в Белград по-рано през седмицата, съобщи в събота (19 септември) министърът на вътрешните работи Ивица Дачич. Трима френски граждани бяха ранени в четвъртък, единият критично, от сръбски фенове в кръчма в Белград след мач между сръбския отбор "Партизан" и френския "Тулуз". Заподозреният организатор на нападението е сред арестуваните, като се очакват още арести. Президентът Борис Тадич направи изявление след побоя, в което заклейми футболното хулиганство и нападенията срещу чуждестранни граждани. (Бета, Политика, AП, Б92 - 19/09/09)
