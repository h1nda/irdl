Кипър отваря нов пропускателен пункт
					15/10/2010
					 
						НИКОЗИЯ, Кипър -- Президентът Деметрис Христофиас и лидерът на кипърските турци Дервиш Ероглу присъстваха на церемонията по откриването в четвъртък (14 октомври) на нов пропускателен пункт, свързващ гръцката и турска част на разделения остров. Пропускателният пункт Лимнитис/Йесилирмак, който се намира в отдалечената северозападна част на острова, е седмият между двете страни. Еврокомисарят по разширяването Щефан Фюле и специалният съветник на Генералния секретар на ООН за Кипър Александър Даунър също присъстваха на церемонията. Фюле заяви, че откриването на пункта е окуражителен знак. (AП, Aнадолса информационна агенция, Ройтерс - 14/10/10)
