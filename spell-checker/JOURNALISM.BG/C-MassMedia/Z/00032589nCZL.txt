Генералният секретар на ООН Бан Ки Мун изготви доклад за Кипър
					03/12/2009
					 
						НЮ ЙОРК, Съединени щати -- Генералният секретар на ООН Бан Ки Мун заявява в свой доклад от сряда (2 декември), че преките преговори в Никозия за обединение на Кипър отбелязват напредък, но все още не са навлезли в най-трудната си фаза. Документът подчертава, че въпреки че двете страни вземат конструктивно участие в диалога, все още предстои обсъждането на някои щекотливи въпроси и трудности ще има. Бан окуражава лидерите на кипърската турска и кипърската гръцка общност да демонстрират реализъм, отбелязвайки, че преговорният процес изисква решителен и търпелив подход. Той призовава също така членовете на Съвета за сигурност на ООН да одобрят продължаването на мироопазващата мисия на ООН в Кипър с още шест месеца, до следващия юни. (Информационен център на ООН, БТА - 02/12/09)
