Делич заяви, че ЕК ще облекчи визовия режим за Сърбия до края на годината
					19/03/2009
					 
						БЕЛГРАД, Сърбия -- Вицепремиерът Божидар Делич потвърди в сряда (18 март), че Сърбия ще получи положителна оценка от Съвета на министрите на ЕС и ще се присъедини към страните на т.н. Бял Шенгенски списък преди края на годината. Отбелязвайки, че техническата част на преговорите за визовите облекчения е приключила, той заяви, че Европейската комисия ще представи доклада си пред Съвета на ЕС през април. Докладът ще отчете значителния напредък на Сърбия във всички области, заяви Делич, цитирайки неназовани източници. По-рано тази седмица на срещата на външните министри на ЕС в Брюксел бе направено заключението, че страните от Западните Балкани не са постигнали достатъчен напредък, за да оправдаят либерализирането на визовия режим. (РТС, Политика, Глас Сърбие, Бета - 18/03/09)
