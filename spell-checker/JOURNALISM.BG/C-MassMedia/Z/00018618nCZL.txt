Цървенковски се срещна с Атанасиу и обсъди перспективите за НАТО
					18/05/2006
					 
						СКОПИЕ, Македония -- В сряда (17 май) президентът Бранко Цървенковски каза на румънския министър на отбраната Теодор Атанасиу, който е на посещение в страната, че Скопие очаква срещата на върха на НАТО през ноември в Рига да даде ясен сигнал за перспективите за разширяване. Той благодари на Румъния за непрекъснатата й подкрепа за евроатлантическите стремежи на Македония. От своя страна Атанасиу изрази увереност, че реформите в отбраната на страната ще получат признанието на Алианса. В четвъртък Цървенковски ще се срещне с британския принц Едуард, който е в Скопие по случай 10-ата годишнина от откриването на представителството на Британския съвет в Македония. Той ще открие и новата сграда на британското посолство в Скопие.
						Други новини -- Рано в сряда македонската гранична полиция предотврати опит за нелегален трафик на хора на ГКПП Богородица на границата с Гърция. Представител на властите съобщи, че камион, шофиран от македонски гражданин, е превозвал 20 нелегални емигранти -- 8 китайци и 12 албанци. 
						В съседна Албания властите в Дуръс съобщиха в сряда, че местната полиция е заловила около 28 кг марихуана по време на операция "Горещо утро". Двама души са арестувани. (Албейниън Нюз - 18/05/06; Макфакс, Уеб сайт на румънското правителство, A1 ТВ, Макфакс, Телма ТВ - 17/05/06)
