Премиерът на Румъния Таричану съобщава на служители на ЕК за мерките, взети след последния мониторингов доклад
					06/12/2005
					 
						БРЮКСЕЛ, Румъния -- По време на посещението си в Брюксел в понеделник (5 декември) румънският премиер Калин Попеску Таричану съобщи на представители на Европейската комисия (ЕК) за мерките, взети от неговото правителство за решаване на проблемите, посочени в последния мониторингов доклад на ЕК. На срещата си с еврокомисаря по икономически и финансови въпроси Йоаким Алмуниа, Таричану заяви, че според него наводненията през лятото и свързаните с тях щети в някои райони няма да повлияят на перспективите за национален икономически растеж и на други финансови цели през тази година. Той също заяви, че ще бъдат положени допълнителни усилия за осъществяване на реформите в сектора на публичната администрация. (Найн o'клок - 06/12/05; Уеб-сайт на румънското правителство - 05/12/05)
