Турският премиер Ердоган разкритикува решението на Конституционния съд относно носенето на забрадки
					11/06/2008
					 
						АНКАРА, Турция -- Премиерът Реджеп Тайип Ердоган разкритикува във вторник неотдавнашното решение на Конституционния съд, с което на практика се забранява на жените да носят забрадки в университетите. В слово пред парламентарната група на неговата управляваща Партия на справедливостта и развитието (ПСР) Ердоган заяви, че съдебното решение е противоконституционно, и призова съда да обясни решението си възможно най-скоро. Съдът ще се произнесе и по дело срещу ПСР, имащо за цел закриването й поради това, че представлява заплаха за секуларизма в Турция. Ердоган заяви, че парламентът, доминиран от ПСР, ще продължи да работи до излизането на това съдебно решение. (Заман, Хюриет, Гардиън - 11/06/08)
