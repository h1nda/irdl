Филми от Сърбия-Черна Гора печелят най-високи отличия на фестивала в Монреал
08/09/2003
 
МОНРЕАЛ, Канада -- Филмът на Горан Маркович " Кордонът" спечели най-високата награда на престижния Международен филмов фестивал в Монреал в неделя (7 септември). Филмът изследва действията на сръбската полиция по време на демонстрациите срещу Милошевич през 1997 година. Друг филм от Сърбия-Черна Гора, произведението на Душан Ковачевич "Професионалистът", грабна приза на Международната федерация на филмовите критици и наградата за най-добър сценарий. (Ройтърс - 08/09/03)
