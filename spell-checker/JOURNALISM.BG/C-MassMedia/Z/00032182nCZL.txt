ЕСРТ отново разкритикува тежкото състояние на държавното радио и телевизия в Косово
					30/10/2009
					 
						ПРИЩИНА, Косово -- Европейският съюз за радио и телевизия (ЕСРТ) настоя в четвъртък (29 октомври), че правителството трябва да действа бързо, за да намери решение на ситуацията с финансите и редакционна политика в държавното радио и телевизия РТК. Седмицата започна с критики от страна на ЕСРТ към премиера Хашим Тачи за превръщането на станцията в "медийна ръка на управляващата партия". Тачи изпрати писмо до ЕСРТ, в което говори за постиженията на РТК и нейните балансирани репортажи. Директорът на ЕСРТ Жан Ревейон благодари за писмото, но заяви, че подобряването на ситуацията е от съществено значение, за да може ЕСРТ да продължи договора си с РТК, като се има предвид "непрестанна политическа и икономическа намеса", според ЕСРТ. (Зери, Коха Диторе, Косова Сот, Лайм - 30/10/09)
