Съветът на Европа дава представителни права на кипърските турци
26/05/2004
 
СТРАСБУРГ, Франция -- Конгресът на Съвета на Европа (СЕ) на местните и регионалните власти реши във вторник (25 май) да даде едно от местата на кипърската делегация на представител на кипърските турци. Този ход следва практиката на Парламентарната асамблея на СЕ, която реши в края на април "да привлече по-тясно представителите на Северен Кипър в работата на Асамблеята." Представители на кипърските турци обаче заявяват, че те не искат да участват като част от делегацията на кипърските гърци. (Прес-съобщение на СЕ, Анадолска агенция - 25/05/04)
