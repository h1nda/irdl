Полша обеща да подкрепи кандидатурата на Турция за членство в ЕС 
					14/04/2006
					 
						ИСТАНБУЛ, Турция -- Полският външен министър Стефан Мелер каза в четвъртък (13 април) в Истанбул, че Полша подкрепя и ще продължи да подкрепя кандидатурата на Турция за членство в ЕС. На пресконференция Мелер подчерта, че същите критерии, които са били прилагани за другите страни по време на процеса за членство в ЕС, трябва да се прилагат и за Турция. Анкара започна преговорите си за членство с ЕС през октомври, като от страната се иска да подобри положението с човешките права. (Turkishpress.com, Анадолска агенция, АП - 13/04/06)
