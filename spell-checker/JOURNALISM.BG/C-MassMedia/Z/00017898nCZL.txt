След полицейски действия в три страни от ЮИЕ бе конфискуван хероин
					14/03/2006
					 
						ИСТАНБУЛ, Турция -- Отделни полицейски акции в държави в Югоизточна Европа доведоха до конфискуването на над 260 кг хероин през последните няколко дни, съобщиха медиите в понеделник (13 март). Началникът на истанбулската полиция Джелалетин Джерах съобщи, че полицията е конфискувала около 132 кг хероин и е арестувала петима души по време на различни операции в края на миналата седмица. Междувременно македонската полиция и митническите власти съобщиха, че са конфискували в понеделник около 124 кг хероин на граничния пункт при Ново село на границата с България. При други обиски в Скопие са били открити още наркотици и незаконно оръжие. В Хърватия пък полицията съобщи в понеделник, че е открила 10,5 кг хероин в лека кола в Пасяк на границата със Словения. Арестуван е словенският шофьор. (TurkishPress.com, A1 ТВ, Макфакс, ХРТ - 13/03/06)
