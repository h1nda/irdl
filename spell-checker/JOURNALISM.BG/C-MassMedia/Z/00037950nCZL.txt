Турция следи внимателно ситуацията в Сирия
					28/03/2011
					 
						АНКАРА, Турция -- Външният министър Ахмет Давутоглу разговаря в неделя (27 март) по телефона със сирийския си колега Уалид Муалем, за да изрази подкрепата на страната си за процеса на реформи там. Давутоглу е казал на Муалем, че Анкара следи внимателно ситуацията в Сирия, която бе залята от вълната на протести, обхванали Арабския свят. Разговорът на Давутоглу със сирийския дипломат бе проведен след телефонно обаждане на турския премиер Реджеп Тайип Ердоган до сирийския президент Башар Асад в петък. Ердоган е уверил Асад, че Турция го подкрепя, но същевременно го предупреди за имиджа, който служителите от силите за сигурност създават, използвайки сила срещу демонстрантите. (Търкиш Прес, Хюриет - 27/03/11)
