Пратеник на ЕП изрази съмнения във връзка с целта на Хърватия за членство в ЕС през 2009 г.
					27/04/2007
					 
						ЗАГРЕБ, Хърватия -- Докладчикът на Европейския парламент за Хърватия Ханес Свобода каза, че присъединяването на страната към ЕС е малко вероятно преди 2010 или 2011 г. въпреки неотдавнашната резолюция на ЕП, в която се посочва, че Хърватия може да приключи преговорите си за членство до 2009 г. В интервю за виенския всекидневник "Щандарт" в четвъртък Свобода намекна, че 2009 г. би била нереалистична, тъй като през същата година ще се проведат избори за нов ЕП, а отиващият си парламент ще избягва всякакви решения относно по-нататъшното разширяване на ЕС. (Вечерни Лист - 27/04/07; ХИНА, ХРТ - 26/04/07)
