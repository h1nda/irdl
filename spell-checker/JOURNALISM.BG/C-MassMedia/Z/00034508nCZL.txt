Албанци протестират срещу „дискриминацията” в Скопие 
					11/05/2010
					 
						СКОПИЕ, Македония -- В понеделник (10 май) няколкостотин албанци се събраха на демонстрация в центъра на Скопие, за да протестират срещу - по думите им - дискриминационната политика срещу тях. Те отправиха призиви за спиране на съдебните процеси срещу етнически албанци, участвали в конфликта през 2001 г., и настояха албанският да бъдат признат за официален език. Мирното шествие завърши без инциденти при силно полицейско присъствие. Говорителят на правителството Шефик Дураку каза, че сравнително малкият брой на участниците подсказва, че албанците в Македония желаят да намерят решение на проблемите посредством институциите, а не чрез уличен натиск. (A1, Макфакс, Алсат, Сител, АП - 10/05/10)
