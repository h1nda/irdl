ЕС предлага да поеме мисията в Босна
05/10/2003
 
РИМ, Италия -- Министрите на отбраната на страните-членки на ЕС предложиха в събота (4 октомври) Съюзът да поеме от НАТО контрола на мироопазващата операция в Босна и Херцеговина (БиХ) в средата на 2004 г. Те заявиха, че новата мисия трябва да бъде два пъти по-малка по численост от СФОР, т.е. да се състои от 6000 души персонал, което да отрази подобрената ситуация в БиХ. Полицейската мисия на ЕС действа в БиХ от началото на тази година, когато пое функциите от ООН. ЕС също така пое от НАТО задачите по поддържане на мира в Македония. (AП, AФП, Ройтерс, A1 TВ, РТРС, БХТВ1, Би Би Си - 04/10/03)
