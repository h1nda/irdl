Одит разкри корупция и лошо управление в електрическата компания на РС
26/02/2003
 
САРАЕВО, Босна и Херцеговина (БиХ) -- Международен одит на електрическата компания на Република Сръбска разкри загуби за повече от 90 млн долара заради корупция и неправилно управление в периода 2001-2002 г. Одитът в Електропривреда бе извършен от канцеларията на върховния представител на международната общност в БиХ Пади Ащдаун. Резултатите бяха изнесени във вторник (25 февруари). При одита бе установено, че компанията е подписала договор с лондонската фирма Енерджи Файнансинг Тийм (ЕФТ) за продажбата на излишъците от електроенергия на цени по-ниски от пазарните. ЕФТ от своя страна е препродавала електроенергията в Черна гора с печалба от 40 процента. Електропривреда също така е наела ЕФТ за изграждането на нови мощности в РС и за износ на излишъците през следващите 30-50 години. Заместникът на Ашдаун Доналд Хейс нарече одиторския доклад "една история за кражба, присвояване, лошо управление и корупция". Одиторите са препоръчали да започне разследване в БиХ и Великобритания и да бъдат анулирани договорите на ЕФТ с Електропривреда. (АП, АФП - 25/02/03)
