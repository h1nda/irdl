Лайчак временно ще поеме функциите на Фейт в Прищина
					10/04/2011
					
						ПРИЩИНА, Koсово - Ръководителят на дипломатическата служба на ЕС за Европа и Централна Азия Мирослав Лайчак временно ще изпълнява функциите на специален представител на блока в Косово след изтичането на мандата на Питер Фейт в края нан този месец, съобщи в събота (9 април) косовският всекидневник "Коха Диторе". Цитирайки източници в Брюксел, всекидневникът твърди, че Лайчак ще бъде на този пост, докато държавите членки на ЕС постигнат споразумение за двата поста - представител на ЕС и ръководител на Международната гражданска служба. Понастоящем Фейт е едновременно представител на Международната граждански служба и специален представител на ЕС в Косово. (Б92, Блиц, Taнюг, Коха Диторе - 09/04/11)
