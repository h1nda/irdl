Солана вини правителството на РС за застоя в реформата на полицията
					07/06/2005
					 
						БАНЯ ЛУКА, Босна и Херцеговина (БиХ) -- Върховният представител на ЕС по въпросите на сигурността Хавиер Солана разкритикува правителството на Република Сръбска (РС) за застоя в особено важната реформа в полицията. В интервю, публикувано във вторничния брой (от 7 юни) на ежедневника от Баня Лука "Независне новине", Солана заявява, че правителството на РС не е направило необходимото за убеждаване на членовете на босненско- сръбския парламент да изберат пътя към ЕС пред този на изолацията. Полицейската реформа е необходимо условие за подписването на Споразумение за стабилизация и асоцииране с ЕС. 
						Други новини: Очаква се във вторник върховният представител Пади Ашдаун да вземе решение кой да бъде новият ръководител на Държавната агенция за разследване и охрана. Премиерът на БиХ Аднан Терзич поиска намесата на Ашдаун, след като правителството на няколко пъти не успя да постигне споразумение по кандидатурата.
						В понеделник Терзич присъства на церемонии за отбелязване на 5-ата годишнина от учредяването на Държавната гранична служба. Той прогнозира, че успехът на службата след време ще доведе до премахване на визовия режим на ЕС за БиХ. (Независне новине - 07/06/05; Фена, РТРС, НТВ Хаят - 06/06/05)
