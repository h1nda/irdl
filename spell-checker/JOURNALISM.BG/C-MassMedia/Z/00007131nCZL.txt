Румънската служба за борба с корупцията арестува 12 полицаи
30/05/2003
 
БУКУРЕЩ, Румъния -- Националната служба за борба с корупцията арестува 12 полицаи в Букурещ в сряда (28 май) за предполагаеми връзки с организираната престъпност. Смята се, че те са действали като охрана по време на нападенията срещу нефтопровода на Петротранс и са искали големи суми за защитата. Ако бъдат осъдени, ги очаква от 4 до 20 години затвор. По-късно полицейският отдел в Букурещ оповести съобщение за печата, в което се казва, че ще бъде проявявана абсолютна непримиримост спрямо всички полицейски служители, които нарушават законите. (Ромперс, Найн О Клок - 30/05/03)
