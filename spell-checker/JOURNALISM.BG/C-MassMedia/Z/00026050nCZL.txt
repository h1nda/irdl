Американският посланик в Тирана заяви, че всички виновници за трагедията в Гердец трябва да бъдат изправени пред съда
					07/04/2008
					 
						ТИРАНА, Албания -- Американският посланик в Тирана Джон Уидърс призова в неделя (6 април) главния прокурор Ина Рама да разследва и осъди всички, които носят отговорност за експлозиите на боеприпаси миналия месец в оръжейния склад в с. Гердец. Общо 27 души загинаха във взрива, а повече от 300 бяха ранени. Уидърс каза, че всички замесени трябва да бъдат изправени пред съда независимо от техния ранг или обществено положение. Той добави, че шестима агенти на ФБР помагат в разследването. (Топ-Чанъл, Коха Йоне, АП - 06/04/08)
