Председателят на ЕК призова Сърбия да ускори реформите 
					20/05/2011
					
						БЕЛГРАД, Сърбия -- Председателят на Европейската комисия Жозе Мануел Барозу похвали в четвъртък (19 май) усилията, положени от Сърбия до момента в интеграционния процес, но заяви, че е необходимо много повече. „Ключът е във вашите ръце”, каза той след среща с министър-председателя Мирко Цветкович в Белград. Барозу призова властите да се съсредоточат върху съдебната реформа, борбата с корупцията и организираната престъпност, както и върху пълното сътрудничество с Трибунала за военни престъпления в Хага. 
						Други новини от четвъртък -- Сръбските медии съобщиха, че главния прокурор на ООН Серж Брамерц ще внесе в Съвета за сигурност на ООН отрицателен доклад за сътрудничеството на Сърбия с Трибунала. Стратегията на правителството за залавянето на оставащите двама укриващи се военнопрестъпници е абсолютно неуспешна, според сведенията, изтекли в медиите. Страната трябва да преоцени своята стратегия и веднага да се заеме с оперативните недостатъци, е отбелязал Брамерц, според информациите. Официално той трябва да внесе своята оценка в ООН идния месец. (Бета, Политика, Танюг, Б92, РТС - 19/05/11)
