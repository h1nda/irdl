Румънски полицаи протестират срещу съкращенията на работни места 
					18/05/2011
					
						БУКУРЕЩ, Румъния -- Около 200 полицаи демонстрираха пред сградата на парламента в Букурещ във вторник (17 май) срещу плановете на правителството за съкращаване на работни места в сектора. Профсъюзите се противопоставят по-специално на проект, който предвижда съкращаването на 9 500 работни места и премахването на много придобивки на служителите. Протестиращите настояват, че законопроектът застрашава стратегията за обществения ред, приета миналата година от правителството. Протестът приключи по-рано от предвиденото, след като депутатите отложиха дебата по спорния законопроект. (Медиафакс, Адевърул - 17/05/11)
