Ейде е разочарован от липсата на напредък в Косово
					19/08/2005
					 
						ПРИЩИНА, Косово, Сърбия и Черна гора -- Специалният пратеник на ООН Кай Ейде, който е на посещение в Косово, отново призова всички страни да работят за изпълнението на определените от международната общност стандарти. Ейде каза, че е разочарован от темповете на напредъка при решаването на текущите проблеми и посочи, че се забелязват сериозни пропуски във всички аспекти. 
						Други новини от четвъртък -- Адмиралът от НАТО Хари Улрих, началник на Обединеното съюзно командване в Неапол, повтори, че пактът остава верен на своя ангажимент към сигурността в Косово. По време на еднодневната си визита в провинцията Улрих се срещна с представители на НАТО и ЮНМИК и с премиера на Косово Байрам Косуми.
						Междувременно в петък белградският ежедневник "Политика" публикува интервю с оттеглящия се от длъжността командващ на КФОР, френският генерал-лейтенант Ив дьо Кермабон. В него той категорично отхвърля предположението, че въоръжени екстремистки групировки на етнически албанци - включително т. нар. "Албанска национална армия" - се подготвят за нови яростни атаки в Косово. (Политика - 19/08/05; Танюг, KosovaLive, Бета, Б92 - 18/08/05)
