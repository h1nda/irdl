Тачи призна за объркването във връзка с международното присъствие в Косово
					04/06/2008
					 
						ПРИЩИНА, Косово -- На заседание на правителството във вторник (3 юни) министър-председателят Хашим Тачи призна, че съществува объркване във връзка с бъдещото международно присъствие в Косово. "Има някои дилеми във връзка с прехвърлянето на компетенции между ЮНМИК и ЮЛЕКС", каза той. "Институциите на Косово са готови да поемат всички компетенции, след като на 15 юни влезе в сила новата конституция", добави той. 
						На свое заседание правителството прие още пет законопроекта съгласно плана за контролирана независимост на бившия специален пратеник на ООН за Косово Марти Ахтисаари. Правителството помоли също така ЮНМИК да спре създаването на паралелни общински съвети в доминираните от сърбите райони. Белград планира да създаде тези органи въз основа на резултатите от сръбските общи и местни избори на 11 май. (Лайм, Коха Диторе, Зери, Експрес - 04/06/08; РТК, Телеграфи, Kosovalive - 03/06/08)
