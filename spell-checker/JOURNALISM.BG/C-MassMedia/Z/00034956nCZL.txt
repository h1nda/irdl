МНГК заяви, че независимостта на Косово е необратима 
					15/06/2010
					 
						ПРИЩИНА, Косово -- Международната направляваща група за Косово (МНГК) напълно подкрепя териториалната цялост и независимостта на страната и заяви, че тя е необратима. След делови обяд на 25-те представители на МНГК и политическите лидери на Косово в Прищина в понеделник (14 юни) ръководителят на Международната гражданска служба Питер Фейт заяви от името на групата, че разделянето не е желан резултат. Той призова за нови усилия за осъществяване на стратегията за доминираната от сърбите северна част на страната и подчерта перспективите за членство в ЕС. „Ние сме много окуражени от изявленията на министър-председателя [Хашим Тачи] за борба с организираната престъпност и корупцията. Всички ние сме съгласни, че това е труден, но необходим процес…, защото [такива са] изискванията към Косово за присъединяването му към ЕС”, каза Фейт. (Кохавижън, РТК, Клан Косова, ТВ 21 - 14/06/10)
