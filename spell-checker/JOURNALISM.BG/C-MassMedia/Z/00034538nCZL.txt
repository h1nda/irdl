Хърватия гарантира справедлив процес за „Капитан Драган”
					13/05/2010
					 
						ЗАГРЕБ, Хърватия -- В сряда (12 май) президентът Иво Йосипович приветства ареста в Австралия на заподозрения във военни престъпления Драган Василкович и настоя, че Хърватия ще му осигури справедлив процес. Според Йосипович правосъдието „може да бъде бавно”, но е осъществимо. Василкович, бивш командир на сръбските милиции, известен с прозвището „Капитан Драган”, е издирван за изтезания и убийства на хърватски цивилни граждани и военнопленници във въстаналата сръбска крепост Книн през 1991 г. и в южното село Брушка през 1993 г. Василкович се бори срещу екстрадирането си в Хърватия, настоявайки, че там той не може да получи справедлив процес. Той се укриваше в продължение на повече от месец, преди полицията да го арестува в сряда. (ХРТ, АФП. Бета, Радио Свободна Европа - 12/05/10)
