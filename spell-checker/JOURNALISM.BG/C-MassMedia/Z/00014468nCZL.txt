Дел Понте: "Хърватските служби за сигурност са част от мрежата за подпомагане на Готовина" 
					06/05/2005
					 
						ЗАГРЕБ, Хърватия -- Главният прокурор на ООН за военни престъпления Карла дел Понте твърди, че укриващият се генерал Анте Готовина все още се ползва с подкрепата на голяма мрежа от местни поддръжници, в която участват и членове на хърватските служби за сигурност. В специално интервю за ежедневника "Виесник" от петък (6 май) Дел Понте твърди, че властите в Загреб са във връзка с Готовина и правят опити да го убедят да се предаде. Тя добави, че реалните усилия за решаване на неговия случай са започнали съвсем неотдавна, едва когато правителството най-после е осъзнало, че преговорите за членство в ЕС няма да започнат, докато Готовина не се яви в Хага. (Виесник - 06/05/05; ХИНA - 05/05/05)
