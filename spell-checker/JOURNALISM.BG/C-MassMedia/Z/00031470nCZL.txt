Черна гора ще представи въпросника на ЕК до ноември
					31/08/2009
					 
						ПОДГОРИЦА, Черна гора -- Министърът за европейска интеграция Гордана Джурович каза, че Черна гора ще отговори на въпросника на Европейската комисия (ЕК) до ноември, съобщиха местните медии в неделя (30 август). Тя отбеляза, че съответните институции работят упорито през последните няколко седмици, за да отговорят навреме. Еврокомисарят по разширяването Оли Рен предаде въпросника през юли, който засяга демократичните реформи и осъществяването на Споразумението за стабилизация и асоцииране между ЕС и Черна гора. Подгорица трябва да отговори на повече от 2 100 въпроси. На основата на отговорите ЕС ще прецени готовността на страната за членство. Черна гора се надява да получи статут на кандидатка за членство следващата година и да започне присъединителните преговори до 2011 г. (РТЧГ, Побиеда - 30/08/09)
