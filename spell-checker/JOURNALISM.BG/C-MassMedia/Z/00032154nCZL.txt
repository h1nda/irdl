Външните министри от ЕС не обсъдиха кандидатурата на Албания
					28/10/2009
					 
						ЛЮКСЕМБУРГ -- Във вторник (27 октомври) "технически причини" попречиха на външните министри на страните от ЕС да обсъдят искането на Албания за придобиване на статут на кандидатка за ЕС. Шведското председателство заяви, че забавянето не е по политически причини. "Единствената причина за забавянето е, че се очаква германският парламент да бъде свикан в скоро време, тъй като изборите в Германия бяха неотдавна", каза шведският външен министър Карл Билд. Албания подаде молба за придобиване на статут на кандидатка за ЕС през април. (Топ Ченъл, Алсат, Шекули, Телеграфи - 27/10/09)
