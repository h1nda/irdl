Бивш служител на ООН осъден за присвояване в Косово
17/06/2003
 
БОХУМ, Германия -- Германец, служил в състава на УНМИК, бе осъден в понеделник (16 юни) на три и половина години затвор за присвояване на средства. 37-годишният Джо Тручлер призна, че е откраднал 4.3 млн. щ.д. от Електрическа компания на Косово и че е внесъл парите в частни сметки в Гибралтар. Първоначално той заявил, че заделял парите, за да повиши тайно заплатите на косовските служители от енергийния сектор. (АФП - 16/06/03)
