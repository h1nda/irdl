Роман описва гръцка футболна интрига
					29/03/2010
					Бестселърът на Василис Самбракос растърси спортния свят в Гърция. SETimes разговаря с автора.
					От Христос Рингас за Southeast European Times в Атина -- 29/03/10 Снимкита бяха любезно предоставени от Василис Самбракос 
 
					 
						
Романът на Василис Самбракос описва един спортен свят, където уреждане на мачове, проституция, участие на мафията и корумпирани официални представители са нещо обичайно. Но това литературна измислица ли е?
						Книгата на Василис Самбракос "Скъсай наръчника", която бе публикувана през ноемвмри 2009 г. от издателството "Елиника Грамата". 
						"Това е най-хубавото, което ми се случи в 17-годишната ми работа като журналист", каза Самбракос. 
						Книгата е романизиран разказ за света на гръцкия футбол. Но авторът твърди, че въпреки използването на измислени имена, читателите могат лесно да различат истинската картина. Ето защо според критиците книгата е толкова популярна. 
						Самбракос, който е главен редактор на всекидневника "Екседра Спорт" разговаря с кореспондента на SETimes Христос Рингас. 
						
						SETimes: Главният герой Димитрис Александру, решава да уреди 11 футболни мача и разказва историята на живота си по време на подготовката за пътуването. Доколко историята в твоята книга е истинска? Как ти хрумна идеята за нея? 
						
						Василис Самбракос: Трябваше да разкаже историята, която винаги е била и е моят ежедневен кошмар. Можех да бъда аз на негово място. Имал съм много моменти в живота, когато съм изпитвал същите чувства като главния герой в книгата. И затова понякога ми се иска да можех да бъда на негово място. Но винаги стигам до заключението, че не си струва... защото никой няма да направи нищо, за да изчисти футбола дори ако имаше достатъчно доказателства, които да потвърдят, че в гръцкия футбол има корупция. Книгата е роман. Но всички твърдят, че историята изглежда много истинска. 
						
						SETimes: Героят иска да разкрие всички несправедливости, с които се е сблъсквал по време на професионалната си кариера. Той прилича на идеалист, който иска да промени статуквото в гръцкия футбол. Успяхте ли да направите това в своята кариера? 
						
"Скъсай наръчника" бе публикувана миналата година
						
						Самбракос: Ще ми се да можех да променя наръчника, от който се ръководи гръцкия футбол. Опитах, опитвам, но не разполагам с властта да променя света... Писах за корупцията във футбола. Но никой не обръща внимание. 
						
						SETimes: В романа Димитрис пита колегата си Георгос какво ще се случи "... ако един ден публикуваме във вестника всичко, което знаем и в което вярваме, дори без никакво доказателство, за всички ключови [фигури] в спорта?" Отдавна ли мислите за това? 
						
						Самбракос: Да, това би бил най-важният ден в историята на света, ако всеки вестник може да пише, дори и само веднъж, какво знаят журналистите, но не могат или не искат да докажат нещо за "ключовите фигури". Би било чудесно, ако журналисти, вестници, новинарски агенции и телевизионни мрежи могат да разкъсат наръчника дори само за един ден. 
						
"Tова е измислена история с измислени герои," настоява Самбракос.
						
						
						SETimes: Книгата разказва за престъпници, подземния свят, ескортни услуги, мениджъри по уреждане на мачове, президенти на футболни клубове и федерации, съдии, журналисти, медийни магнати, букмейкъри и уредници на залагания. Колко от всичко това се основава на действителността? 
						
						Самбракос: При представянето на книгата най-изявеният и уважаван гръцки спортен журналист Янис Диакогианис заяви, че книгата не е роман. Ако той го казва, какво мога да кажа аз? Книгата е роман, но картината на гръцъкия футболен свят, която съм обрисувал, изглежда реална. 
					
						
						SETimes: Книгата се съсредоточава върху истории, включващи футболния клуб "Пирсос", който мнозина разпознават като АЕК, един от трите големи клубове на Гърция. Има истории за футболисти, треньори и президенти на клуба. 
						
						Самбракос: Както заявих в началото на книгата, цялата история е литературна измислица. Най-малкото аз никога не видях [нищо от това в реалния живот]. Това е измислена история с измислени герои - кошмарна версия на реалността на гръцкия футбол, която няма никаква прилика с "чистата, прозрачна, надеждна, некорумпирана игра, на която всъщност днес се наслаждаваме в Гърция". 
						
						SETimes: Книгата за пръв път бе публикувана през ноември и препечатана през януари, поради големия интерес. Очаквахте ли книгата да има такъв успех? 
						
						Самбракос: Трябва да кажа, че "пътуването" на книгата ме изуми. За мен бе сбъдната мечта да открия, че съществуват много хора, които не са безразлични. Тази мечта се сбъдна и откривам това във всяко послание, което получавам от читателите на книгата. 
						
						SETimes: Планирате ли книгата да бъде преведена на други езици? 
						
						Самбракос: Имаше някои разговори за продажби на книгата в други страни. Някои страни на Балканите проявиха интерес и ми бе казано, че "Скъсай наръчника" ще бъде скоро преведена за тези страни .Възможността за превод на книгата на английски език е отворена. Надявам се да е така, защото тази история би могла да бъде кошмара на всеки спортен журналист в света.
