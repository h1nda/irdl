Синът на Стамболич обвинява Милошевич, че е поръчал отвличането и убийството на Стамболич 
					22/09/2004
					 
						БЕЛГРАД, Сърбия-Черна Гора -- Синът на бившия сръбски президент Иван Стамболич Велико заяви пред белградски съд във вторник (21 септември), че семейството му никога не се е съмнявало, че Слободан Милошевич е наредил да бъде отвлечен и убит неговият баща през лятото на 2000 г. "Знаехме, че Милошевич и неговото обкръжение стоят зад всичко това. Никога не сме подозирали, че може да бъде някой друг," каза той. Тялото на Стамболич бе открито през 2003 г. по време на следствието за убийството на сръбския премиер Зоран Джинджич. (АП, АФП, Танюг, Б92 - 21/09/04)
