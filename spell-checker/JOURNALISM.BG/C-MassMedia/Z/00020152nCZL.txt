Обединеното кралство ще премахне визите за румънци
					03/10/2006
					 
						БУКУРЕЩ, Румъния -- Великобритания ще премахне визовите изисквания за всички граждани на Румъния с приближаването на страната към членство в ЕС, каза британският посланик в Букурещ в понеделник (2 октомври). В реч пред група студенти Робин Барнет каза, че румънците ще могат да пътуват до Великобритания без ограничения след 1 януари. Той обаче предупреди, че Великобритания едва ли ще отвори пазара си на работна ръка за работници от България и Румъния както направи това за предишните десет нови страни членки. (Ройтерс - 02/10/06)
