Македонското правителство прие спорния проектозакон за паспортите
18/03/2003
 
СКОПИЕ, Македония -- В понеделник (17 март) правителството одобри проектозакона за новите паспорти, позволяващ издаването на двуезични документи за самоличност. Първоначално се предвиждаше паспортите да бъдат отпечатвани на македонски език и кирилица, и превеждани на английски и френски. Според постигнатото неотдавна споразумение между коалиционните партньори обаче, на онези, чийто матерен език не е македонски, ще могат да се издават паспорти и на техния собствен език и азбука. Законът за паспортите, заедно с този за използването на албански език в парламента, бяха две от най-спорните условия на Охридския мирен договор. (Дневник, Утрински весник - 18/03/03; MИА, A1 TВ - 17/03/03)
