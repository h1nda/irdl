ЕС призова Македония да назначи министър, отговарящ за интеграцията
					03/07/2009
					 
						СКОПИЕ, Македония -- Специалният представител на ЕС в Македония Ерван Фуере отново подчерта в четвъртък (2 юли), че правителството трябва да назначи наследник на подалия оставка заместник министър-председател по европейската интеграция Ивица Боцевски колкото може по-скоро. Фуере каза, че е подчертал това по време на среща с министър-председателя Никола Груевски. "Ние смятаме, че е много важно процесът на реформи да продължи. Вакантният пост в такава важна институция може да има отрицателно отражение", каза той. Боцевски подаде оставка във вторник, заявявайки, че направил всичко, на което е бил способен на заемания пост. (Кирилица, МИА - 02/07/09)
