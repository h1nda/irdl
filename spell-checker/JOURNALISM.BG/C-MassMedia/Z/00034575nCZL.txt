Трима бяха убити с нож в БиХ
					16/05/2010
					 
						САРАЕВО, Босна и Херцеговина (БиХ) -- Трима души бяха убити и седем бяха ранени, прободени с нож от мъж в село близо до град Високо в централната част на страната в събота (15 май). Четирима от ранените са много малки деца. Полицията твърди, че според предварителна информация нападателят Недим Фейзич, 40-годишен е с психично заболяване и че е нападал с нож и преди. Новодошъл в селото, той не е познавал жертвите и очевидно се е намирал под влиянието на алкохола по време на убийствата. (Ройтерс, AФП, Радио Сараево, Б92, Бета, ФТВ, Независне Новине - 15/05/10)
