Главният прокурор на ЮЛЕКС заяви, че има дълъг списък на заподозрени в корупция 
					30/06/2010
					 
						ПРИЩИНА, Косово -- Главният прокурор на ЮЛЕКС Йоханес ван Вресвик каза във вторник (29 юни), че продължаващите разследвания ще доведат до арестуването на замесените в корупция и в организирана престъпност. „Списъкът е много дълъг”, каза Ван Вресвик на пресконференция в покрайнините на Прищина. Той призна, че е имало политическо вмешателство от края на април, когато полицията на ЮЛЕКС обискира офисите на министерството на транспорта и телекомуникациите и дома на министър Фатмир Лимай във връзка с продължило две години разследване на корупция. Главният прокурор на Косово Исмет Кабаши каза, че делата, свързани с корупция и организирана престъпност, ще бъдат разглеждани с приоритет, и отбеляза, че делата за корупция и пране на пари са най-трудните за водене. (РТК, Кохавижън, ТВ 21 - 29/06/10)
