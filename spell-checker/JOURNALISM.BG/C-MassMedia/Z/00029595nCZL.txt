ЮЛЕКС оправда косовски албанец, осъден на 40 години затвор от ЮНМИК
					13/03/2009
					 
						ПРИЩИНА, Косово -- Второинстанционен съд, включващ съдии от ЮЛЕКС, реши в четвъртък (12 март) да оправдае и освободи косовския албанец Флорим Еюпи от затвора поради липса на доказателства. Прокурорите го бяха обвинили в убийството на 11 косовски сърби и раняването на други 22-ма при нападение срещу автобус в Мердаре, край границата със Сърбия, през февруари 2001 г. Миналия юни съдебен състав на ЮНМИК го осъди на 40 години лишаване от свобода. Той е прекарал пет години в затвора. (Зери, Коха Диторе, Лайм, Експрес - 13/03/09; РТК, Кохавижън, Телеграфи - 12/03/09)
