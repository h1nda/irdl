Българският кабинет прие програма за управление до 2009 г.
					24/11/2005
					 
						СОФИЯ, България -- На извънредно заседание в сряда (23 ноември) кабинетът прие програмата си за управление за периода 2005-2009 г. Като посочват, че документът е одобрен един ден, след като коалиционното правителство отбеляза своите първи 100 дни на власт, местните медии коментират, че програмата е съсредоточена главно върху членството в ЕС, като не съдържа конкретни цели в други области, като например растежа на доходите и жизнения стандарт. Премиерът Сергей Станишев каза, че програмата трябва да се сравнява не с предизборните обещания, а с политическото споразумение, постигнато между трите партии в управляващата коалиция.
						Също в сряда началник-щабът на Българската армия генерал Никола Колев посети Пекин. Целта на посещението е да се обсъдят конкретни начини за засилване на двустранните връзки в областта на отбраната и военното дело. 
						В същото време в София се провежда конференция, на която между другото ще бъдат обсъдени някои бюджетни ограничения, които се очакват за армията догодина. (Новинар, Синхуа, БНР - 24/11/05; Уеб-сайт на българското правителство, БНР - 23/11/05)
