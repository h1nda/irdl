Мандатът на специалния пратеник на ЕС в Косово Фейт беше удължен 
					23/02/2011
					 
						ПРИЩИНА, Косово -- В понеделник (21 февруари) външните министри от ЕС удължиха мандата на специалния пратеник на ЕС в Косово Питер Фейт с още два месеца, съобщиха местните медии във вторник. Договорът на Фейт, който трябваше да изтече в края на февруари, ще остане в сила до април. Съветът по външни отношения на ЕС обясни решението с факта, че ЕС има нужда от още време да обмисли начина на своето бъдещо присъствие в Прищина. (Зъри, Експрес - 23/02/11; Телеграфи, Koha.Net - 22/02/11)
