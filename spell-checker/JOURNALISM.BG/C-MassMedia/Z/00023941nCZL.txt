Караманлис обяви новия гръцки кабинет
					19/09/2007
					 
						АТИНА, Гърция -- Министър-председателят Костас Караманлис обяви своя нов кабинет във вторник (18 септември). Той включва 17 министри, с двама по-малко от предишната администрация. Караманлис е решил да обедини министерствата на вътрешните работи и обществения ред и да назначи вътрешния министър Прокопис Павлопулос за ръководител на новото министерство. Министерството на морската търговия бе обединено с Министерството на островната политика. 
						Както се очакваше, министърът на външните работи Дора Бакоянис, министърът на финансите Георгиос Алогоскуфис и министърът на отбраната Евангелос Меймаракис запазват своите постове. Портфейлите на правосъдието, образованието, туризма, транспорта, селското стопанство, развитието и културата са поверени на нови лица. Очаква се парламентът да одобри кабинета късно вечерта в сряда. (Ройтерс, АФП, Синхуа, Фокус, ЕРТ, АНА-МПА, ДПА - 18/09/07)
