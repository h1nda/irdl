Американският дипломат Полт заяви, че е постигнат компромис за Косово
					27/06/2007
					 
						БЕЛГРАД, Сърбия -- Американският посланик в Белград Майкъл Полт каза във вторник (26 юни), че вече е намерено компромисно решение на бъдещия статут на Косово. Това решение, каза той, е под формата на контролирана независимост, както бе предложено от специалния пратеник на ООН Марти Ахтисаари, в комбинация с наблюдение от международната общност. Белград, с подкрепата на Москва, призовава за продължаване на преговорите с цел постигане на компромис, приемлив и за двете страни. 
						Полт призова също Сърбия да разглежда миналото си с критично око и да не позволява на неуспехите да ограничават бъдещето й. "Направете това сега, за да могат Ратко Младич и Радован Караджич да напуснат живота ви и да бъдат предадени на правосъдието. Пуснете Косово," каза американският дипломат. (Танюг, Телеграфи, РТК, РСЕ, КИК - 26/06/07)
