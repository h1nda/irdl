Бивш американски конгресмен, радетел на мира в БиХ, почина на 64-годишна възраст
03/11/2003
 
БЛУМИНГТЪН, Индиана, САЩ -- Бившият конгресмен Франк Макклоски, демократ от Индиана и изтъкнат привърженик на мира в Босна и Херцеговина, почина от рак в неделя (2 ноември) на 64-годишна възраст. Макклоски, който бе конгресмен от 1983 до 1995 г., разви интерес към балканската проблематика в началото на разпада на бивша Югославия. Той призова към интервенция в БиХ още през 1992 г. и привлече вниманието на американската общественост към актовете на геноцид. Макклоски също така настояваше за възбуждане на процеси за военни престъпления срещу Слободан Милошевич и други политици. (Ройтърс, АФН, АП - 02/11/03)
