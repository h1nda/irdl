Съмнение за поставена бомба стана причина за краткотрайна евакуация на щаба на ЮНМИК
					11/10/2007
					 
						ПРИЩИНА, Косово, Сърбия -- Главната сграда на ЮНМИК в Прищина бе евакуирана в сряда (10 октомври), след като служители от охраната откриха подозрителен предмет под един от автомобилите. Леката кола, използвана от полицията на ООН, е била спряна на портала на комплекса. Персоналът на ЮНМИК е бил инструктиран да напусне сградата, докато ирландски войници, служещи в КФОР, претърсвали колата. Въпреки съобщенията за извършено контролирано взривяване по-късно полицията заяви, че това е била фалшива тревога. 
						Други новини -- Няколкостотин млади етнически албанци демонстрираха в центъра на Прищина в сряда с искания за независимост на Косово. Лидерите на студентите казаха, че мирната демонстрация е отчасти в знак на протест срещу забавянето на процеса за определяне на статута. (АП, АФП, Ройтерс, ДПА, Танюг, РТС, Б92, РТК, Balkanweb, Косовалайв, РСЕ, Макфакс, ХИНА - 10/10/07)
