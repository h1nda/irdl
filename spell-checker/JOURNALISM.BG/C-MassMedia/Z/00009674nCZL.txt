НАТО: "Обстановката на сигурност в Косово е нормализирана"
30/01/2004
 
ПРИЩИНА, Косово, Сърбия и Черна гора --"КосоваЛайв" цитира в четвъртък (29 януари) посланика на НАТО в Скопие Николас Бигман с думите, че обстановката на сигурност в Косово е нормализирана. Съобщава се, че след среща с председателя на парламента на Косово Неджат Дачи, Бигман е заявил, че ситуацията в провинцията се е подобрила значително през последните две години, като е оценил ключовата роля на КФОР за стабилизиране на обстановката. Запазването на добрите съседски взаимоотношения с Македония е от основно значение, е подчертал той. (Би Би Си - 30/01/04; КосоваЛайв - 29/01/04)
