Сръбският прокурор Вукчевич посети Лондон във връзка с делото срещу Ганич 
					03/06/2010
					 
						БЕЛГРАД, Сърбия -- Прокурорът за военни престъпления Владимир Вукчевич беше в Лондон в сряда (2 юни), за да обсъди делото срещу бившия член на председателството на БиХ Еюп Ганич. Сърбия иска екстрадирането на Ганич във връзка с нападението в Сараево през май 1992 г. срещу конвой на Югославската народна армия, при което загинаха над 40 войници. Ганич беше арестуван на 1 март на лондонското летище "Хийтроу" въз основа на заповед за арест, издадена от Белград. Заседанията по делото трябва да бъдат възобновени през юли. (Танюг, Радио Свободна Европа - 02/06/10)
