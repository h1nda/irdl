Дипломат от САЩ осъди насилията в Косово
					28/09/2006
					 
						ПРИЩИНА, Косово, Сърбия -- Съединените щати осъждат неотдавнашните прояви на насилие в Косово, каза помощник държавният секретар на САЩ по европейските и евроазиатските въпроси Даниел Фрийд в сряда (27 септември). "Насилието е напълно неприемливо. Тези, които поддържат насилието, тези, които нападат малцинствата, тези, които палят пожари или хвърлят гранати, не се държат като патриоти. Те са страхливци и престъпници и трябва да бъдат третирани като такива," добави той по време на посещение в Прищина. Той предупреди също, че решение за статута на Косово трябва да се намери до края на годината, за да се предотврати нестабилност. (Ройтерс, АП, ЮПИ, Танюг, KosovaLive - 27/09/06)
