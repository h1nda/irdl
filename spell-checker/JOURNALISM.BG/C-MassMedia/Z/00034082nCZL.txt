Турция се надява, че Саркози ще отстъпи
					08/04/2010
					 
						ПАРИЖ, Франция -- В сряда (7 април) турският министър-председател Реджеп Тайип Ердоган каза в Париж, че се надява френския президент Никола Саркози да промени своята позиция относно членството на Турция в ЕС. Ердоган каза, че неговата страна играе ролята на мост между Запада и мюсюлманския свят и е постигнала значителен напредък по пътя на осъществяване на реформите, необходими за присъединяване към блока.
						Саркози препоръчва за Турция привилегировано партньорство” вместо пълноправно членство. Той отново подчерта тази своя позиция в сряда. Ердоган каза, че двете страни все още възнамеряват да развиват своите двустранни връзки. (Милиет, Радикал - 08/04/10; Хюриет, АП, НТВ, Сабах - 07/04/10)
