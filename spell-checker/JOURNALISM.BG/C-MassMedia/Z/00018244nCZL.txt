Турция ще построи първата си атомна електроцентрала на черноморското крайбрежие
					13/04/2006
					 
						АНКАРА, Турция -- В сряда (12 април) официални лица съобщиха, че Турция е решила да построи първата си атомна електроцентрала в Синоп, на черноморското крайбрежие. Очаква се в началото на 2007 г. да започне пилотен проект за строителството на малък 100-мегаватов реактор. 
						Други новини -- Турция съобщи, че ще изгони от страната британски наблюдател по въпросите на човешките права заради визови нарушения. Джонатан Сагдън, който работи за организацията "Хюмън Райтс Уоч", бе арестуван в Бингол, където разследва сведения за насилие срещу кюрди. 
						Междувременно във вторник 14 души -- двама турски войници и 12 кюрдски бунтовници -- загинаха при нов сблъсък между армията и членове на терористичната Кюрдска работническа партия в Югоизточна Турция. (Ройтерс, Turks.US - 12/04/06)
