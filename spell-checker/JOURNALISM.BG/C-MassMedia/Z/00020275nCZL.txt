Косовското правителство нае британска фирма за дипломатически консултации
					13/10/2006
					 
						ПРИЩИНА, Косово, Сърбия -- Правителството нае британската компания "Индипендънт Дипломаси" да му помага в текущите преговори за статута, предадоха сръбските медии в четвъртък (12 октомври). Според съобщенията решението да се използват външни консултанти е било продиктувано от липсата на външно министерство или мрежа от посолства, които биха могли да лобират за интересите на Прищина в чужбина. Досега Косово и сръбското правителство са провели осем кръга от преговорите за бъдещия статут, организирани от ООН, но компромисното решение остава все още далеч. (Б92, ФоНет, АКИ - 12/10/06)
