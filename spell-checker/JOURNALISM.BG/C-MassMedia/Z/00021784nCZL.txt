Междудържавният съвет БиХ-Хърватия проведе заседание, на което бяха обсъдени нерешени въпроси
					04/03/2007
					 
						ЗАГРЕБ, Хърватия -- Междудържавният съвет БиХ-Хърватия проведе своето 11-то заседание в Загреб в събота (3 март) и обсъди въпросите, които трябва да се решат двустранно. Съветът, който включва президента на Хърватия Стипе Месич и членовете на тристранното Председателство на БиХ Небойша Радманович, Желко Комич и Харис Силайджич направиха заключението, че въпроси като демаркиране на границите, статута на пристанище Плоче и собствеността в граничните райони трябва да се представят на правителствата в Згареб и Сараево и бързо да бъдат решени. В съвместно изявление на Месич и неговите босненски колеги се заявява, че БиХ и Хърватия ще се подкрепят взаимно по пътя към евроатлантическа интеграция. (Независне новине, ПБС БиХ, РТРС, ХРТ, ХИНА, Вечерни лист - 03/03/07)
