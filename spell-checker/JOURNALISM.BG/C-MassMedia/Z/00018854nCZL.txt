СВП критикува представителите на РС заради оттеглянето им от Дирекцията на полицията 
					07/06/2006
					 
						САРАЕВО, Босна и Херцеговина (БиХ) -- Службата на върховния представител (СВП) излезе във вторник (6 юни) с декларация, в която критикува решението на представителите на РС в Дирекцията на полицията да се оттеглят от активно участие. СВП подчерта, че реформата на полицията е особено важна за борбата с организираната престъпност и добави, че всякакви спънки в процеса ще обезкуражат ЕС да либерализира визовия режим за гражданите на БиХ. Брюксел иска властите в БиХ да демонстрират, че мислят сериозно за сигурността, се казва в декларацията. Като положителен пример в нея се посочва Държавната гранична служба, като се казва, че институцията, работеща вече шеста година, е имала успех в предотвратяването на опити за незаконен трафик, контрабанда и пране на пари. (СВП, Фена, ПБС - 06/06/06)
