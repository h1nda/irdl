Сръбските депутати ще обсъдят резолюция за Сребреница
					30/03/2010
					 
						БЕЛГРАД, Сърбия -- Във вторник (30 март) депутатите ще започнат обсъждането на проекторезолюция, осъждаща престъпленията, извършени в Сребреница през юли 1995 г. Документът беше внесен от 114 депутати от управляващата коалиция. В допълнение към осъждането на престъпленията срещу бошнаци през 1995 г. в Сребреница, което беше потвърдено и от Международния съд, в нея се казва, че Белград очаква и други бивши югославски републики да осъдят престъпленията, извършени срещу сърби. Проектът не споменава термина „геноцид” поради противопоставянето на някои членове на коалицията и опозиционни партии. (Танюг, РТС, Б92 - 29/03/10)
