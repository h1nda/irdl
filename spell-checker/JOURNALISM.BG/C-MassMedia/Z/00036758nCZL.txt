Екстремисти се опитаха да прекъснат мюсюлманска молитва в Атина 
					17/11/2010
					 
						АТИНА, Гърция -- Хиляди мюсюлмански имигранти се събраха на площадите в Атина във вторник (16 ноември) за молитви за отбелязване на празника Курбан байрам. Молитвите на седем от площадите преминаха без инциденти, но на осмия площад, „Атики”, група ултрадесни активисти развяваха гръцкия национален флаг и замерваха тълпата със сурови яйца. Полицията трябваше да се намеси, за да предотврати сбиване между група мюсюлмани и членове на екстремистката организация „Хриси Авги” ("Златна зора"). Това предизвика кратък сблъсък между полицията и няколко десетки екстремисти. 
						Демонстрантите пускаха и силна музика в близост до местата, където мюсюлманите се молеха, и разпръснаха листовки, изобразяващи мюсюлманите като свине. Не се съобщава за ранени. (Ройтерс, АП - 16/11/10)
