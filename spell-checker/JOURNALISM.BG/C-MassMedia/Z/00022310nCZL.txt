Лидери на балкански държави се срещнаха, за да обсъдят обща енергийна стратегия
					22/04/2007
					 
						ОХРИД, Македония -- Лидерите на седем страни в Югоизточна Европа се срещнаха в Охрид в петък (20 април), за да обсъдят обща енергийна стратегия за региона, който страда от недостиг на енергия. Президентите бяха единодушни, че трябва да използват възможностите на възобновима енергия, тъй като енергийните ресурси в региона са ограничени и всички страни са принудени да внасят петрол. Шест президенти - Алфред Мойсиу на Албания, Стипе Месич на Хърватия, Борис Тадич на Сърбия, Филип Вуянович на Черна гора, Бранко Цървенковски на Македония и Небойша Радманович като представител на Председателството на БиХ - участваха в срещата на високо равнище, както и вицепрезидентът на България, Ангел Марин. (Утрински Весник - 21/04/07; Макфакс, МИА, A1 ТВ, РТРС, Синхуа, AП - 20/04/07)
