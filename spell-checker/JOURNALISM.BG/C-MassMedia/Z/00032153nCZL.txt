Албанското правителство обсъжда проектобюджета за 2010 г.
					28/10/2009
					 
						ТИРАНА, Албания -- Проектобюджетът за 2010 г. предвижда стабилен икономически растеж от 5,3 %, каза във вторник (27 октомври) министър-председателят Сали Бериша. Той добави, че не се очаква дефицитът да се увеличи и че се работи по планове за увеличаване на заплатите и пенсиите. Той обяви също така планове за капиталови инвестиции, включително построяването на 7 000 км пътища по време на неговия четиригодишен мандат.
						Междувременно обаче офисът на МВФ в Тирана разкритикува "еуфорията" около проектобюджета, определяйки амбициозните твърдения за ръст на приходите с 15 % като "нереалистични". "Албания има нужда от реалистични програми за разходване на бюджетните средства, за да избегне криза", заяви Геруин Бел, ръководител на офиса на МВФ в Тирана. (Шекули, Топ Ченъл, Вижън +, Ора Нюз, Алсат - 27/10/09)
