Анкара посрещна израелски и палестински лидери
					12/11/2007
					 
						АНКАРА, Турция -- Преди организирата от САЩ мирна конференция между израелци и палестинци, която трябва да се проведе в САЩ в края на ноември, двете страни ще се срещнат в Анкара в понеделник (12 ноември) за нещо като репетиция. Израелският президент Шимон Перес пристигна рано сутринта в неделя, а палестинският президент Махмуд Абас се очаква да пристигне в понеделник. Перес ще говори пред турския парламент във вторник и ще бъде първият израелски президент, говорил пред парламента на мюсюлманска страна. "Аз вярвам, че Турция може да поеме ролята на лидер в борбата за мир, като в същото време воюва срещу тероризма", каза Перес в интервю, дадено през уикенда за "Си Ен Ен Търк", визирайки борбата на Турция срещу поставената извън закона Кюрдска работническа партия, базирана в Северен Ирак. (Заман, Хюриет - 12/11/07; Си Ен Ен Търк, АФП, Джерузалем Поуст, Синхуа, Аарец, Ройтерс - 11/11/07)
