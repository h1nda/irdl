Съдиите ще се произнесат как да продължи процесът срещу Милошевич
06/07/2004
 
ХАГА, Холандия -- Очакваше се, че съдиите ще се произнесат във вторник (6 юли) за това, как да се процедира по-нататък с проточилия се вече две години процес за военни престъпления в Хага срещу Слободан Милошевич. Началото на защитната фаза бе отложено за понеделник поради опасения за здравето на обвиняемия, особено във връзка със сърцето, породени от хронично високо налягане. Прокурорите са поискали да бъде назначен адвокат, който представлява Милошевич, въпреки неговия многократен отказ. " Съдебната камера заема ясната позиция, че е дошло време за радикално преразглеждане на процеса на съдопроизводство," заяви председателят на съдебния състав Патрик Робинсън. Решението им се очаква по-късно във вторник. (Ройтърс - 06/07/04; АП, Би Би Си, АФП, Ройтърс, Си Ен Ен, Вашингтон Пост - 05/07/04)
