Хърватската полиция конфискува 70 кг марихуана
					25/08/2008
					 
						ЗАГРЕБ, Хърватия -- Полицията съобщи в събота (23 август) за арестите на десет души, заподозрени в контрабанда на огромно количество марихуана от Черна гора за Хърватия. Черногорските медии съобщиха, че полицията е конфискувала около 70 кг марихуана като част от операция под кодовото название „Винил”. Съдилищата осъдиха още осем души във връзка със случая. Полицията смята, че това е добре организирана престъпна групировка, която от април насам е внесла незаконно най-малко един тон марихуана в Дубровник, Сплит и Загреб. Властите подозират, че трафикантите са купували наркотиците в Черна гора и са ги превозвали през Босна и Херцеговина, като крайна цел са били хърватският и западноевропейските пазари. (Глас Явности, Макфакс - 24/08/08; Танюг - 23/08/08)
