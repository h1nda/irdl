Лидерът на кипърските турци Талат посети Анкара в съответствие с подновяване на усилията за обединение
					25/04/2008
					 
						АНКАРА, Турция -- Лидерът на кипърските турци Мехмет Али Талат бе в Анкара в четвъртък (24 април) за среща с премиера Реджеп Тайип Ердоган и външния министър Али Бабакан. Посещението бе направено няколко дни, след като комисии на кипърските турци и кипърските гърци възобновиха преговорите за обединение на разделения остров, които са първите от четири години насам. Съобщава се, че Талат и турските лидери са обсъждали стратегиите за преговори и са се споразумели да потърсят по-широко участие на ООН в процеса. Талат планира да се срещне с президента на кипърските гърци Димитрис Кристофиас през юни, за да разгледат резултатите от работата на комисиите и официално да започнат преговорите за обединение.
						В други новини от четвъртък се съобщава, че сирийският президент Башар ал-Асад е потвърдил, че Ердоган му е предал предложение за мир от страна на Израел. Ердоган "ме информира за готовността на Израел да се изтегли от Голанските възвишения в замяна на мир със Сирия", заяви Асад в интервю за всекидневника от Катар "Ал-Уатан". През последната година Анкара посредничи между Израел и Сирия. (Заман - 25/04/08; Фокус, AФП - 24/04/08)
