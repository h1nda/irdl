Според новия американски посланик Младич превръща Сърбия в заложник
26/05/2004
 
Шефът на ЮНМИК Хари Холкери връчи оставката си на Генералния секретар на ООН Кофи Анан във вторник по здравословни причини. [Лаура Хасани]
БЕЛГРАД, Сърбия-Черна Гора -- Сърбия трябва да задържи и предаде обвинения във военни престъпления Ратко Младич, заяви във вторник (25 май) новият американски посланик в Белград Майкъл Полт. Той заяви категорично, че международната общност продължава да настоява Младич да бъде изправен пред съда. Полт допълни, че страната дължи този арест на своите граждани, които са заложници на този проблем.
Други новини във вторник: съобщено бе, че специалният прокурор на Сърбия е обвинил 11 бивши военнослужещи във военни престъпения във връзка с масовите убийства във Вуковар през 1991 г. Техните дела ще бъдат вероятно свързани с процеса срещу още шест лица, които са обект на същите обвинения. Прокурорите са получили подкрепа както от Хага, така и от хърватското правителство. (Б92, Танюг, Ройтърс - 25/05/04)
