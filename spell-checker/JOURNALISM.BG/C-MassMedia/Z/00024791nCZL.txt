Дел Понте даде ултиматум на Белград във връзка с Младич
					07/12/2007
					 
						ХАГА, Холандия -- Главният прокурор на ООН Карла дел Понте даде на Белград срок до понеделник (10 декември) да предаде босненския военновременен командир Ратко Младич. Прокурорката, която ще напусне Трибунала за военни престъпления в края на месеца, каза в четвъртък в интервю, че ще заяви пред Съвета за сигурност на ООН, че Сърбия не сътрудничи напълно, ако Младич не бъде предаден в Хага. ЕС парафира Споразумението за стабилизация и асоцииране с Белград, но заяви, че няма да го подпише официално, докато прокурорите на ООН не декларират, че са доволни от степента на сътрудничество на Белград.
						Сръбският прокурор за военни престъпления Владимир Вукчевич потвърди в четвъртък, че самия той мисли, че Младич се намира в страната. Той обаче каза пред вестник "Блиц", че почти няма шанс беглецът да бъде арестуван до следващата седмица или дори до края на месеца, когато изтича мандатът на Дел Понте. (АП, Ройтерс, АФП, Бета, Б92, РТС, Блиц - 06/12/07)
