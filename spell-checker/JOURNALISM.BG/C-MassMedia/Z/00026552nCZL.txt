Външните министри от ЕС ще обсъждат Западните Балкани
					26/05/2008
					 
						БРЮКСЕЛ, Белгия – Западните Балкани са начело в дневния ред на срещата на външните министри от ЕС, която започва в понеделник (26 май) в Брюксел. Министрите ще обсъдят събитията в Сърбия и най-вероятно ще изразят подкрепа за сформирането на правителство, ангажирано с интеграцията в ЕС, което би довело Сърбия до статут на кандидат-членка на ЕС. Министрите също така ще разгледат ситуацията в Косово и напредъка на разполагането на съдебно-полицейската мисия на ЕС там (ЮЛЕКС). Наблюдателите не очакват нов график въпреки вероятното забавяне на разполагането й след 15 юни - крайния срок, в който ЕС се очакваше да поеме задълженията си.
						Други новини -- В понеделник Брюксел е домакин на двудневен парламентарен форум за популяризиране на регионалното сътрудничество в процеса на интеграция в ЕС. Председателят на европейския парламент Ханс-Герт Пьотеринг и еврокомисарят по разширяването Оли Рен ще направят обръщения към форума. (Бета, Б92, РТРС, Макфакс, Фокус, EUObserver - 26/05/08)
