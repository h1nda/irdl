Самарас спечели лидерския пост в гръцката НД
					30/11/2009
					 
						АТИНА, Гърция -- Членове на опозиционната партия "Нова демокрация" (НД) избраха бившия финансов министър Антонис Самарас за свой лидер в неделя (29 ноември). Според частичните резултати от понеделник Самарас е спечелил 47,6 % от гласовете, следван от бившия външен министър Дора Бакоянис с 41,6%. Префектът на Солун Панайотис Псомиадис е трети с 10,7 %. НД оглавяваше предишното правителство, но загуби в предсрочните избори през октомври от лявоцентристката партия ПАСОК. След това бившият премиер Костас Караманлис подаде оставка като лидер на ДП. 
						Други новини -- Сомалийски пирати плениха в неделя гръцкия супертанкер "Маран Кентавър" край Сейшелските о-ви. Гръцкото министерство на отбраната съобщи, че фрегата на гръцките военноморски сили сега следи съда, който се смята за най-големия, пленяван досега от пирати. (Катимерини, АНА-МПА, ДПА, АП, Би Би Си - 30/11/09)
