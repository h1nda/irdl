Словения призова Хърватия да изтегли документи
					29/05/2009
					 
						ЛЮБЛЯНА, Словения -- Премиерът Борут Пахор отново подчерта в четвъртък (28 май), че Хърватия трябва да изтегли спорните документи за двустранния граничен спор, които Загреб е предал на Европейската комисия, ако иска присъединителните преговори с ЕС да продължат. Той призова също Хърватия да обсъди измененията, които Словения поиска да включи в предложението на еврокомисаря по разширяването Оли Рен за решаване на спора за морската граница. Пахор каза, че окончателното предложение трябва да отразява интересите и на словенската страна. Външните министри на Хърватия и Словения запознаха Рен с отговорите си на последното му предложение, което предвижда създаването на специална арбитражна комисия по въпроса. Хърватия прие предложението като окончателно и не е съгласна с каквито и да било промени от страна на Словения. (ХРT, ХИНA, Пословни, Ютарни Лист, СТА - 28/05/09)
