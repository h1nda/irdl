Външните министри от ЕС одобриха план за действие за полицейска мисия на ЕС в Косово
					11/04/2006
					 
						ЛЮКСЕМБУРГ -- В понеделник (10 април) външните министри от ЕС одобриха план за разполагане на евентуална полицейска мисия на ЕС в Косово след определянето на окончателния статут на провинцията. Документът, приет по време на срещата на министрите в Люксембург, предвижда създаването на екип за планиране на ЕС, който да подготви плавния преход между ЮНМИК и предложената от ЕС операция за управление на кризи. 30-членният екип за планиране на ЕС ще бъде постепенно разположен в Косово от края на април до началото на септември. Очаква се разполагането на самата мисия да започне през януари.
						Също в понеделник шефът на ЮНМИК Сьорен Йесен-Петерсен призова Сърбия да спре политиката си на бойкот в Косово и да насърчи местните сърби да участват в институциите на провинцията. По време на семинар в Прищина Йесен-Петерсен изрази дълбоката си тревога от сегашната ситуация, като каза, че докато международната общност работи за полагане на основите за връщането на косовските сърби, Белград действа в противоположната посока. (Уеб сайт на ЕС, Танюг, KosovaLive, Уеб сайт на ООН, АФТ, ЮПИ - 10/04/06)
