Турският премиер Ердоган обвини критиците на забрадките, че разделят нацията
					04/02/2008
					 
						ИСТАНБУЛ, Турция -- Премиерът Реджеп Тайип Ердоган обвини в събота (2 февруари) онези, които искат запазване на забраната за носене на мюсюлмански забрадки, че се опитват да разделят нацията. По време на реч в Истанбул късно в събота Ердоган се обърна към "онези, които твърдят, че ще бъде нарушен светският характер, че Турция ще стане религиозна страна, че основните ценности на Републиката ще бъдат погазени и тези, които не носят забрадки, ще станат обект на натиск. Не сте ли вие тези, които разделят обществото, обвинявайки всеки, който мисли или се облича различно от вас, за враг на светския характер на режима," запита Ердоган. 
						Очаква се парламентът да одобри тази седмица предложената конституционна промяна, с която ще се позволи на жените да носят забрадки в университетите, училищата и държавните институции. Законопроектът бе изготвен от Партията на справедливостта и развитието и опозиционната Партия на националистическото движение. (Радикал - 04/02/08; Ройтерс, Милиет, Макфакс, АФП - 03/02/08)
