Турция съобщи за арести, свързани с два бомбени атентата в Истанбул и обвини за това ПКК
					03/08/2008
					 
						AНКАРА, Турция -- Министърът на вътрешните работи Бешир Аталай заяви в събота (2 август), че членове на терористичната Кюрдска работническа партия (ПКК) са отговорни за двата бомбени атентата в Истанбул миналата неделя, при които загинаха 17 души и бяха ранени повече от 150. Аталай каза на репортери в Истанбул, че десет заподозрени са били предадени на съдебните власти, включително онези, които "лично са участвали" в атентатите. Осем души бяха обвинени по-късно в членство в ПКК и задържани; други двама бяха освободени, съобщи осведомителната агенция "Анадолу". ПКК отрече всякакво участие в атентатите. Аталай също съобщи, че в хода на разследването, полицията е установила, че същите атентатори носят отговорност за бомбения взрив в открито кафене в Истанбул на 15 юни, при който бяха ранени десет души.
						Други новини - Според военните членове на ПКК за убили пет турски охранители на села в сблъсък в провинция Сирнак в югоизточната част на страната късно в петък. Бунтовниците от ПКК са открили огън по охранителите, които е трябвало да се присъединят към антитерористична операция близо до иракската граница. Войници от турската армия, както и хеликоптери, са започнали издирване на бунтовниците. (Хюриет, Осведомителна агенция "Анадолу", Си Ен Ен Търк, НТВ, Сабах, Заман, АФП, Ройтерс, АП - 02/08/08)
