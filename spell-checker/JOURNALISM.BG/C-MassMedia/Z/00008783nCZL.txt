Гърция и Турция възприемат постепенен подход към подобряване на двустранните отношения
22/10/2003
 
АТИНА, Гърция -- Външните министри на Гърция и Турция заявиха пред медиите във вторник (21 октомври), че са възприели постепенен подход за подобряване на отношенията между двете страни. "Отношенията ни са проникнати от доверие...епохата на напрежение е отминала," заяви турският външен министър Абдула Гюл. Гръцкият му колега Георгиос Папандреу каза, че новият подход е бил илюстриран от споразумението за премахване на мините по общата граница, прекратяването на военните учения в Кипър и съвместната работа по засилване на сигурността по време на Олимпиада 2004. Двамата министри обявиха освен това сключването на споразумение за насърчаване на туризма и търговията и подписаха спогодба за премахване на двойното данъчно облагане на компаниите, развиващи бизнес в двете държави. (АФП, АНА, МПА, Анадолска агенция, Гардиън - 21/10/03)
