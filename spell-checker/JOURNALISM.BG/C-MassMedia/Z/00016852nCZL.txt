Лийки е домакин на прием по случай първата годишнина на ЕУФОР в БиХ
					06/12/2005
					 
						САРАЕВО, Босна и Херцеговина (БиХ) -- Напускащият ЕУФОР генерал-майор Дейвид Лийки бе домакин на прием в понеделник (5 декември) в Сараево по случай първата годишнина на ЕУФОР. Събитието се състоя във военния център на Федерация БиХ и на него присъстваха високопоставени местни и международни служители. В обръщение към гостите, Лийки подчерта, че една от най-важните мисии на ЕУФОР, освен гарантирането на стабилност и мир в БиХ, е да съдейства за ускоряване на интеграцията на БиХ в Европа. На официална церемония във вторник Лийки ще предаде командването на мироопазващите сили на ЕС на италианския генерал-майор Джан Марко Киарини . 
						Други новини -- Бившият главен заместник върховен представител в БиХ Доналд Хейс, който сега работи за Американския институт за мир, се завърна в Сараево в понеделник, за да съдейства при преговорите за конституционни промени. Лидерите на главните политически партии наскоро се споразумяха да променят някои аспекти от конституцията до края на март. (Дневни аваз - 06/12/05; Фена, РТРС, Сърна - 05/12/05)
