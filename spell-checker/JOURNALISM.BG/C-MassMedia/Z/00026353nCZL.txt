Албания и Хърватия ще изпратят общо писмо до страните-членки на НАТО
					06/05/2008
					 
						TИРАНА, Aлбания -- След като получиха покани за присъединяване към НАТО миналия месец Албания и Хърватия работят заедно за планиране на мерки, които ще им помогнат да постигнат напредък към пълно членство. При посещението си в Тирана в понеделник (5 май) председателят на хърватския парламент Лука Бебич предложи на своя албански колега Жозефина Топали да изпратят писмо до парламентите на 26-те страни-членки на НАТО за стремежа за присъединяване на Албания и Хърватия. "Това ще ни помогне да напреднем по-бързо към ратифициране на споразумението и за постигане на пълно членство", заяви Топали. Бебич каза, че те могат да подобрят отношенията между двате страни и "да ускорят ратифицирането на споразумението". (БолкънУеб, ToпЧенъл - 05/05/08)
