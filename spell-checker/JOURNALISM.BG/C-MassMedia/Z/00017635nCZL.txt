Председателят на ЕК Барозу приключи посещението си в Югоизточна Европа, като отново подчерта значението на реформите и на регионалното сътрудничество
					19/02/2006
					 
						БРЮКСЕЛ, Белгия -- Председателят на Европейската комисия Жозе Мануел Барозу завърши четиридневното си посещение в Югоизточна Европа в събота (18 февруари), като подчерта отново значението на реформите и на регионалното сътрудничество като главни фактори за интеграция в ЕС. Барозу, който бе придружаван от еврокомисаря по разширяването Оли Рен, призова правителствата да се заемат с реформите в замяна на пълна подкрепа от страна на Брюксел. Барозу и Рен посетиха Прищина и Скопие в петък, а Тирана и Скопие - в събота, като преди това се отбиха в Загреб и Белград. В прищина Барозу призова към компромис от страна на всички партии в преговорите по определяне на окончателния статут на Косово. Преговорите по децентрализацията започват в понеделник във Виена. (Независне новине - 19/02/06; Дневник, AП, Би Би Си - 18/02/06; Уеб-сайт на ЕС, Телма ТВ, Уеб-сайт на албанския президент, Ройтерс, AП, Интърнешънъл Хералд Трибюн, EU Observer - 17/02/06)
