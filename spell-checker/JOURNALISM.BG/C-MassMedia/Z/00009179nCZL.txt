Македонският премиер се срещна с официални представители във Вашингтон
25/11/2003
 
ВАШИНГТОН, САЩ -- Македонският премиер Бранко Цървенковски ще проведе срещи с американския държавен секретар Колин Пауъл и вицепрезидента Дик Чейни във вторник (25 ноември). В понеделник той беше в Детроит, където се срещна с представители на македонската диаспора. Цървенковски ги призова да подкрепят и инвестират в Македония и откри македонска консулска служба в града. По време на своята визита премиерът, придружаван от вицепремиера Муша Джафери и външния министър Илинка Митрева, се срещна и с представители на МВФ и Световната банка.
Други новини: канадското правителство обяви, че ще затвори консулската си служба в Скопие в края на февруари, посочвайки, че временният й мандат е изпълнен. (Утрински вестник - 25/11/03; МИА, А1 ТВ, Макфакс - 24/11/03)
