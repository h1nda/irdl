Реформистите в Сърбия са близо до сформиране на коалиция
30/01/2004
 
БЕЛГРАД, Сърбия и Черна гора -- Четирите реформистки партии, които спечелиха места в парламента на общите избори от декември, са близо до сформиране на коалиция, по думите на лидера на "Г17 плюс" Мирослав Лабуш. Демократичната партия на Сърбия, "Г17 плюс" и коалицията Сръбското движение за обновление - Нова Сърбия вече са подписали споразумение за съставяне на правителство. Демократическата партия (ДП) на покойния Зоран Джинджич се очаква да се присъедини към съюза в петък. Според Лабуш и четирите организации ще имат свои представители в новия кабинет. ДП все още не е постигнала съгласие с останалите три партии за излъчване на общ кандидат за председател на парламента. Законодателите ще гласуват за председател отново в петък (30 януари). Първият опит за избор се провали.
Други новини: Рори О'Съливан, директор на мисията на Световната банка в Белград, се срещна с представители на четирите реформистки партии и ги предупреди, че Сърбия рискува да загуби заем в размер на 111 млн. щатски долара в случай че евентуален неуспех за сформиране на правителство тласне страната към политическа криза. (Б92, Бета - 30/01/04; AФП - 29/01/04)
