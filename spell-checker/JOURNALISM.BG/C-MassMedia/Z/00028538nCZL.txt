Албанците в Сърбия демонстрират с искания за повече права
					30/11/2008
					 
						БЕЛГРАД, Сърбия -- Около 6000 албанци излязоха по улиците на Прешево, Южна Сърбия в петък (28 ноември). Развявайки знамена, те настояваха за повече права за албанците, живеещи в Сърбия. Албански знамена бяха също забелязани в кметството на града. Протестиращите заявиха, че искат сръбските власти да им позволят да използват албанското национално знаме в органите на местното управление. Те също поискаха в Прешево да бъде открит университет, където да се преподава на албански език и призоваха за демилитаризиране на долината Прешево, която граничи с Косово. Демонстрацията, организирана от НПО по случай Деня на албанското знаме, приключи без инциденти. (AФП, ФоНет, Радио Београд - 29/11/08)
