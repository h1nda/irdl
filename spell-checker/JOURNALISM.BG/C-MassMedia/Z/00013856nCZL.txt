Скопие е домакин на регионален форум за сътрудничество 
					10/03/2005
					 
						СКОПИЕ, Македония -- От четвъртък (10 март) Скопие е домакин на двудневен форум за развитие на сътрудничеството в Югоизточна Европа. Той се провежда под егидата на еврокомисаря по разширяването Оли Рен и македонския президент Бранко Цървенковски. Присъстват държавни и правителствени ръководители от Албания, Босна и Херцеговина, България, Хърватия, Македония, Молдова и Сърбия и Черна гора, както и представители на ЮНМИК, ЕС, Съединените щати и ЕБВР. Основни теми на разговорите ще бъдат борбата срещу корупцията, създаването на пазар за свободна търговия, намаляване на бюрокрацията и увеличаване на преките чужди инвестиции в региона. (Уеб-сайт на Пакта за стабилност за Югоизточна Европа, Бета - 10/03/05)
