Черногорският съд ще се произнесе този месец по депортиранията през 1992 г. 
					02/03/2011
					 
						ПОДГОРИЦА, Черна гора - Присъдата по делото срещу девет бивши полицаи, изправени пред съда във връзка с незаконните депортирания през 1992 г. на цивилни босненци от Черна гора, ще бъде произнесена на 29-и март. Обвинението и защитата произнесоха своите заключителни пледоарии във вторник (1 март). Обвиняемите заявиха пред съда, че не са виновни, тъй като единствено са изпълнявали заповеди. С тези действия над 79 босненци бяха предадени на босненските сърби, които избиха повечето от тях. (ПЧНЕН, Радио Свободна Европа - 01/03/11)
