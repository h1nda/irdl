Смята се, че срещата на върха на европейските лидери ще донесе окуражаващо послание за Турция
04/06/2004
 
АНКАРА, Турция -- Заключителната декларация, която ще бъде публикувана при срещата на върха на лидерите от ЕС в Брюксел по-късно този месец, се очаква да отправи окуражително послание относно перспективите на Турция за членство в ЕС. Според съобщения в местната преса от четвъртък (3 юни) декларацията ще даде висока оценка на реформите, предприети от Турция, като същевременно подчертае значението на пълното им прилагане през следващите няколко месеца.
Други новини: Турският министър на правосъдието Джемил Чичек се срещна с китайския си колега Жанг Фусен в Пекин, в четвъртък. Те обсъдиха пътищата за укрепване на двустранните отношения и засилване на сътрудничеството, особено по посока на подобряване на сигурността и борбата с тероризма. (Хюриет, Миллиет, Анадолска агенция, TРT 2 - 03/06/04)
