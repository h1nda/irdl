Tурция иска обяснение от Иран за коментара за "геноцид"
					29/08/2010
					 
						AНКАРА, Tурция -- Външният министър Ахмет Давутоглу е разговарял по телефона със своя ирански колега Манучехр Мотаки късно в петък (27 август) и е поискал разяснение за неотдавнашното изявление на ирански официален представител, който е окачествил убийствата на арменци през 1915 г в Османската империя като "геноцид". "Преди сто години Османската империя е извършила геноцид срещу много арменци", е заявил в сряда иранският вицепрезидент Хамид Багаи, цитиран от иранската информационна агенция "ИРНА". Скоро след това иранското посолство в Анкара е направило изявление с обяснението, че думите на Багаи са били погрешно отразени в някои медии. По време на разговора в петък Мотаки е казал на Давутоглу, че конференцията, на която Багаи е направил изявлението, е била посветена на Втората световна война, а не на Първата световна война и е потвърдил, че Техеран не е променил позицията си по отношение на събитията през 1915 г. Давутоглу обаче е настоял за обяснение от самия Багаи. (Хюриет, Уърълд Бюлетин - 27/08/10)
