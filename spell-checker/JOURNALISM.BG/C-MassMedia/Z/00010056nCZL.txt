Първи ще бъдат разгледани кандидатурите на Македония, Хърватия и Албания за членство в НАТО
05/03/2004
 
ЗАГРЕБ, Хърватия -- Председателят на Парламентарната асамблея на НАТО Дъг Биройтър каза в четвъртък (4 март), че членовете на Адриатическата харта - Македония, Хърватия и Албания - ще бъдат първите страни, чиито кандидатури за членство в алианса ще бъдат разгледани след срещата на върха в Истанбул през юни. Той добави, че планира да посети трите държави в началото на юли, за да прецени лично напредъка на реформите, предприети с цел постигане на критериите за присъединяване. По същата тема помощник-държавният секретар на САЩ Елизабет Джоунс каза в четвъртък, че трите страни полагат огромни усилия за постигане на напредък по пътя към членство в НАТО. Тя каза това пред комисия на Конгреса на САЩ. (МИА, ХИНА - 04/03/04)
