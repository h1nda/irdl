Председателят на ЕК заяви, че влизането на България в ЕС през 2007 г. не подлежи на съмнение
28/11/2003
 
БРЮКСЕЛ, Белгия -- След среща с българския министър-председател Симеон Сакскобургготски в четвъртък (27 ноември) председателят на Европейската комисия (ЕК) Романо Проди каза, че 2007 г. несъмнено ще бъде датата на влизането на България в ЕС. Проди заяви, че ЕК ще осигури финансовата рамка за последните глави от преговорите по присъединяване с България през януари и февруари 2004 г. Той даде висока оценка на напредъка, постигнат от България в процеса на интеграция, и каза, че ЕК е поела ангажимент да завърши присъединителните преговори със страната през 2004 г. (БTA, БНР, БНT - 27/11/03)
