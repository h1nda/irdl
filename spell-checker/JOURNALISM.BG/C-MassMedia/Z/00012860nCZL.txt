Румънският лидер Нъстасе изключи възможността за съюз с крайната десница
					03/12/2004
					 
						БУКУРЕЩ, Румъния -- Адриан Нъстасе, лидер на управляващите социалдемократи, заяви в четвъртък (2 декември), че партията му няма да сформира съюз с крайнодясната партия "Велика Румъния" на Корнелиу Вадим Тудор. Нъстасе, който ще напусне премиерския пост, ако бъде избран за президент на 12 декември, обясни, че подобен съюз би обтегнал отношенията със Съединените щати и ЕС. 
						Други новини: "Файненшъл таймс" предаде в петък, че Европейската комисия е подала оплакване до страните членки, че Румъния не желае да приеме основни промени в програмите на правителството за субсидиране, които са необходими за изпълнение на европейските стандарти. Румънските власти се надяват да завършат преговорите си с ЕС тази година, но проблемът може да блокира подписването на присъединителния договор през 2005 г. (ФТ - 03/12/04; AФП, Ромпрес - 02/12/04)
