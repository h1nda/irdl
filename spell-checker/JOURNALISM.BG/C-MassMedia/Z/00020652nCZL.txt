Шведският външен министър Билд проведе разговори в Загреб и Белград
					16/11/2006
					 
						БЕЛГРАД, Сърбия -- В сряда (15 ноември) шведският външен министър Карл Билд посети Белград и Загреб в рамките на балканската си обиколка. В Белград той се срещна с президента Борис Тадич, за да обсъди желанието на Сърбия да възобнови преговорите по Споразумението за стабилизация и асоцииране с ЕС. Двамата разговаряха и за сътрудничеството с Трибунала на ООН за военни престъпления, както и по въпроса за статута на Косово. 
						В Загреб Билд се срещна с колегата си Колинда Грабар-Китарович и изрази увереност, че целите на Хърватия за присъединяване към ЕС и участие в изборите за Европейски парламент през 2009 г. са реалистични. 
						Перспективите за интеграция в ЕС също бяха в центъра на разговорите на Грабар-Китарович в сряда с гостуващия австрийски външен министър Урсула Пласник. Пласник подчерта, че макар за Хърватия да предстоят трудности, има и много място за оптимизъм. (Танюг, Бета, ХИНА - 15/11/06)
