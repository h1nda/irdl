Македония обвини трима заподозрени в нападение срещу полицейски патрул
					22/12/2008
					 
						СКОПИЕ, Македония -- В неделя (21 декември) вътрешното министерство повдигна обвинения срещу трима души във връзка със смъртоносното нападение срещу полицейски патрул миналия месец. Заподозрените Реджал Касами, Рамадани Сакири и Агим Ислами ще отговарят по обвинения в убийство и опит за убийство. Полицията ги арестува в събота заедно с други 17 души, които изглежда също са замесени в нападението. Въоръжени лица стреляха от автомобил и убиха един полицай, а други двама бяха ранени близо до Факултета по естествени науки и математика в северната част на Скопие на 26 ноември. (МИА, Макфакс, A1, МИНА - 21/12/08)
