Двама сърби бяха обвинени за масовото убийство в Зворник
					06/08/2008
					 
						БЕЛГРАД, Сърбия -- Прокурорите за военни престъпления съобщиха във вторник (5 август) намеренията си да обвинят двама сърби за убийствата от 1992 г. на около 700 мюсюлмани в Босна. Прокурорите съобщиха в изявление, че Бранко Груич и Бранко Попович "умишлено и в сътрудничество" са взели участие в "масовото убийство" на мюсюлмански граждани. В изявлението се казва, че те са извършили престъпленията край град Зворник, недалеч от границата между Сърбия и Босна. По това време Груич и Попович са заемали високи постове в местната администрация. (АП, АФП, Бета, B92, Блиц - 05/08/08)
