Проди отново потвърди подкрепата на Италия за кандидатурата на Македония за членство в ЕС
					07/12/2006
					 
						РИМ, Италия -- По време на среща с македонския си колега Никола Груевски в Рим в сряда (6 декември) премиерът Романо Проди потвърди подкрепата на страната си за стремежите на Македония за членство в ЕС. Проди каза, че наскоро е изпратил писмо до лидерите на страните, членки на ЕС, в което ги е призовал да предоставят конкретни стимули за Македония и Хърватия. Проди и Груевски обсъдиха също как Италия може да помогне на Македония да се бори с организираната престъпност и корупцията. (Вечер - 07/12/06; Макфакс, A1 ТВ, Телма ТВ - 06/12/06)
