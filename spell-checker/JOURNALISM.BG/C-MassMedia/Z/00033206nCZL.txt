Според докладчика на ЕП 2012 г. е най-ранната дата за приемане на Хърватия в ЕС
					28/01/2010
					 
						БРЮКСЕЛ, Белгия -- Докладчикът на Европейския парламент (ЕП) за Хърватия Ханес Свобода каза в сряда (27 януари), че присъединяването на Загреб към ЕС през януари 2012 г. ще бъде трудно. Свобода заяви, че този сценарий оставя малко време за всяка страна, членка на ЕС, за ратифициране на договора за присъединяване. По-вероятно е това да стане в средата на 2012 или началото на 2013 г., каза той. Свобода загатна също, че присъединителните преговори може да се проточат до началото на 2011 г., вместо да завършат през тази година, както се надява Загреб. Свобода говори пред репортери, след като комисията по външни отношения на ЕП одобри резолюция за свързания с ЕС напредък на Хърватия. (ХИНА, Пословни, Явно, Нова ТВ - 27/01/10)
