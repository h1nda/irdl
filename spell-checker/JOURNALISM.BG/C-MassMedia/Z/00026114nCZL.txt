Румънски полицаи протестират с искания за по-добри условия на работа
					13/04/2008
					 
						БУКУРЕЩ, Румъния -- Около 4000 полицаи се присъединиха към протеста в Букурещ в събота (12 април), на който бяха издигнати искания за поправки в законите, които ще им осигурят правна помощ в случаи, свързани с работата им, както и застраховка "живот". Представители на полицейските синдикати от България, Белгия, Шотландия, Испания и Словакия се присъединиха към митинга и направиха изявления пред множеството пред сградата на правителството. От кабинета заявиха, че протестът е бил неоснователен, тъй като вече се водят преговори по исканията, издигнати от протестиращите. (Медиафакс, ДПА, Реалитатиа - 12/04/08)
