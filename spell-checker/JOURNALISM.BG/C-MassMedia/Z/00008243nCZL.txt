Гърция и Албания се договориха да си сътрудничат в областта на здравеопазването
05/09/2003
 
ТИРАНА, Албания -- Министърът на здравеопазването Мустафа Джани и гръцкият посланик Димитрис Илиопулос подписаха двугодишно споразумение в четвъртък (4 септември) за сътрудничество в областта на здравеопазването. Документът предвижда безплатна хоспитализация за 300 албанци в гръцки болници през следващата година.
В други новини от четвъртък се съобщава, че планински инструктори от армиите на Македония и Албания са провели съвместен курс в Демир Капия, Македония. Обучението е част от проект за подпомагане на регионалното сътрудничество в областта на отбраната. (МПА - 04/09/03)
