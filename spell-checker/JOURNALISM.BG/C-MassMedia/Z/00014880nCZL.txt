Ашдаун ще обсъди с представители на ЕС възможни наказателни мерки спрямо РС
					12/06/2005
					 
						САРАЕВО, Босна и Херцеговина (БиХ) -- Върховният представител Пади Ашдаун каза, че ще обсъди възможни мерки срещу Република Сръбска (РС) по време на разговори с висши представители на ЕС в Брюксел тази седмица. В интервю, публикувано в събота (11 юни) във всекидневника на Баня Лука Независне новине, Ашдаун предположи, че на РС може да бъде наложена ограничена финансова помощ от ЕС заради блокирането на полицейската реформа в БиХ, която се счита за жизнено важна за интеграцията в ЕС. Ашдаун също така призова отново премиера на БиХ Аднан Терзич да разреши спора си външния министър Младен Иванич. Терзич неотдавна прие оставката на Иванич, шест месеца след като той му я връчи заради спор във връзка с назначението на висш служител. (Независне новине, РТРС - 11/06/05)
