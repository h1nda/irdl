Комисия на ЕП обсъди обвиненията в трафик на човешки органи в Косово 
					11/03/2011
					 
						СТРАСБУРГ, Франция -- Членовете на Комисията по външни отношения на Европейския парламент (ЕП) проведоха в четвъртък (10 март) заседание при закрити врати, за да обсъдят обвиненията в трафик на човешки органи в Косово, които бяха включени в доклада на докладчика на Съвета на Европа Дик Марти. Медиите в Белград цитираха източници, които са казали, че обсъжданията са били разгорещени и са приключили с решението, че ЕП трябва да сложи край на своето дълго мълчание по въпроса и да назначи свой собствен докладчик по организираната престъпност в Косово. (Радио Белград, Б92, Бета - 10/03/11)
