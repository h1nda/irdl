Хага отново обвинява Шешел за обида на съда
					07/02/2010
					 
						ХАГА, Холандия – Трибуналът на ООН за военни престъпления обвини в петък (5 февруари) лидера на Сръбската радикална партия (СРП) Воислав Шешел в обида на съда за това, че в книга е разкрил самоличността на 11 защитени свидетели на процеса за военни престъпления срещу него. Съдът вече го бе осъдил през юли 2009 г. на 15 месеца затвор за разкриване на самоличността на трима защитени свидетели в една от книгите му, въпреки забраната на съда за разпространяване на такава информация. Лидерът на СРП все още е изправен пред други обвинения за военни престъпления срещу несърби в Хърватия, Войводина и Босна и Херцеговина, извършени между 1991 и 1993 г. (Бета, РТС, Б92, Информационен център на ООН - 05/02/10)
