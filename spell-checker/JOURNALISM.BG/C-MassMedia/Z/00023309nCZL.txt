Горещата вълна взе още жертви в Югоизточна Европа
					22/07/2007
					 
						БУКУРЕЩ, Румъния -- Горещата вълна в Югоизточна Европа продължава. Най-малко 11 души починаха вследствие на горещините в Румъния, като спешна медицинска помощ в Букурещ получава около 1000 обаждания всеки 24 часа. Хърватия съобщи за първия смъртен случай от горещините, след като жена припадна в Загреб. Температурите в Хърватия и Румъния достигнаха 40 градуса. Горещата вълна достигна и Босна и Херцеговина, България, Македония и Сърбия. Гърция, България и Сърбия се борят и с пожари. Унищожени са цели масиви със земеделски култури в региона. (Фокус - 22/07/07; AП, ЮПИ, AФП, Макфакс, Дарик, РИА Новости, ПБС БиХ, РТРС, Сега, Антена ТВ - 21/07/07; БНТ, БТВ - 20/07/07)
