Комисията оповести имената на 19 депутати, които са сътрудничили на бившите тайни служби
					05/09/2007
					 
						СОФИЯ, България -- Комисията, която работи за разкриване на архивите на комунистическите тайни служби, съобщи във вторник (4 септември), че 19 депутати в сегашния парламент са сътрудничили на бившата тайна полиция. Седем от тях са били свързани с националистическата партия "Атака", шест са членове на управляващата Българска социалистическа партия, четирима на Движението за права и свободи (ДПС) и двама на македонската революционна организация ВМРО. 
						Според комисията 139 депутати - от миналото и сега - са сътрудничили на бившата Държавна сигурност. За много от тях, включително за президента Георги Първанов, за лидера на ДПС Ахмед Доган и за лидера на ВМРО Красимир Каракачанов, вече се знаеше, че са сътрудничили. Но някои от имената в списъка - на бившия премиер Жан Виденов, на известния актьор Тодор Колев и на известния цигулар Димо Димов - бяха изненада. (24 часа, Труд, Сега, Фокус -05/09/07; Медиапул, news.bg, бТВ, БНР, AП, Новините, Фокус - 04/09/07)
