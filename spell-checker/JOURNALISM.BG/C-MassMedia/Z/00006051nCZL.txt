САЩ дават на Белград допълнително време да докаже сътрудничеството си с трибунала на ООН
21/02/2003
 
ВАШИНГТОН, САЩ -- Американският конгрес определи 15 юни за краен срок, до който Сърбия-Черна гора трябва да докаже, че сътрудничи на трибунала на ООН за военни престъпления, за да може да кандидатства за помощи от САЩ. По време на посещението си неотдавна, американският посланик по въпросите на военните престъпления Пиер-Ришар Проспер заяви пред властите в Белград, че трябва да предадат тримата главни заподозрени на международния съд, за да бъде определено сътрудничеството като успешно. В четвъртък (20 февруари) сръбският вътрешен министър Душан Михайлович съобщи, че двама от тях - командирите от югославската армия Веселин Сливанчанин и Мирослав Радич - скоро ще бъдат арестувани. Той обяви, че властите са готови да задържат и най-търсения обвиняем - командира на босненските сърби Ратко Младич, веднага след като установят неговото местонахождение. (Ройтерс, АП - 20//02/03)
