Турският премиер Ердоган обеща, че реформите ще продължат
					09/11/2007
					 
						РИМ, Италия -- Турският министър-председател Реджеп Тайип Ердоган обеща в четвъртък (8 ноември), че ще продължи провеждането на политическите реформи, искани от ЕС. В реч пред турско-италиански бизнесфорум в Рим Ердоган каза, че Турция ще продължи по пътя към ЕС, но ще поиска ясни правила за членство. "Правилата на играта бяха определени предварително и вратите не могат да бъдат премествани впоследствие", подчерта Ердоган. Той заяви, че реформите трябва да продължат, защото в края на краищата членството ще бъде в интерес на Турция и на страните от по-широкия регион. Публикуван в четвъртък доклад на Европейската комисия за напредъка критикува правителството за провала в осъществяването на важни реформи през изминалите две години. (Заман - 09/11/07; АКИ - 08/11/07)
