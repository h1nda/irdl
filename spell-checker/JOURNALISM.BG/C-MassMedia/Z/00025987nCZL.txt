Румъния даде своята подкрепа за кандидатурите на Македония, Хърватия и Албания за НАТО преди срещата на върха
					01/04/2008
					 
						БУКУРЕЩ, Румъния -- Президентът Траян Бъсеску каза, че страната ще подкрепи кандидатурите на Хърватия, Македония и Албания за НАТО, тъй като това е в неин интерес. В реч, излъчена в понеделник (31 март) по телевизия ТВР, Бъсеску каза, че е важно страната да бъде заобиколена от съюзници и приятели, като добави, че се надява Гърция и Македония да успеят да решат своя отдавнашен спор за името. Той каза, че намирането на пътища за засилване на диалога със Сърбия и Босна и Херцеговина е също толкова важно, и добави, че с Черна гора трябва да започне интензивен диалог колкото може по-скоро. Бъсеску каза също, че Румъния ще подкрепи плана за действие за присъединяване на Украйна и Грузия към НАТО, защото те са ключови за сигурността. В сряда Букурещ е домакин на двудневната среща на върха на НАТО. (Ромпрес, Б92, РТВ - 31/03/08)
