Македония представя отговорите на въпросника на ЕС в Брюксел
					15/02/2005
					 
						БРЮКСЕЛ, Белгия -- По време на церемония в понеделник (14 февруари) македонският премиер Владо Бучковски представи подробните писмени отговори на въпросника на Европейската комисия, ключова стъпка по пътя на страната към членство в ЕС. Той подчерта, че Македония се надява да получи официален статут на кандидат до края на тази година. В Брюксел Бучковски се срещна и с Генералния секретар на НАТО Яп де Хоп Схефер, който приветства напредъка на Македония при осъществяване на отбранителните реформи и при изпълнение на Плана за действие за членство в НАТО. 
						Други новини от понеделник: ОДИПЧ официално откри мисията си наблюдатели за местните избори в Македония, насрочени за 13 март. Освен персонала с дългосрочен мандат, мисията на ОССЕ/ОДИПЧ планира да разположи 250 наблюдатели с по-кратък мандат из цялата страна. (Утрински вестник, Вест - 15/02/05; уеб сайт на ЕС, уеб сайт на ОССЕ, А1 ТВ - 14/02/05)
