Заподозрените по делото "Гърдец" бяха поставени под домашен арест 
					08/02/2011
					 
						ТИРАНА, Албания -- В понеделник (7 февруари) съд в Тирана реши да освободи от ареста трима души, заподозрени по така нареченото дело "Гърдец", и да ги постави под домашен арест. Съдът заяви, че до момента те са прекарали максимално допустимото време под арест от времето на експлозиите в склада за боеприпаси, при които загинаха 26 души, а стотици други бяха ранени през март 2008 г. Съдебното решение се отнася до Михаил Делийорджи, Юли Пинари и Сокол Нджеци. Всички те са заемали ключови постове в склада за обезвреждане на боеприпаси, където станаха смъртоносните взривове. Други 26 души са разследвани, включително висши военни. (Balkan Web, Шекули, Топ Ченъл - 07/02/11)
