Газова експлозия рани 200 души в Турция
06/07/2003
 
АНКАРА, Турция -- Експлозия в бензиностанция в събота вечерта (5 юли) рани близо 200 души, 40 от които сериозно. Очевидците са видели голямо огнено кълбо да се издига в центъра на Анкара, когато цистерна е зареждала станцията с гориво. Ранените са сред гостите на сватбено тържество в залата на втория етаж на същата сграда. Министърът на здравеопазването Реджеп Акдаг заяви, че правителството ще забрани станциите с течен газ в жилищните райони. Течният петролен газ е популярен в Турция като евтина алтернатива на бензина.
В други новини, премиерът Реджеп Тайип Ердоган смята да разговаря по телефона с вицепрезидента на САЩ Дик Чейни в неделя по въпроса за ареста на 11 турски войници в петък в северен Ирак. Според съобщения на вестник в Анкара, те вероятно планирали да убият кмета на Киркук. (Си Ен Ен, AП, Ройтерс, Анадолска агенция, AФP - 06/07/03; Анадолска агенция, AФP - 05/07/03)
