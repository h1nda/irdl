Цървенковски: македонските съдилища могат да решат делата, върнати от МНТБЮ
					12/02/2006
					 
						ГОСТИВАР, Македония – Президентът на Македония Бранко Цървенковски заяви в петък (10 февруари), че съдебната система на страната е способна да реши четирите дела, които бяха върнати от трибунала за военни престъпления на ООН. Същия ден македонското правителство съобщи, че ще изпрати делегация в Хага през следващата седмица, за да възобнови подготовката по поемането на делата, свързани с жестокостите, извършени от бившата етническа албанска Армия за национално освобождение. Международната кризисна група наскоро призова за отлагане на прехвърлянето на делата или за задържането им в Хага, изтъквайки като аргумент сериозните, според тях, проблеми в съдебната система на Македония. Младшият коалиционен партньор – Демократичният съюз за интеграция - също се противопоставя на връщането на делата в Македония. (Вечер, Утрински вестник – 11/02/06, Уеб-сайт на македонското правителство – 10/02/06)
