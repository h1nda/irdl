Албански демонстранти влязоха в сблъсъци с полицията във Вльора
					12/11/2010
					 
						ТИРАНА, Албания -- Полицията във Вльора срещна в четвъртък (11 ноември) физически отпор от селски жители, протестиращи заради имотни проблеми. Жителите на Дукат и Орикум блокираха националния път за пет часа, настоявайки властите да им върнат имотите, собственост на техни предци. След заплахи и сблъсъци с полицията трима селяни бяха ранени, а 14 бяха арестувани, в т.ч. мъж, който бе обвинен, че пренася запалителни бомби "Молотов" в камиона си. Вътрешният министър Лулзим Баша каза, че няма да има търпимост към онези, които атакуват институциите и блокират националните пътища. На парламентарно заседание той обвини опозицията, че насърчава подобни протести. Въпросът със собствеността е един от най-обсъжданите в Албания от 1991 г. насам. (Balkan Web, Лаймфундит, Топ Чанъл, Ора Нюз - 11/11/10)
