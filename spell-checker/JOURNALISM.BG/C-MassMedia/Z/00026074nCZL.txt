САЩ откриха свое посолство в Прищина
					09/04/2008
					 
						ПРИЩИНА, Косово -- Бюрото за връзка на САЩ в Прищина официално стана посолство на САЩ в Косово във вторник (8 април). Изпълняващият длъжността посланик на САЩ Тина Кайданоу каза, че стъпката отразява подкрепата на Вашингтон за добруването на Косово и всички негови граждани. Президентът на Косово Фатмир Сейдиу добави: "Една част от работата по установяване на дипломатически отношения се увенча с успех днес, а останалата ще бъде свършена, когато бъде открито посолство на Косово в САЩ". Над 30 държави са признали независимостта на Косово от Сърбия. (Зери, Коха Диторе, Експрес - 09/04/08; РТК - 08/04/08)
