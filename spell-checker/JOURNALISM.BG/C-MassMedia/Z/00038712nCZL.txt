Размествания станаха причина управляващата коалиция в Румъния да загуби за кратко мнозинството си в Сената 
					31/05/2011
					
						БУКУРЕЩ, Румъния -- В понеделник (30 май) управляващата коалиция между Либералдемократическата партия (ЛДП) и Демократичния съюз на унгарците възстанови своето мнозинство в Сената, след като независимият депутат Йон Тома премина към групата на Националния съюз за напредък на Румъния, която подкрепя коалицията. По-рано същия ден сенаторът Шербан Радулеску обяви, че напуска парламентарната група на ЛДП, като по този начин управляващата коалиция загуби мнозинството си. След хода на Тома управляващата коалиция ще има 69 от общо 137 сенаторски кресла. Опозиционните Социалдемократическа партия и Националлиберална партия имат общо 68 сенатори, но в момента Каталин Войку е арестуван по обвинения в корупция, което по същество означава, че групата има 67 гласа. (Hotnews.ro, Ромъния Либера, Реалитатя, Зиаре - 30/05/11)
