Турски съд наложи глоби на писател и на журналист 
					23/12/2005
					 
						АНКАРА, Турция -- В четвъртък турски съд осъди един писател и един журналист на високи глоби за обида на "турската идентичност" и държавата. Зулкуф Кисанак бе осъден на пет месеца затвор, като тази присъда веднага бе заменена с глоба от 2200 долара. Азиз Йозер, редактор на месечното списание "Йени дуня ичин чагръ", бе осъден на десет месеца затвор, като по късно съдията замени присъдата с глоба от 4400 долара. 
						Също в четвъртък Турция продължи операцията срещу контрабандата и корупцията на граничните си пунктове. В мащабна акция полицаи арестуваха 86 митничари и полицаи на Капъкуле, на границата с България. Те ще бъдат обвинени в подпомагане на организация, занимаваща се с контрабанда на алкохол и цигари. (АП - 23/12/05; Turkishpress.com, Джерусалем поуст, АП - 22/12/05)
