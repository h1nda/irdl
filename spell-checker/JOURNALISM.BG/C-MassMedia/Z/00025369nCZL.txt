Лайчак настоя, че БиХ може да подпише ССА за по малко от шест месеца
					05/02/2008
					 
						САРАЕВО, Босна и Херцеговина (БиХ) -- Страната може да подпише Споразумение за стабилизация и асоцииране (ССА) с ЕС за по-малко от шест месеца, считано от днес, ако проведе договорените реформи, каза в понеделник (4 февруари) върховният представител Мирослав Лайчак. На среща на депутати от Европейския парламент и членове на Съвместната комисия за европейска интеграция към парламента на БиХ той припомни, че ЕС е поставил четири условия за подписването на ССА. Това са реформа в полицията, реформа на държавната администрация, реформа в обществените електронни медии и пълно сътрудничество с Трибунала на ООН за военни престъпления. 
						Лайчак предупреди, че времето на БиХ изтича, и предложи международната общност да предприеме определени мерки за улесняване на процеса на реформи. Председателят на Комисията за Югоизточна Европа на Европейския парламент Дорис Пак се съгласи и отбеляза, че темпото на интегриране на страната изостава от това на останалите Западни Балкани.
						Основната партия на бошнаците, Партията за демократично действие, неотдавна изненада всички, като обяви планове за напускане на преговорите за реформа в полицията и за противопоставяне на бъдещия пакет от законодателни мерки. (Независне Новине, Дневни Аваз - 05/02/08; РТРС, Фена, НТВ Хаят - 04/02/08)
