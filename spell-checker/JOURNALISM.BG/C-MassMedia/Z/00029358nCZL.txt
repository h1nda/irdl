Бивш офицер от ЮНА съди Сърбия за годините, прекарани в затвора
					19/02/2009
					 
						БЕЛГРАД, Сърбия -- Единственият сърбин, оправдан от Трибунала за военни престъпления в Хага, обяви в сряда (18 февруари), че възнамерява да съди Сърбия за прекараните от него в затвора повече от четири години. Бившият офицер от Югославската народна армия (ЮНА) Мирослав Радич е поискал компенсация в размер на 552 500 евро. Той иска компенсация от Белград, защото завеждането на дело срещу Трибунала в Хага е невъзможно. Прокуратурата твърди, че отговорността за подобни действия не може да бъде прехвърляна на Сърбия, защото друга държава е провела процеса. Тя е предложила Радич да отнесе своя случай до Съвета за сигурност на ООН, който създаде Трибунала в Хага през 1993 г., за да води дела срещу заподозрените във военни престъпления. Радич се предаде на съда на ООН през 2003 г., когато беше обвинен в избиването на 200 хърватски военнопленници през 1991 г. Той беше оправдан през 2007 г. (Гласът на Америка, АП, Б92, БТА - 18/02/09)
