Албанският вътрешен министър поема ангажимент за задълбочаване на реформите
21/04/2004
 
ТИРАНА, Албания -- Министърът на обществения ред Игли Тоска се ангажира във вторник (20 април), че министерството му ще задълбочи реформите, за да хармонизира съответните структури със стандартите на ЕС. Той говори пред парламентарната комисия за обществен ред и тайните служби, която се срещна, за да обсъди препоръките, направени в неотдавнашния доклад на Европейската комисия за Албания. Тоска заяви категорично, че в министерството му или в полицейските структури няма място за инкриминирани лица и че ще се дава път на професионалистите. (АТА - 20/04/04)
