Директорът на ДАРО заяви, че приоритет трябва да бъде щателното разследване на възможни терористични дейности в БиХ
					22/01/2006
					 
						БАНЯ ЛУКА, Босна и Херцеговина (БиХ) -- Директорът на Държавната агенция за разследване и охрана (ДАРО) на БиХ Средое Нович заяви, че през тази година приоритет за агенцията трябва да бъде щателното разследване на възможни терористични дейности в страната. В интервю за неделния брой (22 януари) на всекидневника "Независне новине" Нович заяви, че главната задача на ДАРО и на други подобни държавни органи в БиХ трябва да бъде установяването на равнище на радикализиране в някои кръгове и определянето дали те са свързани с тероризъм. Той посочи, че институциите на БиХ трябва да засилят сътрудничеството помежду си и добави, че ДАРО планира разговори с Агинцията за разузнаване и сигурност, целящи поемането на обща отговорност за антитерористични действия. (Независне новине - 22/01/06)
