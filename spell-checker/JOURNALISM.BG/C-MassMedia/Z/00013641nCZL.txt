Цървенковски и Терзич обещават да си сътрудничат в евроатлантическата интеграция 
					18/02/2005
					 
						САРАЕВО, Босна и Херцеговина (БиХ) -- Премиерът на БиХ Аднан Терзич и македонският президент Бранко Цървенковски обещаха в четвъртък (17 февруари) да си сътрудничат за постигането на общата цел на своите страни - евроатлантическата интеграция. Двамата бяха единодушни, че политическата и икономическа стабилност е жизненоважна за бъдещето и просперитета на Югоизточна Европа. По-късно Цървенковски се срещна с членове на председателството на БиХ и с водещи членове на парламента.
						Други новини: В четвъртък македонският външен министър Илинка Митрева посети Хелзинки, където се срещна с финландския президент Таря Халонен и с министъра на външната търговия и развитието Паула Лехтомаки. Те обсъдиха напредъка на Македония към евроинтеграция. Митрева цитира като приоритети икономиката, съдебната реформа и борбата с организираната престъпност и корупцията. (ФЕНA, ПБС, РТРС, Макфакс - 18/02/05; MИA, A1 TВ - 17/02/05)
