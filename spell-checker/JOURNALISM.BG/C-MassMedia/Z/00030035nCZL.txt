Трибуналът в Хага все още чака документите от Хърватия за операция "Буря"
					23/04/2009
					 
						ЗАГРЕБ, Хърватия -- Прокуратурата към Трибунала за военни престъпления в Хага все още не е получила документи за използването на артилерия от хърватските въоръжени сили в опита им да си възвърнат контрола над областта Краина, който беше част от операция "Буря" през 1995 г., заяви говорителката на Трибунала Олга Кавран в сряда (22 април). Прокуратурата беше поискала документите през далечния ноември 2006 г., за да бъдат използвани в процесите срещу хърватските генерали Анте Готовина, Иван Чермак и Младен Маркач, които според обвиненията са извършили военни престъпления по време на операцията. Хърватия предостави някои документи, но не всички. Прокуратурата заяви, че търси повече от 100 документа, докато Хърватия смята, че трябва да предаде общо 23. Някои страни, членки на ЕС, изразиха резерви във връзка с отварянето на ключови глави от присъединителните преговори на Хърватия преди решаването на въпроса. (ХИНА, ХРТ, МИА - 22/04/09)
