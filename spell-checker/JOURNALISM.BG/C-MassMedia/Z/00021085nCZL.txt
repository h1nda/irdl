Додик заяви, че Спирич ще бъде определен за премиер на БиХ
					26/12/2006
					 
						БАНЯ ЛУКА, Босна и Херцеговина (БиХ) -- Премиерът на Република Сръбска Милорад Додик, лидер на Сръбския съюз на независимите социалдемократи (СНСД), предсказа в понеделник (25 декември), че кандидатът на СНСД Никола Спирич ще бъде определен за премиер на БиХ. Преговорите между главните партии в парламента продължават и целят сформирането на ново правителство на държавно равнище. Спирич, настоящият премиер Аднан Терзич от босненската Партия на демократичното действие и Драган Вранкич от Хърватския демократически съюз на БиХ са били номинирани за поста. (Независне новине - 26/12/06; РТРС, Pincom.info - 25/12/06)
