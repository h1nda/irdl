Хърватия очаква покана за НАТО през 2008 г.
					30/08/2007
					 
						ЗАГРЕБ, Хърватия -- Министърът на отбраната Берислав Рончевич отново подчерта в сряда (29 август), че Хърватия очаква да получи покана да се присъедини към НАТО догодина. Той се срещна в Загреб със своя германски колега Франц Йозеф Юнг, който каза, че Хърватия заслужава да е член на Алианса. Той похвали също така провежданите реформи в отбраната и участието на около 200 хърватски военнослужещи в мисията на НАТО в Афганистан. (Макфакс - 30/08/07; ХРТ - 29/08/07)
