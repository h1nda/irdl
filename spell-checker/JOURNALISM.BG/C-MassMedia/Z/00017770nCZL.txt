Великобритания съобщи за либерализация на визовия режим за хърватски граждани
					02/03/2006
					 
						ЗАГРЕБ, Хърватия -- Британският посланик в Загреб сър Джон Рамсдън каза, че страната му ще отмени сегашните визови изисквания за хърватски граждани след 22 март. В съобщението си от сряда (1 март) Рамсдън каза, че хърватите вече няма да се нуждаят от визи, за да посещават Великобритания, ако престоят им не надвишава шест месеца. Хърватският премиер Иво Санадер каза, че решението на Великобритания е доказателство за постигнатия от Хърватия напредък в реформите, необходими за присъединяване към ЕС. (ХРТ, ХИНА - 01/03/06)
