Българският премиер Борисов потвърди ангажираността на страната с енергийните проекти
					03/03/2010
					 
						СОФИЯ, България -- Премиерът Бойко Борисов потвърди в понеделник (1 март) ангажираността на България със настоящите енергийни проекти и целта на страната да разнообрази доставките на газ. Борисов говори на среща с еврокомисаря по енергетика Гюнтер Йотингер преди конференцията за енергийна сигурност, чийто домакин във вторник бе София. По отношение на проектите с Русия Борисов заяви, че газопроводът "Южен поток" не е конкурент на газопровода "Набуко" и че няма да има проблем и двата газопровода да бъдат построени. Москва изрази загриженост, че София може да се откаже от "Южен поток", ако "Набуко" успее. Що се отнася до построяването на спорната ядрена електроцентрала в град Белене, Борисов заяви, че страната вече е инвестирала прекалено много, за да се откаже от нея. (Дарик, Капитал, Медиапул - 02/03/10)
