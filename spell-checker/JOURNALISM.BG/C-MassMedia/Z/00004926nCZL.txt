България страда от корупцията сред политиците, заяви министърът на правосъдието
29/10/2002
 
СОФИЯ, България -- Министърът на правосъдието Антон Станков призна в понеделник (28 октомври), че страната му се бори с корупцията в политиката. На двудневния международен семинар за борба с корупцията, той определи някои служители в държавната администрация като "войници на партиите си" и отбеляза, че проблемът засяга българската съдебна система и дипломатическия корпус. Станков съобщи също, че стратегията срещу корупцията, приета от правителството, се преработва. Според Владимир Филипов, координатор на Пакта за стабилност за България, нивата на корупция във всяка страна представляват заплаха за националната сигурност и спомагат за финансирането на тероризма. (БТА, Новините, Медияпул - 28/10/02)
