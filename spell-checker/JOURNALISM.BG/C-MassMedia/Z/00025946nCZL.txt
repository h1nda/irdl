Представителят на СВП Грергорян похвали БиХ за ангажираността към реформите в отбраната
					28/03/2008
					 
						САРАЕВО, Босна и Херцеговина (БиХ) – Държавата показа сериозно отношение към реформата в отбраната и своите стремежи към НАТО, каза в четвъртък (27 март) главният заместник на върховния представител Рафи Грергорян. Коментарът му бе направен, след като представители на държавата и на автономните области подписаха споразумение в Добой, в което се установяват всички права и задължения във връзка с така нареченото движимо военно имущество. Споразумението определя също и процедурите за унищожаване на излишните оръжия, беприпаси и експлозиви и разпределяне на приходите от продажби между автономните области и държавата. Гергорян нарече споразумението "още един крайъгълен камък в осъществяването на реформата в отбраната".
						В отделно изявление обаче СВП отправи критики към новия закон за възнагражденията на държавните служители, в който се посочва, че всички възнаграждения ще се определят от Министерския съвет. СВП, Европейската комисия и Световната банка изразиха загриженост, че това може да подрони независимостта на правосъдието, граничната полиция и другите служби за сигурност. (Дневни Аваз, Независне новине - 28/03/08; РТРС, Уебсайт на СВП - 27/03/08)
