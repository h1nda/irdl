Държавите от НАТО окуражават Албания, Хърватия и Македония да продължат реформите
29/06/2004
 
ИСТАНБУЛ, Турция -- В съвместна декларация от понеделник (28 юни) лидерите на държавите от НАТО заявиха, че вратите на Алианса остават отворени за нови членове и окуражиха Албания, Хърватия и Македония да продължат с реформите, които ще ги приближат до членството. Декларацията не удовлетвори искането на външните министри на трите държави, които бяха поискали от НАТО да започне оценка на тяхната готовност за присъединяване незабавно след края на срещата на върха. (Вечерни лист, Дневник, Виесник - 29/06/04; ХРТ, ХИНА - 28/06/04)
