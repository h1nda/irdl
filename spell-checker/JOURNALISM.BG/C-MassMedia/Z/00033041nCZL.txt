Трибуналът в Хага разреши на Караджич да обжалва назначаването на адвокат от съда
					14/01/2010
					 
						ХАГА, Холандия -- Трибуналът на ООН за военни престъпления разреши на бившия босненски сръбски лидер Радован Караджич да внесе жалба срещу назначаването на Ричард Харви от Великобритания за негов адвокат, съобщиха местните медии в сряда (13 януари). Съдът реши, че произнасянето на Апелативната камара по случая ще ускори процеса срещу Караджич, чието първо искане беше отхвърлено миналия месец. Караджич заяви, че иска адвокат, който споделя неговата културна традиция и език. Процесът срещу него започна на 27 октомври, но беше отложен до март поради отказа му да присъства на заседанията на съда. (Танюг, РТС, Фена - 13/01/10)
