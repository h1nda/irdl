Хюмън Райтс Уотч призова ЕС да прояви твърдост по отношение на изискванията към Сърбия
					07/12/2008
					 
						БРЮКСЕЛ, Белгия -- Хюмън Райтс Уотч (ХРУ) призова ЕС в петък (5 декември) да продължи да настоява Сърбия да арестува укриващия се от правосъдието военнопрестъпник Ратко Младич. "ЕС трябва да съобщи на Сърбия, че пълното сътрудничество с Хагския трибунал за военни престъпления [МНТБЮ] продължава да бъде от съществено значение за членството й в ЕС", писа организацията до ЕС. Лоте Лихт от ХРУ заявява в писмото ,че задържането на Стоян Зуплянин и Радован Караджич е важно, но "не представлява пълно сътрудничество".
						Също в петък ХРУ заяви, че случаите на бруталност, проявена от полицията в Турция са се увеличили след поправките в закона за полицията през 2007 г. Организацията твърди, че най-малко 28 случаи на полицейска бруталност е имало през 2008 г. Тя също твърди, че поправките дават възможност на полицията да задържа заподозрени и да извършва акции без одобрението на съда. (Бета, Б92, Би Би Си, МИА - 05/12/08)
