Правителството на БиХ ще върне паспортите на семейството на Караджич
					31/07/2008
					 
						САРАЕВО, Босна и Херцеговина (БиХ) -- Върховният представител Мирослав Лайчак реши да върне паспортите и личните карти на членове на семейството на бившия беглец от правосъдието Радован Караджич, съобщи в сряда (30 юли) службата на Лайчак. Нейни представители конфискуваха документите, принадлежащи на съпругата, дъщерята, сина и зетя на Караджич, през януари с цел да попречат на семейството да помага на Караджич и други обвиняеми във военни престъпления да се укриват от властите. След екстрадицията му в Хага в сряда роднините му вече могат да го посещават в центъра за задържане на Трибунала в Схевенинген. (Б92, Танюг, Дневни Аваз, ИТАР-ТАСС - 30/07/08)
