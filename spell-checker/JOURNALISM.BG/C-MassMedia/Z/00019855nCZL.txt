Унгария планира да въведе ограничения за работници от България и Румъния
					06/09/2006
					 
						БУДАПЕЩА, Унгария -- Министърът на труда и социалните въпроси Петер Киш съобщи във вторник (5 септември), че правителството планира временно да ограничи достъпа за работници от България и Румъния, след като страните бъдат приети в ЕС. Той заяви, че 85 процента от нелегалните работници в Унгария в момента са от Румъния. Ограниченията - с някои изключения - ще продължат най-малко две години. (БНР, Медиафакс - 05/09/06)
