Петнайсет души бяха арестувани във връзка с измама на петролна рафинерия
					08/11/2009
					 
						БЕЛГРАД, Сърбия -- Петнайсет души бяха арестувани в Сърбия заради измама с петрол за около 160 000 евро от рафинерия в Нови сад, съобщи полицията в събота (7 ноември). Арестуваните, сред които има охранители и мениджъри на газостанции, са заподозрени, че са купували петрол на цени, които са били по-ниски от действителните. Коментирайки операцията, министърът на вътрешните работи Ивица Дачич заяви, че тя е демонстрация за продължаващата борба на страната срещу организираната престъпност и корупцията. Арестуваните ще бъдат обвинени в корупция и фалшифициране на документи. (AФП, Бета, РТС - 07/11/09)
