Турският външен министър Давутоглу отново призова Израел да се извини 
					07/07/2010
					 
						АНКАРА, Турция -- Външният министър Ахмет Давутоглу във вторник (6 юли) отново призова Израел да се извини за "нападението" срещу водената от турски кораби флотилия, превозваща помощи за Газа в края на май, при което загинаха девет души. „Израел трябва или да се извини и да заплати едностранно компенсации в резултат на своето собствено разследване, или, ако не желае да направи това, трябва да изчака резултатите от [разследването на] международна комисия”, каза Давутоглу. "Ако тези две условия не бъдат изпълнени..., Турция няма да остане безучастна", добави той в телевизионно интервю за ТГРТ. Турция вече затвори своето въздушно пространство за израелски военни полети. Израелският външен министър Авигдор Либерман отново подчерта във вторник, че неговата страна няма намерение да се извинява. 
						Турският президент Абдула Гюл също коментира двустранните отношения с Израел и заяви във вторник, че правителствената коалиция в Тел Авив пречи на страната да поправи отношенията си с Турция. (Радикал, Сабах, Заман - 07/07/10; Ройтерс, АФП - 06/07/10)
