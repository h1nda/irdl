Работническа демонстрация в Гърция с искания за по-добър живот
					02/05/2011
					 
						АТИНА, Гърция -- Хиляди се събраха в неделя (1 май) в Атина да отбележат Празника на труда с искания за по-добър живот на фона на продължаващите правителствени мерки за строги икономии. Подобни демонстрации се проведоха и в Солун, Патра и на о. Крит. Работници от железниците и фериботите отбелязаха празника със стачка. В обръщение към гражданите премиерът Георгиос Папандреу призна, че гърците водят борба за оцеляване и че тази година Гърция се намира в най-дълбоката криза в историята си. (Имерисия - 02/05/11; Синхуа, ЕРТ, Та Неа, Катимерини - 01/05/11)
