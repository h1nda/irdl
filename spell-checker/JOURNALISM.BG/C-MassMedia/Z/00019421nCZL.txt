Бъсеску заяви, че надеждността е най-добрата форма на лобиране за Румъния в САЩ
					30/07/2006
					 
						БУКУРЕЩ, Румъния -- В края на тридневното си посещение в Съединените щати в събота (29 юли), румънският президент Траян Бъсеску заяви, че твърдата и непоколебима външна политика служи за "най-доброто лоби" за неговата страна в Съединените щати. Той заяви пред държавната румънска телевизия, че разговорите му с неговия американски колега Джордж Буш и с други високопоставени лица са засегнали двустранното военно сътрудничество, положението в Близкия изток и молбата на Букурещ за облекчаване на визовия режим на САЩ за румънски граждани. 
						Макар че е възможно да се наеме лобистка компания в Съединените щати, която да лобира за румънските интереси, по-добрата възможност е страната да действа като надежден и предвидим партньор, заяви Бъсеску. (Ромпрес - 29/07/06)
