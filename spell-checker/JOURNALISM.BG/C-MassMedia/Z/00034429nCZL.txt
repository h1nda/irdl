Депутати в ЕП обсъдиха проекторезолюция за БиХ
					05/05/2010
					 
						БРЮКСЕЛ, Белгия -- Комисията по външни отношения на Европейския парламент (ЕП) накратко обсъди във вторник (4 май) проекторезолюция за Босна и Херцеговина (БиХ), внесена от депутатката от ЕП Дорис Пак. Нейните колеги подкрепят включването на страната в безвизовия режим на ЕС, но подчертаха необходимостта от промяна на конституцията на БиХ в светлината на решението на Европейския съд за правата на човека, който реши през декември, че конституцията дискриминира малцинствата. В резолюцията Пак заявява, че БиХ преживява период на политическа стагнация и влошаване на междуетническите отношения. Депутатите от ЕП внесоха 194 промени в резолюцията. Очаква се Пак да ги разгледа и да внесе нова компромисна версия на документа до края на седмицата, за да бъде приет по-късно този месец. (РТРС, СРНА, БХРТ - 04/05/10)
