Докладите на ЕК критикуват Румъния и България за усилията в борбата с корупцията
					13/02/2009
					 
						БРЮКСЕЛ, Белгия -- Европейската комисия (ЕК) критикува Румъния и България за недостатъчните усилия за борба с корупцията в междинните си доклади, публикувани в четвъртък (12 февруари). В докладите се казва, че Румъния не е успяла да изпълни европейските стандарти за реформа на съдебната система и борба с корупцията, и се отправя предупреждение към Букурещ и София, че остават под наблюдение на ЕС за обозримото бъдеще. ЕК не наложи санкции, въпреки че в крайна сметка може да се стигне до загуби на европейски фондове. Макар че докладите признават някои положителни стъпки в реформирането на съдебните системи, там се отбелязва, че гражданският, наказателният и процесуалният кодекс на Румъния остават само проекти и трябва да бъдат приети колкото може по-скоро. ЕК критикува също така и действията на парламента за блокирането на разследвания за корупция по високите етажи на властта.
						В своя доклад за България ЕК отбелязва известен напредък в реформирането на съдебната система и по-специално в създаването на комисии, които да контролират съдебната система, както и да провеждат инспекции и да гарантират ефективност и безпристрастност. Докладът отбелязва, че ЕК е очаквала повече конкретни резултати, по специално от съвместните екипи от прокуратурата и правоприлагащите органи. Все пак не е регистриран голям напредък в борбата с корупцията и организираната престъпност, се подчертава в документа. (Стандарт, Евениментул Зилеи, Адевърул - 13/02/09; Медиафакс, Агепрес, Хотнюз, Зиаре, Агенция София нюз, БТА, БНТ, бТВ, Ройтерс - 12/02/09)
