Възспоменание за жертвите на концентрационния лагер в Ясеновац 
					05/05/2008
					 
						САРАЕВО, Босна и Херцеговина (БиХ) -- Хиляди босненски сърби се събраха в концентрационния лагер в Ясеновац в неделя (4 май) на възспоменателна церемония в памет на десетки хиляди сърби, евреи и роми, които са били убити там по време на пронацисткия режим по време на Втората световна война. Церемонията се проведе в Доня Градина в северната част на БиХ, където преди се е намирал част от лагера. 
						На церемонията също бе отбелязана и 63-тата годишнина от неуспешния опит за бягство от лагера на 600 затворници. Само 90 от тях са оцелели. Православни свещеници и представител на ромската общност произнесоха молитви за жертвите. "Наш свещен дълг е никога да не забравяме жертвите от Ясеновац", заяви на церемонията президентът на Република Сръбска Райко Кузманович. (РТРС, СРНА, AФП - 04/05/08)
