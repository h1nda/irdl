Проваленият търг за хърватски мобилен оператор поражда въпроси 
					07/12/2004
					Въпреки очакванията Хърватия все още няма свой трети мобилен телефонен оператор. По-рано тази година Съветът на Хърватия по телекомуникациите отхвърли офертата на шведско-хърватски консорциум, което отложи перспективите за засилена конкуренция. 
					От Миранда Новак за Southeast European Times в Загреб – 07/12/04
 
					 
						
Около 55 % от хърватите използват мобилни телефони. [AФП]
						По-рано тази година Съветът по телекомуникациите на Хърватия анулира резултатите от тръжна процедура за даване на лиценз на третия по големина мобилен оператор в страната, отхвърляйки офертата на шведско-хърватски консорциум. В резултат на това перспективата за засилена конкуренция на пазара на мобилните оператори се забави, а проваленият търг повдигна нови въпроси за прозрачноста в дейността на хърватските регулаторни органи. 
						Консорциумът Треса Срека, състоящ се от шведската Tеле2 и девет хърватски фирми, бе единственият кандидат за получаване на лиценза. Според шефа на хърватската държавна Агенция по телекомуникациите Гаспар Гачина офертата е отхвърлена, тъй като консорциумът не е показал достатъчен интерес за подпомагане на хърватската икономика и защото той е кандидатствал само за GMS мрежата, а не за UMTS.
						"Основните слабости в тяхната оферта са в планирания принос към развитието на националната икономика," заяви пред медиите Гачина. 
						Teлe2 and неговите хърватски партньори възразяват енергично. " Това е чиста проба измама и кражба," заяви представител на консорциума, определяйки процедурата като фарс. 
						Според Томислав Матич, адвокат на групата, решението на Агенцията по телекомуникации е дало ясен сигнал на инвеститорите, били те чуждестранни или местни, че не са добре дошли на хърватския пазар. Матич освен това твърди, че властите целят да ограничат конкуренцията, забранявайки на третия мобилен оператор, когато и да бъде избран, да намалява цените. 
						"Третият оператор няма да намалява цените, а гражданите ще бъдат лъгани," каза Матич. Teлe2 е подала жалба пред две инстититуции на ЕС - Генералната дирекция за разширяване и Генералната дирекция по телекомуникациите - и е изпратила протестно писмо до хърватското правителство. 
						Около 55 % от хърватското население, наборяващо 4.4 млн. души, използва мобилни телефони. Сега пазарът е поделен между T-Кроейшън мобиле, собственост на Дъч Телеком и Випнет, австирйска група, получила лиценз през 1998 г. 
						Почти 80 % от потребителите на мобилни телефони в Хърватия считат, че сегашните цени на услугите са твърде високи, се посочва в неотдавнашно проучване, проведено от месечното списание Moj Moby. Около 87 % смятат, че третият мобилен оператор е необходим на хърватския пазар. Въпреки това мнозинството от интервюираните, около 65 %, казват, че ще останат при сегашния си оператор, дори и да се появи трета възможност. 
						Около 35 % от тях сочат, че планират да преминат към нова мрежа, ако такава се появи.
