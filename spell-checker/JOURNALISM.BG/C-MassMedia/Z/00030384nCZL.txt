ОИК прие резолюция за Косово
					26/05/2009
					 
						ПРИЩИНА, Косово -- Външните министри от Организацията Ислямска конференция (ОИК) не призоваха за признаване на независимостта на Косово, но изразиха своята подкрепа за развитието му. В резолюция, приета в понеделник (25 май), министрите приветстваха "постигнатия напредък към укрепване на демокрацията по пътя на усилията за мир и стабилност в страната и в региона". Документът беше предложен от Албания и поставен за обсъждане от Саудитска Арабия.
						Албанският външен министър Лулзим Баша определи резолюцията на ОИК като голям успех за Косово и за албанската дипломация. В Прищина министър-председателят Хашим Тачи отдаде успеха на силата на институциите в Косово и подкрепата на западните страни. (Би Би Си, Коха Диторе, Телеграфи, Косова Сот - 26/05/09; РТК, Кохавижън - 25/05/09)
