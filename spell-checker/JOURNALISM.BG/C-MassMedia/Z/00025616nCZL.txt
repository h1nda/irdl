Румъния предложи да играе ролята на мост между Белград, ЕС и НАТО
					27/02/2008
					 
						БУКУРЕЩ, Румъния -- Външният министър Адриан Чорояну каза, че Букурещ иска да играе ролята на мост между Белград, ЕС и НАТО. Той заяви пред АФП във вторник (26 февруари), че като член на ЕС и НАТО Румъния би могла да "предава посланията на Сърбия на международните организации и страните членки на ЕС. Същевременно бихме могли да представяме на сръбската страна съображенията и очакванията на нашите евро-атлантически партньори". Румъния -- заедно с Испания, Словакия и Кипър -- отказва да признае независимостта на Косово.
						Също във вторник румънският Сенат прие предложение, изискващо мерки за повишаване на жизнените стандарти. В предложението, представено от опозиционната Социалдемократическа партия (СДП), се казва, че правителството би трябвало да понижи цените на природния газ и да защитава слоевете от населението с ниски доходи. (Медиафакс, АФП, Hotnews.ro - 26/02/08)
