Полт: Сътрудничеството с МНСБЮ е решаващо за членство в НАТО
		12/08/2005
		 
			БЕЛГРАД, Сърбия и Черна гора -- Вратите за евроатлантическа интеграция са отворени за Сърбия и Черна гора, заяви американският посланик Майкъл Полт в четвъртък (11 август). Той обаче подчерта, че политическото изискване за членство в НАТО е екстрадирането на укриващия се от трибунала на ООН Ратко Младич, обвинен във военни престъпления. Посланикът връчи два документа от САЩ на федералния съюз. Единият цели да определи по-точно правата на американските войници в Сърбия и Черна гора, а другият се отнася до наскоро подписаното споразумение между Сърбия и Черна гора и НАТО. (Бета, Б92, Танюг, РТС - 11/08/05)
