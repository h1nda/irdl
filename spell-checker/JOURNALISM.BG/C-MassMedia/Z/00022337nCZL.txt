Лавров отхвърли твърденията, че Русия подготвя проекторезолюция за Косово 
					24/04/2007
					 
						ЛЮКСЕМБУРГ -- След среща с министерската тройка на ЕС в Люксембург руският външен министър Сергей Лавров отрече неотдавнашните твърдения на своя италиански колега Масимо Д’Алема, че Москва подготвя своя проекторезолюция за Косово. Лавров подчерта, че Русия е дала идеята да се изпрати проучвателна мисия на ООН в Белград и Прищина и че неговото правителство ще изчака да се запознае със заключенията на мисията. Той подчерта пред членовете на тройката на ЕС – германския външен министър Франк-Валтер Щайнмайер, върховния представител на ЕС по сигурността Хавиер Солана и еврокомисаря по разширяването Оли Рен, че е необходимо прилагането на Резолюция 1244 на Съвета за сигурност на ООН, за да се реши проблемът със статута. (Б92, ТАНЮГ, Бета, АП, АФП - 23/04/07)
