Започна процесът срещу босненските сръбски чиновници, обвинени в организирана престъпност
					19/04/2006
					 
						САРАЕВО, Босна и Херцеговина (БиХ) -- Процесът срещу боснеснките сръбски чиновници, обвинени в организирана престъпност -- Мирко Шарович, Момчило Мандич, Милорад Говедарица и Милован Биелица-Чичко -- започна в Съда на БиХ във вторник (18 април). Бившият сръбски член на Председателството на БиХ Шарович и другите трима са обвинени във връзка с измамническа схема в "Привредна Банка Сръбско Сараево" през 1998 г., по която банката е предоставяла необезпечени кредити на фирми фантоми, създадени от ответниците, които след това никога не връщали заемите. Общо 22-ма свидетели се очаква да дадат показания в хода на процеса. 
						Други новини -- Във вторник членове на Центъра за обществена сигурност в Източно Сараево арестуваха босненския сърбин Радмило Вукович, заподозрян в престъпления, извършени в района на Фоча по време на войната. Кантоналният съд в Сараево издаде заповед за задържането му. (Независне Новине, Дневни Аваз - 19/04/06; РТРС - 18/04/06)
