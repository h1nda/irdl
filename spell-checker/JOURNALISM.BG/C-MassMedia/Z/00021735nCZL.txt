Български фирми са сертифицирани за участие в търгове на НАТО
					27/02/2007
					 
						СОФИЯ, България -- Общо 16 български фирми бяха сертифицирани за участие в търгове на НАТО, според съобщение от понеделник (26 февруари) на Държавната комисия за сигурност на информацията. Представители на фирмите се срещнаха в понеделник в София с военни и търговски аташета на страни, членки на НАТО и ЕС, както и с управителите на компании от българската военна индустрия. 
						Други новини -- Американският посланик в София Джон Байърли отхвърли съобщенията в някои западни медии, че американската армия планира действия срещу Иран от българска територия. Той описа идеята като абсурдна и подчерта, че има място за дипломатически разговори по иранската ядрена програма. (Монитор, 24 часа, Сега - 27/02/07; Медиапул - 26/02/07)
