На Балканите се установи студено време
					24/01/2010
					 
						БУКУРЕЩ, Румъния/AНКАРА, Турция/СОФИЯ, България -- Пет души починаха вследствие на студеното време в Румъния, съобщиха властите в събота (23 януари). Шейсет и пет годишен бездомник бе намерен мъртъв в Букурещ рано в събота. двама други мъже - на седемдесет и седемдесет и две години - починаха в районите Мехединти и Алба. Двама други бяха открити мъртви в Аргес и Бакау. Министерството на здравеопазването препоръча на всички румънци, особено на възрастнити и децата да избягват да излизат навън. 
						В Турция се установи студено време и двама души бяха открити мъртви, докато десетки други потърсиха помощ в болниците. Обилният снеговалеж и силните ветрове парализираха живота в много райони, включително и в Истанбул. В Българпия един бездомник бе открит мъртъв в София, където температурите достигнаха минус 20 градуса по Целзий. (РИА-Новости, БНТ - 24/01/10; AФП - 23/01/10)
