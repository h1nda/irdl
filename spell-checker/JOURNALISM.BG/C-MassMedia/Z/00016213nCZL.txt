ПАСЕ призовава Либия да освободи българските медицински сестри или да осигури свободен процес
					10/10/2005
					 
						СТРАСБУРГ, Франция – Парламентарната асамблея на Съвета на Европа (ПАСЕ) призова либийските власти или да освободят петте български медицински сестри и палестинския лекар, осъдени на смърт в Либия, или да осигурят справедлив процес. Късно в четвъртък (6 октомври) ПАСЕ прие специална резолюция по случая и я изпрати в Комитета на министрите за по-нататъшни действия. Документът изразява твърдата позиция на ПАСЕ, че българските медицински сестри и палестинският лекар, обявени за виновни в умишлено заразяване с вируса на СПИН на около 426 деца в болница в Бенгази, са “напълно невинни” и са използвани като “изкупителни жертви за разпадащата се либийска здравна система”. Върховният съд на Либия ще разгледа жалбата срещу смъртните присъди на 15 ноември. (бТВ - 07/10/05; Уеб-сайт на ПАСЕ - 06/10/05)
