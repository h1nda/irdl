Още девет души бяха обвинени, а други 34 арестувани във връзка със случая „Ергенекон”
					12/01/2009
					 
						ИСТАНБУЛ, Турция -- Съдът повдигна в неделя (11 януари) обвинения срещу още девет души с предполагаеми връзки със сенчестата сепаратистка група „Ергенекон”, която е заподозряна в заговор за държавен преврат. Сред обвинените е бившият началник на специалните полицейски части Ибрахим Шахин. Полицията задържа други 33-ма заподозрени в неделя във втора подобна операция за една седмица. Рано в понеделник полицията арестува също известния журналист Ялчън Кючюк за предполагаеми връзки със случая.
						Прокуратурата обаче нареди в неделя освобождаването на десет заподозрени по случая „Ергенекон”, включително един генерал в оставка и бившия директор на Висшия съвет за образование. Полицията ги арестува в сряда заедно с други 30 предполагаеми членове на организацията. В момента се водят дела срещу 86 предполагаеми членове на „Ергенекон”.
						Други новини -- Полицията задържа в неделя 20 кг хероин, за който се предполага, че е бил предназначен за европейския пазар. Полицията е открила наркотика в камион в централната провинция Ескишехир и е арестувала двама предполагаеми трафиканти. (Хюриет, Сабах, Ватан, Радикал, Заман - 12/01/09; Анадолска информационна агенция, Си Ен Ен Търк, АФП, АП, Ройтерс, Синхуа - 11/01/09)
