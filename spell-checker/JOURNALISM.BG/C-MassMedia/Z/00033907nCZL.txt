Гърция възнамерява да реши кризата с дълга в рамките на ЕС
					24/03/2010
					 
						АТИНА, Гърция -- Министърът на финансите Георгиос Папаконстантину каза във вторник (23 март), че неговата страна иска да уреди кризата с дълга си в рамките на ЕС. Той обаче добави, че Атина няма да „проси” преди срещата на върха в четвъртък в Брюксел, където ще бъде обсъдена евентуална помощ за обременената с дългове държава. Папаконстантину отново подчерта, че неговата страна ще продължи да изпълнява задълженията си независимо от решението на ЕС. Говорителят на правителството Георгиос Петалотис каза, че искането на помощ от МВФ засега „е оставено настрана”. Рейтинговата агенция „Фич” изрази съмнение, че лидерите на ЕС ще предложат помощ на Гърция по време на тяхната среща на върха в Брюксел. (Ройтерс, АП, Бизнесуик - 23/03/10)
