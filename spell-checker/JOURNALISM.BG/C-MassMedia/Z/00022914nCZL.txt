Британски дипломат изрази в Прищина подкрепа за плана на Ахтисаари 
					15/06/2007
					 
						ПРИЩИНА, Косово, Сърбия – Великобритания работи за одобряването от Съвета за сигурност на ООН на нова резолюция за Косово, основаваща се на плана на пратеника на ООН Марти Ахтисаари, каза Антъни Смит, политически директор в британското министерство на външните работи. Той пристигна в Прищина в четвъртък (14 юни) и увери косовските лидери, че Великобритания и нейните международни партньори организират интензивна дипломатическа кампания за приключване на процеса за определяне на статута на Косово. 
						Също в четвъртък италианският външен министър Масимо Д’Алема посети изненадващо Прищина, където се срещна с италианските военнослужещи в състава на КФОР, с ръководителя на ЮНМИК Йоахим Рюкер и с екипа на Косово за преговорите за статута. В разговорите основна тема отново бе планът на Ахтисаари. В петък Д'Алема бе вече в Белград за разговори със сръбския президент Борис Тадич, министър-председателя Воислав Кощуница и външния министър Вук Йеремич. (РТК, РСЕ, Телеграфи, Б92, АКИ -- 14/06/07)
