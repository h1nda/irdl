ПРООН вижда растящо недоволство от косовското правителство
					22/03/2010
					 
						ПРИЩИНА, Косово -- Обществеността е все по-недоволна от управлението, според Доклад за ранно предупреждение на Програмата за развитие на ООН (ПРООН), публикуван в петък (19 март). Изследване, проведено по-рано през годината сред повече от 1 200 анкетирани, е установило, че нивото на недоволство е нараснало с 20 % в сравнение с изследване отпреди шест месеца. От май 2008 г. все повече хора - понастоящем 92 % - винят правителството и политическите партии за настоящата икономическа ситуация. Подобна тенденция се развива и спрямо мисията на ЮЛЕКС. Само 30 % от анкетираните са заявили, че са удовлетворени от работата й, сравнено с 40 % миналата година. (Коха Диторе, Зери, Косова Сот - 20/03/10; РТК, Кохавижън, Клан Косова - 19/03/10)
