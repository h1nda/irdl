ООН призовава Албания да разработи система за закрила на децата
					09/11/2005
					 
						ТИРАНА, Албания -- Специалният докладчик на върховния комисар на ООН за човешките права по въпросите за търговията с деца, детската проституция и детската порнография, Хуан Мигел Петит, призова във вторник (8 ноември) Албания да разработи национална система за закрила на децата, която да се бори с бедността, сексуалната експлоатация и незаконния трафик на деца. Към края на посещението си в Албания Петит призна, че са постигнати подобрения в законодателството, но заяви, че е нужно да се въведе "силна" система за закрила на децата, наред със "солидни социални служби". Той посочи бедността, липсата на възможности, отхвърлените малцинства, дискриминацията на жените и лошата образователна система като основни причини за проблема. (Уеб-сайт на ООН - 08/11/05)
