Щайнер: Диалогът между Прищина и Белград може да започне по време на срещата на върха на ЕС
28/05/2003
 
ПРИЩИНА, Косово, Сърбия-Черна Гора -- Ръководителят на УНМИК Михаел Щайнер каза във вторник ( 27 май), че диалогът между Прищина и Белград би могъл да започне по време на предстоящата през следващия месец среща на върха на ЕС в Солун. Той обаче подчерта, че участниците трябва да приемат ръководни правила за воденето на тези разговори и да бъдат готови да се срещат с всички представители. Той добави, че делегацията на УНМИК за срещата на върха ще включва " добре балансирана група от представители на временните институции за самоуправление". (Бета, Б92, Би Би Си - 27/05/03)
