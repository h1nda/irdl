Българските медии съобщават за два съмнителни случая на птичи грип при хора
					20/02/2006
					 
						СОФИЯ, България -- Местните медии в България предадоха за два случая на пациенти със симптоми, подобни на тези при птичи грип. Жена почина в неделя (19 февруари) в Пловдив, а 32-годишен мъж от южния град Хасково е хоспитализиран след контакт с мъртви птици. Властите твърдят, че първоначалните тестове в пловдивския случай не са показали наличие на смъртоносния вирусен щам H5N1, но се извършват по-задълбочени анализи. 
						Премиерът Сергей Станишев и земеделският министър Нихат Кабил посетиха в неделя райони в Северна България, където се появиха първите случаи на птичи грип сред диви птици. Те проведоха срещи с местни ветеринарни служби, за да обсъдят мерките за овладяване на болестта. 
						В съседна Румъния властите съобщиха в неделя, че щамът H5N1 е бил установен при птици в два черноморски града, Тузла и Наводари. С това местностите, където той е бил открит, стават 33. (Дарик, бТВ, Медиапул, АФП- 19/02/06)
