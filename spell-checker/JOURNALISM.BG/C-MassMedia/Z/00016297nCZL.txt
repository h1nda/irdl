Правителството на Косово твърди, че потенциалната независимост няма да е заплаха за Македония
					18/10/2005
					 
						ПРИЩИНА, Косово, Сърбия и Черна гора -- В понеделник (17 октомври) представители на временното правителство на Косово заявиха, че потенциалната независимост на провинцията няма да е заплаха за териториалната цялост на съседна Македония. Според Авни Арифи, политически съветник на премиера на Косово Байрам Косуми, временните институции отхвърлят като неоснователни всякакви страхове, че суверенитетът на Македония би бил застрашен от независимостта на Косово. В неделя македонският премиер Владо Бучковски каза, че страната му иска твърди гаранции от Косово, преди да бъде решен въпросът за окончателния статут на провинцията. (KosovaLive, Телма ТВ - 17/10/05)
