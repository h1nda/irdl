В Румъния избухва нов скандал за корупция
16/10/2003
 
БУКУРЕЩ, Румъния -- Министър-председателят Адриан Нъстасе заяви в сряда (15 октомври), че е помолил държавните контролни органи и прокуратурата да разследват обвиненията в корупция срещу правителствения генерален секретар Сербан Михайлеску. Швейцарският бизнесмен от румънски произход Октавиан Йонеску е заявил, че е подкупил Михайлеску и друг служител на име Вирджил Теодореску, за да спечели инвестиционен проект в туризма за планинския курорт "Бущен". Според него двамата поискали още пари срещу бъдещо съдействие. Михайлеску отрече обвиненията, като ги нарече "изфабрикувани". Новият скандал е поредният след тези, в които бяха замесени министърът по европейска интеграция Хилдегард Пувак и министърът на здравеопазването Мирча Беуран. (АСТ Медиа - 16/10/03, Ромпрес, Медиафакс, Би Би Си - 15/10/03)
