България и Албания ще си сътрудничат в борбата срещу транснационалния тероризъм
		22/07/2005
		 
			СОФИЯ, България -- Българското правителство одобри двустранно споразумение с Албания в четвъртък (21 юли), призоваващо за сътрудничество в борбата срещу транснационалния тероризъм. Министрите на отбраната на двете страни подписаха документа през м. май. Споразумението предвижда по-тясно военно сътрудничество, активно участие в международни инициативи срещу тероризма и други заплахи, както и съвместни действия, насочени към засилване на регионалната сигурност и стабилност.
			Също в четвъртък, българският кабинет одобри проектоспоразумение с Германия за укрепване на сигурността на гражданския въздушен транспорт. Една от мерките предвижда полицейско присъствие по време на полети между двете страни. (Монитор - 22/07/05; Уеб-сайт на българското правителство, БНР - 21/07/05)
