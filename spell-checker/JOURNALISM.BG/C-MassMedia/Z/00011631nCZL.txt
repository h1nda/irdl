Ашдаун и Микеревич обсъждат ситуацията около кабинета
28/07/2004
 
САРАЕВО, Босна и Херцеговина (БиХ) -- Върховният представител Пади Ашдаун и премиерът на Република Сръбска (РС) Драган Микеревич се срещнаха във вторник (27 юли), за да обсъдят възможните пътища за решаване на сегашната ситуация около кабинета. Неотдавна Ашдаун освободи министрите на вътрешните работи и индустрията, обвинявайки тях и десетки други политически фигури в спъване сътрудничеството с Трибунала на ООН за военни престъпления. Както Ашдаун, така и Микеревич обещаха да разрешат този проблем, за да не прекъсва работата на институциите на БиХ.(ФЕНА - 27/07/04)
