Ръководителят на ЮЛЕКС Дьо Кермабон изрази подкрепа за завръщащите се бежанци
					08/05/2009
					 
						ПРИЩИНА, Косово – Ръководителят на ЮЛЕКС Ив дьо Кермабон каза в четвъртък (7 май), че е право на всеки да се завърне у дома. Той се изказа след среща с кмета на Митровица Байрам Реджепи, на която двамата са обсъдили политическата ситуация и състоянието на сигурността в разделения град. Този месец сърбите протестираха срещу усилията на албанци да възстановят домове в доминираната от сърби част на града. Докато траеше срещата, няколко десетки сърби организираха друг митинг в квартала "Бърджани". Служители на косовската полиция и ЮЛЕКС се принудиха отново да използват сълзотворен газ, за да разпръснат тълпата.
						Други новини от четвъртък -- Министрите на отбраната на страните от НАТО ще разискват на среща в Брюксел идния месец възможността за намаляване на числеността на силите на КФОР в Косово. Съобщението бе направено от председателя на Военния комитет на НАТО адмирал Джампаоло Ди Паола. Според репортажи в италианските медии числеността може да бъда съкратена от 15 000 на 10 000 души. (Зери, Косова Сот, Ескпрес, Коха Диторе - 08/05/09; Дена, АНСА, МИА - 07/05/09)
