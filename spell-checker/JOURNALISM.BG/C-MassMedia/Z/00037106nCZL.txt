Косово разследва изборните нарушения 
					19/01/2011
					 
						ПРИЩИНА, Косово -- Държавната прокуратура разследва 133 случая на изборни нарушения, което вероятно ще приключи до края на този месец. Главният прокурор Исмет Кабаши каза във вторник (18 януари), че тези случаи са приоритетни. Големият брой нередности, докладвани във връзка с изборите от 12 декември, принудиха Централната избирателна комисия (ЦИК) да извърши повторно преброяване на повечето от подадените гласове поради опасенията от нарушения в преброителните центрове. Скоро след това ЦИК взе решение за повторно провеждане на изборите в пет общини. Последната от тях беше Митровица, където изборите бяха повторени в неделя. (Радио Свободна Европа, Телеграфи, Кохавижън, Клан Косова - 18/01/11)
