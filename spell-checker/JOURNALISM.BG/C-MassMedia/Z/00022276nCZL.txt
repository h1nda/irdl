Американският дипломат Бърнс призова за бързо решаване на косовския въпрос
					18/04/2007
					 
						ВАШИНГТОН, Съединени щати – Във вторник (17 април) висш американски дипломат каза, че международната общност трябва действа бързо и да даде контролирана независимост на Косово. Заместник държавният секретар Никълъс Бърнс каза пред комисия на Камарата на представителите, че ако не се приеме планът на пратеника на ООН Марти Ахтисаари за Косово, това „ще заздрави позициите на екстремистите и директно ще доведе до нови конфликти”. Той каза, че етническото албанско мнозинство в провинцията никога няма да се съгласи да остане под сръбско управление. 
						Белград реагира остро на изявлението на Бърнс, като президентът Борис Тадич настоя, че всяка стъпка към независимост би нарушила Хартата на ООН и действащата Резолюция 1244 на ООН. (Данас, Блиц - 18/04/07; АП, АФП, Ройтерс, Държавен департамент на САЩ, ТАНЮГ, РТС, Топ-Чанъл, Б92 - 17/04/07)
