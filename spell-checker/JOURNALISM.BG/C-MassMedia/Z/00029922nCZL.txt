Жена бе арестувана във връзка с отвличането на Йелавич
					13/04/2009
					 
						САРАЕВО, Босна и Херцеговина (БиХ) -- Полицията арестува в неделя (12 април) жена, заподозряна в участие в отвличането на бившия член на председателството на БиХ Анте Йелавич. Медиите в Сараево съобщиха, че тя е била арестувана в Прозор-Рама и че полицията издирва още двама души в същия район. Йелавич каза, че похитителите му са го заловили в Загреб в сряда, но той успял да избяга в четвъртък. Той настоява, че мафията в БиХ стои зад отвличането му. БиХ издаде международна заповед за арест на Йелавич, който бе получил присъда от десет години затвор за злоупотреба със служебно положение. Преди да да бъде затворен обаче, той успя да избяга в Хърватия, където живее понастоящем. Двойното му хърватско и босненско гражданство го защитава от екстрадиция в БиХ. (РТРС, СРНА, БТА - 12/04/09)
