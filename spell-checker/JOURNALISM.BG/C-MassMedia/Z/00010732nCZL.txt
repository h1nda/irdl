Бивш македонски министър на вътрешните работи отрича обвинения в убийство след бягството си
09/05/2004
 
ЗАГРЕБ, Хърватия -- Бившият министър на вътрешните работи на Македония Любе Бошковски каза пред хърватски вестник, че не е поръчвал убийството на шестима пакистанци и един индиец през 2002 г, както гласят обвиненията. Правителството в Скопие разкри миналата седмица, че седемте мъже били емигранти, търсейки работа на запад, и полицията ги убила, за да направи впечатление на Европа и на САЩ в борбата срещу тероризма. В интервюто, публикувано в събота (8 май), Бошковски повтори предишните си твърдения, че властите по това време са действали по информация, получена от чужди разузнавателни служби. Той избяга в Хърватия малко преди да бъде отправено обвинението срещу него миналата седмица. Загреб отхвърли искането на Македония за екстрадиция, тъй като Бошковски има също хърватско гражданство. (AП, АФП - 08/05/04; Б92, Би Би Си - 07/05/04)
