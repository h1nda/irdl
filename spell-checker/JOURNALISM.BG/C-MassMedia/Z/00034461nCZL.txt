Албанският вицепремиер Мета поиска от опозицията да прекрати гладната стачка
					07/05/2010
					 
						ТИРАНА, Aлбания -- Вицепремиерът Илир Мета поиска от членовете на опозиционната Социалистическа партия (СП) да прекратят гладната си стачка и да подновят диалога. "Разполагаме с всякакви възможности за намиране на решение от тази ситуация чрез диалог и чрез спазване на законите и конституцията", заяви Мета в четвъртък (6 май). Десетина депутати от СП и повече от 150 партийни поддръжници започнаха гладна стачка преди една седмица с искания за прозрачност и разследване на общите избори през юни 2009. 
						От своя страна в четвъртък еврокомисарят по разширяването Щефан Фюле отново призова главните политически партии в Албания да решат проблема и предупреди, че задънената улица, в която се намира проблемът с изборите, застрашава кандидатурата на страната за придобиване на статут на страна кандидат за членство в ЕС. (Шекули, Toп Ченъл, Болкън Уеб, Oра Нюз, Би Би Си - 06/05/10)
