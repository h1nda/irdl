Тирана откри нов терминал на летището си
					10/09/2009
					 
						ТИРАНА, Албания -- В сряда (9 септември) започна работа нов терминал на единственото международно летище в Албания - Международно летище "Майка Тереза". Сега то ще може да обслужва 1,8 милиона пътници, което е с 40 % повече от предишния му капацитет. Министър-председателят Сали Бериша, който присъства на церемонията, каза, че летището е от ключово значение за икономическото развитие на Албания. В него бяха инвестирани общо 70 милиона евро, а новият терминал струва около 20 милиона евро. (Алсат, Клан, Топ Ченъл, Ора Нюз, Нюз 24 - 09/09/09)
