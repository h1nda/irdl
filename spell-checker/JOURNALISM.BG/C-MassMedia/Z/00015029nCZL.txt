Съветът за прилагане на мира заседава в Сараево
					24/06/2005
					 
						САРАЕВО, Босна и херцеговина (БиХ) -- Съветът за прилагане на мира (СПМ) приключва в петък (24 юни) двудневните си заседания, чиято основна тема бе напредъкът на БиХ по пътя на присъединяването към ЕС. Според комюнике на Службата на върховния представител политическите директори на управителния съвет на СПМ обсъждат трудностите, предизвикани от оставащите препятствия -- по-специално липсата на съгласие по необходимата реформа в полицията. Официалните представители обсъждат също и предизвикателствата, свързани със съживяването на икономиката на БиХ, намаляването на бедността и създаването на по-ефективно и компетентно правителство. Председателят на Съвета на министрите на БиХ Аднан Терзич каза, че ще представи план, имащ за цел започване на преговори по Споразумение за стабилизация и асоцииране преди навършването на 10-ата годишнина от Дейтънското мирно споразумение.
						Други новини: Терзич бе в четвъртък в Будапеща, където се срещна с унгарския си колега Ференц Гюрчани. Двамата обсъдиха икономическите отношения, визовия режим, построяването на коридор номер 5с и въпроси на интеграцията в евроатлантическите структури. (Дневни аваз, Независне новине - 24/06/05; СВП, ФЕНA, ПБС БиХ - 23/06/05)
