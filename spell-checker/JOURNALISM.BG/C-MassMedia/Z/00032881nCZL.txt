Додик заяви, че Република Сръбска няма да се откаже от своята собственост
					28/12/2009
					 
						САРАЕВО, Босна и Херцеговина (БиХ) -- Премиерът на Република Сръбска (РС) Милорад Додик заяви в събота (26 декември), че босненските сръбски власти ще разгледат наскоро завършената инвентаризация на държавната собственост от средата до края на януари, но подчерта, че РС няма да се откаже от своята собственост. Инвентаризацията бе проведена от Службата на върховния представител (СВП), след като босненските власти не успяха да я започнат. Решаването на въпроса с държавната собственост е една от петте задачи, поставени от Съвета за прилагане на мира за преминаването на СВП към Служба на специален представител на ЕС. (РТРС, БХРТ - 26/12/09)
