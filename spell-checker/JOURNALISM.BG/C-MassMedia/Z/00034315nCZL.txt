Румънското правителство прие ново законодателство във връзка с правомощията на НАП 
					27/04/2010
					 
						БУКУРЕЩ, Румъния -- В понеделник (26 април) правителството прие нови закони, в които се дават в детайли правомощията на Националната агенция за прозрачност (НАП). Неотдавна правомощията на НАП бяха силно ограничени с решение на Конституционния съд, което забранява на агенцията да проверява истинността на имуществените декларации, подавани от висши ръководители, и да конфискува незаконно придобито имущество. Според новите разпоредби имуществените декларации ще бъдат проверявани от АНАФ, агенцията за държавни вземания, която вече има такива правомощия. Освен това, ако бъдат открити нередности, делата ще бъдат предавани на прокуратурата, която ще решава дали имуществото да бъде конфискувано. В допълнение се въвеждат два вида декларации, едната публична, а другата поверителна. Публичната ще съдържа само общи данни за собствеността. (Евениментул Зилеи, Ромъния Либера, Котидианул, Курентул, Зиаре - 27/04/10; Медиафакс, Реалитатя - 26/04/10)
