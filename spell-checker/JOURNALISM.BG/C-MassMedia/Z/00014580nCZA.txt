Комисар на ЕС призовава България да се справи с корупцията 
					17/05/2005
					Висш представител на ЕС призова българските власти в понеделник да продължат усилията си за справяне с корупцията и измамите, подчертавайки, че страната трябва да изпълни ангажиментите си, преди да се присъедини към Съюза. 
					(АФП, АФК, БТА, Софийска информационна агенция, Дневник, Медиапул - 16/05/05) 
 
					 
						
"Основното послание е да се потърси много сериозно решение на тези въпроси, тъй като защитата на финансови интереси, борбата срещу измамата и корупцията са ... от голямо значение и особено чувствителни в рамките на ЕС," заяви вицепрезидентът на ЕК по административните въроси, одита и борбата с измамите Сим Калас [АФП].
						След като България финализира ратификацията на Договора за присъединяване към ЕС, висш представител на Съюза даде висока оценка на страната в понеделник (16 май) за съществените стъпки, които е направила по пътя на европейската интеграция. Той обаче предупреди, че ангажиментите, поети по време на предприсъединителните преговори с ЕС, трябва да се изпълнят цялостно. 
						"България извърши огромна работа за адаптация на законодателството.. но последният етап трябва да бъде възприет с цялата му сериозност," каза Сим Калас, вицепрезидент на Европесйката комисия (ЕК) по административните въпроси, одита и борбата срещу измамите, по време на краткото си посещение в София. 
						България и Румъния подписаха своите договори за присъединяване към ЕС на 25 април, преди да станат пълноправни членове, както се планира, на 1 януари 2007 г. И двете държави обаче трябва тепърва да изпълнят няколко ангажименти по отношение на реформите. Ако обаче те не могат да го направят, Брюксел може да задейства предпазните клаузи, съдържащи се в Договора, с което да се отложи влизането на съответната страна с една година. 
						Докато бе в София, Калас призова властите да се фокусират върху справянето с финансовите престъпления, корупцията и особено с финансовите измами. 
						"Основното послание е да се потърси много сериозно решение на тези въпроси, тъй като финансовите интереси, борбата срещу измамите и корупцията са... от огромно значение и чувствителност в рамките на ЕС," цитира АФП представител на ЕС. "Ако комисията оценява, че нивото на корупция в България е все още високо, това може сериозно да повлияе върху оценката."
						Междувременно, след подписването на ратификационните документи на Договора за присъединяване на България към ЕС заедно с председателя на парламента Борислав Великов, външният министър Соломон Паси призна в понеделник, че през следващите 18 месеца ще са необходими много сериозни усилия. 
						Освен справянето с корупцията и измамите, съдебната реформа ще бъде също така сред мерките, които България се очаква да осъществи, преди да се присъедини към ЕС. 
						Успешното й прилагане трябва да се превърне във висш приоритет, съобщи в понеделник БТА, цитирайки изявлението на председателя на ЕК Жозе Мануел Барозу, което ще се публикува в следващия брой на списанието Булгейриън Дипломатик Ривю 
						В това изявление, което списанието е предоставило на БТА, шефът на ЕК също призовава България да приключи неизпълнените задачи в своя европейски дневен ред. Тези задачи включват модернизиране на полицейските сили, хармонизиране на публичната администрация със стандартите на ЕС, какот и изкореняването на всички форми на дискриминация и изкуствени бюрократични бариери. 
						Изразявайки оптимизъм, че балканската страна ще предприеме нужните стъпки, за да избегне налагането на предпазната клауза, Барозу каза, че очаква българите да заемат полагаемо място в ЕС в скоро време, където те ще бъдат третирани равноправно с останалата част от 500-те млн. граждани на Съюза, съобщи БТА.
						Междувременно българският министър по европейските въпроси Меглена Кунева предупреди в понеделник, че ако влизането на страната в ЕС се забави с една година, то може да коства на държавата до 800 млн. евро. Колкото по-дълго страната стои извън Съюза, толкова по-голяма става разликата между нея и държавите-членки на ЕС, посочи министърът.
