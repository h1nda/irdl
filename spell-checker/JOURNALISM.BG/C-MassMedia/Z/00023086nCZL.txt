Бюрото на ПАСЕ е загрижено по отношение на предстоящото решение на либийския съд
					01/07/2007
					 
						СТРАСБУРГ, Франция -- Бюрото на Парламентарната асамблея на Съвета на Европа (ПАСЕ) направи изявление в петък (29 юни), в което изразява дълбоката си загриженост във връзка с решението на либийския върховен съд на 11 юли по делото на шестте медици, които обжалват смъртните си присъди по противоречиво дело за заразяване с вируса на СПИН. В изявлението се изразява "възмущение от участта" на медиците, които включват пет български медицински сестри и един палестински лекар, който вече има български паспорт. Те бяха осъдени по обвинения за преднамерено заразяване на деца в болницата в Бенгази с вируса на СПИН, въпреки твърденията на експерти, че те не са виновни.
						В изявлението си Бюрото на ПАСЕ заявява, че предстоящото решение на либийския съд ще бъде последната възможност за признаване на невинността на медиците. В изявлението също се посочва необходимостта от подходящо медицинско лечение и помощ за заразените либийски деца и техните семейства. (Уебсайт на СЕ - 29/06/07)
