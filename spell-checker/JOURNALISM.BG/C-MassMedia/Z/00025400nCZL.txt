Турски кораб се запали в близост до хърватското крайбрежие
					07/02/2008
					 
						ЗАГРЕБ, Хърватия -- В сряда (6 февруари) турски товарен кораб бе обхванат от пламъци в Адриатическо море близо до хърватските брегове, застрашавайки региона с екологична катастрофа. Корабът, превозващ девет тона "опасен" товар и 200 камиона, е плавал от Истанбул за пристанище Триест в Италия. Три кораба, плаващи в близост до мястото на инцидента, са били незабавно изпратени на помощ и са успели да спасят всичките 22-ма членове на екипажа и деветте пасажери на борда. (Index.hr, Вечерни Лист, Javno.com, Б92, Анадолска информационна агенция - 06/02/08)
