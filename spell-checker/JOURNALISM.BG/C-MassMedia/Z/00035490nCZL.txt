ЮЛЕКС обеща да се заеме с организираната престъпност и корупцията в Северно Косово
					30/07/2010
					 
						ПРИЩИНА, Косово -- Главният прокурор на ЮЛЕКС Йоханес ван Вресвик обяви вълна от действия срещу организираната престъпност и корупцията в Северно Косово. "Има 25 сериозни дела на север, които трябва да бъдат изчистени," каза Ван Вресвик в четвъртък (29 юли), два дни след като официално зае своя пост. ЮЛЕКС е изготвил кратък списък с шест дела, с които ще се заеме следващата седмица, добави той. Ван Вресвик отново потвърди, че разполага със солидни доказателства по делото за корупция, в което е замесен министърът на транспорта и далекосъобщенията Фатмир Лимай, и предупреди, че министърът ще бъде разпитан. Намеквайки, че може да бъдат разследвани и други министри, той каза, че "има и други случаи, подобни на този с Лимай". (Коха Диторе, Арта ТВ, Телеграфи, Актуалитети - 30/07/10)
