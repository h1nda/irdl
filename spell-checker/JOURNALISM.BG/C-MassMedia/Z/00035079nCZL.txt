Словенска комисия одобри отварянето на глава с Хърватия
					25/06/2010
					 
						ЛЮБЛЯНА, Словения -- Парламентарната комисия по външна политика одобри в четвъртък (24 юни) отварянето на преговорната глава за съдебната власт от присъединителните преговори на ЕС с Хърватия на следващата междуправителствена конференция. Словенският външен министър Самуел Збогар казва, че Загреб ще отвори тази глава до края на месеца, тъй като въпросът за "Люблянска Банка" ще бъде разискван по време на преговорите по отделна глава -- за свободното движение на капитали. Загреб настоява, че бившата "Люблянска Банка" дължи 172 млн. евро на хърватски граждани, които са внесли суми в нея преди разпадането на бивша Югославия. Загреб забрани достъпа на "Нова Люблянска Банка" до хърватския финансов пазар до решаване на проблема. (ХРT, ХИНA, Пословни Дневник - 24/06/10)
