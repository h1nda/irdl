Генерал Киарини: "Силите на ЕФОР са решени да защитава мира и стабилността в БиХ"
					21/07/2006
					 
						САРАЕВО, Босна и Херцеговина (БиХ) -- В интервю, публикувано в петъчното издание (от 21 юли) на "Дневни Аваз", командващият на ЕФОР генерал Джан Марко Киарини заяви, че миротворците от ЕС в БиХ са решени да защитават стабилността. Коментирайки общите избори през октомври, Кианини каза, че независимо от някои предизборни словесни нападки между политическите партии обстановката на сигурност в БиХ като цяло е стабилна и се подобрява с всеки изминал ден.
						Други новини -- Службата на върховния представител (СВП) разкритикува в четвъртък парламента на Република Сръбска (РС) за приемането на закон за висшето образование въпреки предупрежденията, че това е излишно в светлината на подготвяното законодателство на държавно ниво в тази сфера. СВП призова парламентаристите от РС да приемат закона на държавно ниво и да го хармонизират със законодателството на автономната област. (Дневни Аваз - 21/07/06; Уеб сайт на СВП, РТРС - 20/07/06)
