Лидерът на албанската опозиция предложи да се създаде федерация на левите сили
					31/07/2007
					 
						ТИРАНА, Албания -- Лидерът на албанската Социалдемократическа партия (СДП) Скендер Гинуши призова в понеделник (30 юли) да се създаде Нова лява федерация около Социалистическата партия и СДП. Целта на предложението на Гинуши е да се отстранят членовете, които твърде тясно са сътрудничили с демократите на премиера Сали Бериша.
						Също в понеделник председателят на Европейската комисия Жозе Мануел Барозу изпрати поздравително писмо до новия президент на Албания Бамир Топи. Той изрази подкрепата на ЕС за усилията на Албания да се присъедини към ЕС. Барозу призова също албанските политически партии и институции да предприемат необходимите реформи. (Шекули, Коха Йоне, Шкип, Панорама - 31/07/07; Топ-Ченъл, Balkanweb - 30/07/07)
