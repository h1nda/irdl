Десетки ранени при сблъсък на кораби в Босфора край Истанбул
					14/08/2007
					 
						ИСТАНБУЛ, Турция -- Най-малко 40 души са били ранени, когато пътнически ферибот се е сблъскал с украински кораб в Босфора в понеделник (13 август). Говорител на турската брегова охрана каза, че трафикът на един от най-натоварените водни пътища в света не е бил засегнат от катастрофата. Фериботът е стигнал до пристанището, където всички пътници са били свалени от борда. Местните медии съобщиха по-късно, че няма опасност за живота на нито един от ранените. На борда на ферибота, който обслужва линия, тръгваща от град Йеникапъ, на 110 км югозападно от Истанбул, е имало 448 души. По първоначални сведения украинският кораб е бил на котва, когато фериботът го е ударил. (Ройтерс, АФП, AП, Анадолска информационна агенция, Хюриет, Сабах, НТВ, Си Ен Ен Търк, Би Би Си, РИА Новости - 13/08/07)
