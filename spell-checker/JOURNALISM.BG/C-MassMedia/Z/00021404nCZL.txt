Съдът в БиХ съобщи, че 15 затворници в затвора в Кула за прекратили гладната стачка
					28/01/2007
					 
						САРАЕВО, Босна и Херцеговина (БиХ) -- Съдът в БиХ съобщи в петък (26 януари), че 15 от 38-те затворници, които обявиха гладна стачка в затвора в Кула, отново са започнали да приемат храна. Стачката бе обявена на 8 януари. Адвокат на един от затворниците заяви, че те само временно са прекратили стачните действия, за да може съдебната власт в БиХ да преразгледа исканията им "без натиск". Затворниците, обвинени или осъдени за военни престъпления от БиХ, настояват съдебните им процеси да се водят според по-малко строгите закони на бивша Социалистическа федеративна република Югославия вместо според сегашните закони на БиХ. Те твърдят, че трябва да бъдат съдени според законите, действащи по времето, когато са били извършени престъпленията, в които те са обвинени. (РТРС, Срна, НТВ Хаят, Пинком.инфо - 26/01/07)
