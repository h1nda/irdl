Румънската полиция конфискува рекордно голяма доставка на кокаин
					01/02/2009
					 
						БУКУРЕЩ, Румъния -- Полицията конфискува 1,2 тона кокаин в петък (30 януари) в черноморското пристанище Констанца, което е най-голямото конфискувано количество дрога в Румъния и в другите европейски страни през последното десетилетие, според Службата за борба срещу организираната престъпност и наркотиците (СБОПН). Наркотикът, който е на стойност най-малко 100 милиона евро, бе открит в два контейнера, пристигнали от Бразилия през декември, съобщи шефът на СБОПН Аурелиан Павел. В събота властите издадоха заповеди за арестуването на четирима членове на заподозряна престъпна банда. (Реалитатеа ТВ - 01/02/09; Ройтерс, AП - 31/01/09; Meдиафакс, Hotnews, Зиаре, НюзИн, Синхуа - 30/01/09)
