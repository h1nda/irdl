Турски прокурори разследват Ердоган във връзка с негови изказвания относно излежаващ присъда кюрдски лидер
					27/03/2007
					 
						АНКАРА, Турция -- Прокуратурата започна официално разследване на обвиненията, че министър-председателят Реджеп Тайип Ердоган е употребил думата „сайън” (уважаемия) по адрес на Абдула Йоджалан, лидер на терористичната Кюрдска работническа партия. Следователите анализират записите на радиоинтервю, което Ердоган е дал за австралийската "Си Би Ес Нетуърк" по време на посещение в Мелбърн през 2000 г. Според записите, публикувани в Интернет, той произнася на два пъти почетното обръщение „сайън Йоджалан”. 
						Министърът на външните работи Абдула Гюл отрече обвиненията. Редица кюрдски политици в миналото получиха краткосрочни присъди затвор за използването на същата фраза. Прокурорите заявиха, че може да поискат свалянето на имунитета на Ердоган, ако имат основания за това. (Заман, Милиет - 27/03/07; АП, ДПА, НТВ, Turkishpress.com - 26/03/07)
