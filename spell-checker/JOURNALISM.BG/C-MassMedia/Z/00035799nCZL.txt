ПКК бе обвинена за експлозията на турски газопровод
					26/08/2010
					 
						АНКАРА, Турция -- Мощна експлозия, за която се смята, че е причинена от членове на терористичната Кюрдска работническа партия (ПКК), е избухнала на тръбопровод за транспортиране на природен газ от Иран до Турция във вторник (24 август), съобщиха в сряда официални лица. Експлозията в източната област Агръ е резултат от "атентат на сепаратистка терористична организация ", каза в свое изявление областният управител Али Йерликая. Не се съобщава за жертви. Пожарът е загасен и в момента газопроводът се ремонтира, като не се очаква недостиг на газ. ПКК бе обвинена за два бомбени атентата по тръбопроводи през последните два месеца. При единия от тях по-рано този месец загинаха двама души. (Анадолска информационна агенция, АФП, Бизнесуик, Хюриет - 25/08/10)
