Албански и хърватски ръководители се договориха за засилване на дустранното сътрудничество
					26/10/2005
					 
						ДУБРОВНИК, Хърватия -- Премиерът Иво Санадер и албанският президент Алфред Мойсиу се споразумяха във вторник (25 октомври) за необходимостта от засилване на двустранното сътрудничество. Те се срещнаха в рамките на 5-ата регионална конференция по финанси и инвестиции за Югоизточна Европа, която се провежда в хърватския курортен град Дубровник. Обсъдено бе и бъдещо посещение на Санадер в Тирана. 
						В речта си пред участниците в конференцията Мойсиу отбеляза, че Албания е постигнала значителен напредък в установяването на макроикономическа стабилност. Той призова за увеличаване на чуждите инвестиции, обещавайки, че реформите ще продължат и занапред.
						Други новини -- Американското посолство в Тирана съобщи във вторник, че военни от САЩ обучават специални армейски подразделения от трите страни, подписали "Адриатическата харта" -- Албания, Македония и Хърватия -- за участие в международни операции. Учението, което вече е в ход, ще продължи три дни. (Уеб-сайт на албанското правителство, АП, Нейви таймс - 25/10/05)
