Влахович бе определен за нов посланик на Черна гора в САЩ 
					15/11/2006
					 
						ПОДГОРИЦА, Черна гора -- Бившият външен министър Миодраг Влахович бе определен за нов посланик на Черна гора в Съединените щати, съобщи МИНА във вторник (14 ноември). Очаква се той да замине за Вашингтoн в началото на следващия месец. Влахович е активен участник в политическия живот на Черна гора от началото на 90-те години. 
						Също във вторник парламентарната сесия на Съвета на Европа (СЕ) в Париж стигна до заключението, че една страна трябва да приеме нова конституция, за да стане член на СЕ. Макар Съветът да похвали Черна гора за успешния референдум за отделяне от Сърбия и за гладкия процес на парламентарните избори, той заяви, че комисията, създадена за изготвянето на новата конституция, трябва да ускори работата си. (Победа - 15/11/06; МИНА - 14/11/06)
