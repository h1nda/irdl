Еврокомисарят Рен похвали сътрудничеството между балканските държави 
					11/05/2007
					 
						ЗАГРЕБ, Хърватия -- Балканските страни отбелязват "исторически напредък" в развитието на връзките помежду си, заяви еврокомисарят по разширяването Оли Рен в четвъртък (10 май). "Преходът към политическо сътрудничество на регионално ниво върви с бързи темпове и протича по-добре от очакваното," добави той. Рен даде висока оценка и на реформите в региона, позовавайки се на неотдавнашното присъединяване на България и Румъния към ЕС и напредъка към членство, постигнат от някои страни от Западните Балкани. Неговите изказвания бяха направени след среща на Балканския пакт за стабилност в Загреб. Балканските страни решиха да учредят Съвет за регионално сътрудничество на мястото на Пакта. Неговото седалище ще бъде в Сараево и той ще бъде оглавяван от хърватски дипломат. (Дневни Аваз, Независне Новине - 11/05/07; AФП, РТРС, ПБС, Фена - 10/05/07)
