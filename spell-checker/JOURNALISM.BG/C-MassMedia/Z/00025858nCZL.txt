Буш разреши американско оръжие да бъде доставено в Косово
					20/03/2008
					 
						ВАШИНГТОН, Съединени щати -- Президентът Джордж Буш даде разрешение за оръжейни доставки в Косово в сряда (19 март), посочвайки установяването на междуправителствени отношения след признаването на независимостта на бившата сръбска провинция. Според президентското решение Косово сега има право да получава американски отбранителни съоръжения и услуги, които според Вашингтон "ще укрепят сигурността на Съединените щати и световния мир". Оръжията ще бъдат доставени според Закона за чуждестранна помощ и Закона за контрол върху износа на оръжие. (AФП, "Монстърс енд критикс", AП, Блиц - 19/03/08)
