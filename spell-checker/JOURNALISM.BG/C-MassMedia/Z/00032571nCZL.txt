Македонският премиер Груевски ще се срещне с председателя на ЕК Барозу
					01/12/2009
					 
						СКОПИЕ, Македония -- Министър-председателят Никола Груевски ще се срещне с председателя на Европейската комисия (ЕК) Жозе Мануел Барозу в сряда (2 декември), заявиха в понеделник за информационната агенция "Макфакс" правителствени източници. Срещата ще се проведе след разговорите в петък между Груевски и гръцкия му колега Георгиос Папандреу в района на Преспанското езеро в Северозападна Гърция в кулоарите на регионална среща по въпроси на екологията. Двамата премиери са обсъдили отдавнашния спор за името между страните. Македонски представители активно лобират преди срещата на върха на ЕС този месец, за да получат дата за започване на присъединителните преговори. Македонският външен министър Антонио Милошоски и гръцкият заместник-министър на външните работи Димитрис Друцас ще се срещнат в кулоарите на срещата на Съвета на министрите на ОССЕ, провеждаща се в Атина. (Макфакс, A1, Сител, Радио Свободна Европа - 30/11/09)
