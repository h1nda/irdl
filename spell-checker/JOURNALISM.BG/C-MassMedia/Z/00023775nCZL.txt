Лайчак обсъди реформата в полицията с лидерите на БиХ 
					04/09/2007
					 
						САРАЕВО, Босна и Херцеговина (БиХ) -- Върховният представител Мирослав Лайчак се срещна в понеделник (3 септември) с основните лидери на сърбите и босненците в страната - Милорад Додик и Харис Силайджич във връзка с реформата в полицията. И двамата изложиха по-умерени становища по въпроса. Противно на предишни изявления Додик заяви пред репортери, че проектопредложението на Лайчак осигурява добра основа за преговори и добави, че е удовлетворен от разясненията на Върховния представител. Силайджич посочи, че е готов да преговаря и добави, че вероятно след повече от три години на безплодни разговори, БиХ най-накрая да осъществи преструктурирането на полицията. 
						След разговорите с Лайчак Додик се срещна с отиващия си посланик на САЩ Дъглас МакЕлхани. Те обсъдиха както реформата в полицията, така и конституционната реформа. (Дневни Аваз, Независне Новине - 04/09/07; РТРС, ПБС - 03/09/07)
