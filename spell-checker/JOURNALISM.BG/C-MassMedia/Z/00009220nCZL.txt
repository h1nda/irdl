КФОР и полицията на ООН засилват мерките за сигурност в отговор на терористични заплахи
30/11/2003
 
ПРИЩИНА, Косово, Сърбия-Черна Гора -- КФОР съобщиха в петък (28 ноември) за засилване на мерките за сигурност в Прищина в отговор на "конкретна" терористична заплаха. Говорителят на КФОР Крис Томсън каза пред репортери, че обект на нападения могат да бъдат международни организации, без да посочва кои именно са застрашени. Говорителката на полицията на ООН Анжела Джоузеф заяви, че е получена информация за "обща заплаха срещу представителства на чужди правителства и полицейски сгради в Прищина". (AП, АФП, Б92, Ройтерс - 28/11/03)
