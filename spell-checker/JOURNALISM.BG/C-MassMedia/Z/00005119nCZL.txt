Хърватска възразява на забележките за национализъм, отправени на срещата на НАТО в Турция
18/11/2002
 
ИСТАНБУЛ, Турция -- Хърватската парламентарна делегация, присъстваща на 48-ата сесия на Парламентарната асамблея на НАТО в Истанбул, отправи възражение в събота (16 ноември) на две от твърденията за национализъм и дискриминация по отношение на малцинствата в Хърватска. Делегацията протестира и срещу забележките, които охарактеризират спора за границата между Хърватска и Словения като "националистически". Твърденията са били изложени в декларацията на под-комитет на НАТО относно ЮИЕ, разширяването на НАТО и програмата "Партньорство за мир".
В други новини, заподозреният във военни престъпления генерал Иван Кораде ще се срещне в понеделник с представители на службата към хърватското правителство за сътрудничество с трибунала на ООН за военни престъпления. По непотвърдени данни, генералът в оставка Младен Маркач също е търсен за разпит от трибунала. (ХИНА - 18/11/02; ХИНА, ХРТ - 17/11/02)
