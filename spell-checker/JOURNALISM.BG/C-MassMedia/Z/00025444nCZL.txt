Строе е номиниран за министър на отбраната на Румъния, а Мелескану за министър на правосъдието
					12/02/2008
					 
						БУКУРЕЩ, Румъния -- Източници информираха, че лидерите на управляващата Националлиберална партия (НЛП) са одобрили в понеделник (11 февруари) номинирането на сенатора Раду Строе, който да поеме поста министър на отбраната от Теодор Мелескану, който пък ще си запази поста на министър на правосъдието, временно заеман от него понастоящем. Промяната трябва да бъде официално предложена и подлежи на одобрение от президента Траян Бъсеску. 
						Мелескану отговаря и за двете министерства, откакто Бъсеску отхвърли номинацията на Норика Николай за министър на правосъдието. Опозиционната Социалдемократическа партия заяви, че се противопоставя на промените в правителството и вместо това се стреми към оставка на цялото правителство. (Гъндул, Котидианул, Найн o'клок - 12/02/08; Ромпрес, Медиафакс, Hotnews.ro - 11/02/08)
