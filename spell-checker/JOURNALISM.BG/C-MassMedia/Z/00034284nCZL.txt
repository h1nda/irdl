Генералният секретар на ООН Бан Ки Мун е загрижен за Северно Косово
					23/04/2010
					 
						ПРИЩИНА, Косово -- Генералният секретар на ООН Бан Ки Мун изрази загриженост за евентуални напрежения в Северно Косово, ако властите в Прищина не успеят да приложат стратегията си по прозрачен начин, в диалог с местните общности и другите заинтересовани страни. В доклад, публикуван в четвъртък (22 април), Бан отбеляза, че никой не се е посъветвал с властите на ЮНМИК нито при изготвянето, нито при прилагането на стратегията. Прищина се опитва да затвърди контрола си върху цяло Косово, изправяйки се срещу подкрепяните от Белград паралелни структури в доминираната от сърби северна част на страната. (Косова Сот, Коха Диторе - 23/04/10; РТК, Кохавижън - 22/04/10)
