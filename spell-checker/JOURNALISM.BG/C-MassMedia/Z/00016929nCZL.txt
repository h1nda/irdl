Кандидатският статут на Македония за членство в ЕС е все още под въпрос 
					13/12/2005
					 
						БРЮКСЕЛ, Белгия -- Френският външен министър Филип Дуст-Блази каза на среща на външните министри от ЕС в понеделник (12 декември), че Съюзът трябва да преразгледа плановете си за по-нататъшно разширяване с оглед на сегашната липса на споразумение по бюджета за 2007-2013 г. Франция отказа да подкрепи и препоръката на Европейската комисия да се даде на Македония статут на страна кандидатка за членство. Кандидатурата на Македония сега ще се обсъжда на срещата на върха на лидерите на ЕС в четвъртък и петък. Франция посочи, че би искала да се отложи с шест месеца формалното признаване на Скопие за страна кандидатка, като преди това в целия Съюз се проведе дебат за разширяването. (Ройтерс, АФП, АП, FT.com, Би Би Си нюз, Макфакс, Телма ТВ, Пийпълз дейли - 12/12/05)
