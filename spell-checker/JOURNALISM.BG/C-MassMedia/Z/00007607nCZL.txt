Парламентите на БиХ и ЕС приеха съвместна декларация
11/07/2003
 
БРЮКСЕЛ, Белгия -- Парламентарни делегации на ЕС и Босна и Херцеговина (БиХ) оповестиха в четвъртък (10 юли) списък с 26 мерки за насърчаване на реформите. Делегациите одобриха документа в края на двудневна среща в Брюксел, на която са били разгледани политически, икономически и социални въпроси, както и сътрудничеството с международните съдебни институции.
Също в четвъртък министърът на отбраната на Федерация БиХ Мирослав Николич предупреди, че армията изпитва сериозни бюджетни трудности. Голям брой военни подразделения на федерацията са без електричество и водоснабдяване поради неплатени сметки и имат проблеми с доставките на хранителни продукти, каза Николич. Съобщава се, че и армията на Република Сръбска има подобни проблеми. (СРНА, Би Би Си, Ослободение, Онаса - 10/07/03)
