Шефът на УНМИК е недоволен от разговорите си в Белград 
					19/01/2005
					 
						ПРИЩИНА, Косово, Сърбия-Черна гора -- Шефът на УНМИК Сьорен-Йесен Петерсен заяви в своя декларация от вторник (18 януари), че е недоволен от разговорите си по Косово, които е провел в Белград предния ден. Той изрази разочарование от факта, че сръбски представители са отказали да обсъждат каквото и да е друго, освен прекъсванията на енергозахранването за косовско-сръбските населени места. Шефът на УНМИК каза, че е очаквал срещата да се използва и за обсъждане на основните въпроси като децентрализацията. 
						Премиерът на Косово Рамуш Харадинай каза във вторник, че и той е очаквал повече от тази визита. Според Харадинай сръбските власти е трябвало да обсъдят проблема с безследно изчезналите в Косово. (Б92, KosovaLive - 18/01/05)
