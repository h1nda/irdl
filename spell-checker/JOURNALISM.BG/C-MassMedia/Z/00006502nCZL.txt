Косовските сърби са против прехвърлянето на властта към Косово
04/04/2003
 
МИТРОВИЦА, Косово, Сърбия-Черна гора -- Косовските сърби в Митровица излязоха по улиците в четвъртък (3 април) в знак на протест срещу предложението за прехвърляне на правомощията от ЮНМИК към косовските институции. Милан Иванович от Сръбския национален съвет на северно и централно Косово, който организира протеста, заяви че ЮНМИК не е постигнала напредък в децентрализацията и местните избори в северната част на града. Според протестиращите, прехвърлянето на правомощията ще доведе до независимостта на Косово. (Б92, Танюг, ФоНет, БиБиСи - 04/04/03)
