Ашдаун коментира мандата си като върховен представител в БиХ
					23/05/2005
					 
						САРАЕВО, Босна и Херцеговина (БиХ) -- Върховният представител Пади Ашдаун заяви, че едно от главните събития през трите години, откакто е поел поста, е, че БиХ най-после е пред вратите на ЕС и НАТО. В интервю, публикувано в брой от понеделник (23 май) на "Дневни аваз", той се позова на напредъка на БиХ в превръщането й в самоиздържаща се държава с единна данъчна система и митническа администрация, както и със съдебна власт на държавно ниво. Целите, които остава да бъдат изпълнени, включват създаването на ефективна полицейска организация на държавно ниво и реформа на обществената система за радио и телевизия, каза Ашдаун.
						Други новини: Членове на комисията за реформа в отбраната на БиХ се срещнаха в петък в Сараево и одобриха проектоконцепция за структурата на въоръжените сили на БиХ и силите от резерва на армията. Комисията също така одобри концепция за "активен" резерв, основан на словенския и немския модел. (Дневни аваз - 23/05/05; Фена, ПБС БиХ, НТВ Хаят - 20/05/05)
