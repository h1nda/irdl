Двудневно учение на албанските сили за бързо реагиране бе проведено близо до Дуръс 
					09/05/2005
					 
						ТИРАНА, Албания -- Според МО двудневно военно учение с участието на албанската бригада за бързо реагиране започнало в петък (6 май) близо до Дуръс. Учението се провело с участието на 1 700 представители на специалните сили и на 120 военни МПС. Президентът Алфред Мойсиу, министърът на отбраната Пандели Майко, генерал-лейтенантът от армията Пелумб Казими, представители на НАТО и чуждестранни дипломати също така присъствали на събитието. Мойсиу отбелязал, че модернизацията на въоръжените сили е основното условие за интеграция в НАТО. 
						Също в петък шефът на албанската Сметна палата и главният прокурор Теодори Солаку подписаха споразумение за съвместни действия срещу престъпността и корупцията. Мойсиу ги призова да обърнат специално внимание на присвояването на обществени средства и на корупцията в държавните предприятия. 
						Други новини: Централната избирателна комисия продължава подготовката си за парламентарните избори на 3 юли. Местните медии съобщават, че комисията е взела решение в петък относно разпределението на държавни средства между партиите, които преминават изискуемия праг. Официални представители работят освен това за удостоверяване на имащите право на глас. (уеб сайт на албанското МО, Албениан нюз - 07/05/05; уеб сайт на албанския президент - 06/05/05)
