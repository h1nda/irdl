Черногорска комисия установи, че тежката влакова катастрофа се дължи на човешка грешка
					26/01/2006
					 
						ПОДГОРИЦА, Сърбия и Черна гора -- Комисия, разследваща катастрофата на влака, който дерайлира в понеделеник (23 януари) в Черна гора, стигна до заключението, че причината за катастрофата е човешка грешка. При нея загинаха 44 души, а други 198 бяха ранени. Комисията, назначена от черногорските железници, каза в сряда, че човешка грешка, а не повреда на спирачките, както се смяташе по-рано, е причина влакът да падне в скалиста пропаст близо до Подгорица. Машинистът на влака е отхвърлил тези констатации. (Данас - 26/01/06; Танюг, Мина - 25/01/06)
