Антунович обяви кандидатурата си за лидер на Хърватската СДП
					10/05/2007
					 
						ЗАГРЕБ, Хърватия -- Желка Антунович, изпълняваща длъжността председател на Социалдемократическата партия, официално обяви в сряда (9 май) кандидатурата си за поста. Очаква се основната опозиционна партия да проведе извънреден конгрес на 2 юни за избор на титуляр на поста след смъртта на Ивица Рачан. Той почина от рак на 30 април. В местния печат се появиха съобщения, че други евентуални кандидати са главният икономист на партията Любо Юрчич, кметът на Загреб Милан Бандич и кметът на Велика Горица Тонино Пикула. (Вечерни лист, Пословни дневник - 10/05/07; ХРТ - 09/05/07)
