ЕС призова Хърватия да намери бързо решение на проблема със защитената екологична риболовна зона (ЗЕРЗ)
					15/01/2008
					 
						ЗАГРЕБ, Хърватия -- В понеделник (14 януари) Европейската комисия (ЕК) призова министър-председателя Иво Санадер да уреди спора във връзка с въвеждането на защитена екологична риболовна зона (ЗЕРЗ) в Адриатика. Хърватия отдавна спори с Италия, Словения и ЕС за установяването на зоната, което влезе в сила от 1 януари. Поздравявайки Санадер за преизбирането му, председателят на ЕК Жозе Мануел Барозу отново повтори, че въпросът за ЗЕРЗ е ключово предварително условие за присъединяването на Хърватия към ЕС. Санадер заяви, че правителството не е можело и не би могло да се откаже от въвеждането на зоната. (Весник - 15/01/08; ХРТ, Макфакс, Index.hr, Javno.com, Ройтерс - 14/01/08)
