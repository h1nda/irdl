Британското председателство на ЕС и САЩ поздравиха новото правителство в Тирана 
					13/09/2005
					 
						ТИРАНА, Албания -- Британското председателство на ЕС и администрацията на САЩ приветстваха избирането на новото правителство на Албания, като призоваха за ускоряване на реформите. В понеделник (12 септември) в отделни изявления британското и американското посолство призоваха коалиционния кабинет, ръководен от премиера Сали Бериша, да започне незабавно работа по осъществяване на реформите, които ще приближат страната до ЕС и НАТО, както и да засили борбата срещу престъпността и корупцията. 
						Също в понеделник кметът на Тирана Еди Рама официално потвърди, че ще се кандидатира за лидерския пост в Социалистическата партия (СП). След загубата на партията на парламентарните избори през юли председателят на СП Фатос Нано обяви, че подава оставката си. (Албейниън нюз - 13/09/05)
