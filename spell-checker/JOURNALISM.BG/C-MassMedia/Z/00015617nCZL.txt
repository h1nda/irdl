Бивш механик на "Хелиос" твърди, че обреченият самолет е имал стар проблем 
		17/08/2005
		 
			АТИНА, Гърция – Следователите, опитващи се да установят защо полет ZU522 на "Хелиос еъруейс" се разби в планините на Гърция, съсредоточават докладите си върху предишни технически проблеми. Всичките 121 пътници и екипажът загинаха при катастрофата в неделя. Във вторник (16 август) бившият механик на кипърската авиолиния, Кирякос Пилавакис, каза, че самолетът се е разхерметизирал по време на полет миналата година. “Полетът бе от Варшава ... Показанията бяха, че от една от вратите е излизал въздух – дясната врата отзад,” каза той пред гръцката държавна телевизия НЕТ. 
			Пилавакис, който заяви, че е напуснал самолетната компания през януари, дава показания в продължение на шест часа пред кипърски следователи, които иззеха данни за поддръжката и друга документация от "Хелиос". Изпълнителният директор на авиолинията, Димитрис Пантазис, продължава да твърди, че самолетът е бил годен за летене. (АП - 16/08/05)
