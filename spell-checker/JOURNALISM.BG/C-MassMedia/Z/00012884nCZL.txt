Румънският премиер Настасе е оптимист за затваряне на всички преговорни глави преди Срещата на върха на ЕС 
					06/12/2004
					 
						БУКУРЕЩ, Румъния -- Досегашният премиер Адриан Настасе прогнозира в събота (4 декември), че правителството ще съумее да приключи предприсъединителните преговори с ЕС преди срещата на върха на Съюза на 17 декември. Настасе изрази оптимизъм относно затварянето на оставащите две глави, макар да призна, че преговорите по една от тях - Конкуренция - са "много трудни". 
						Други новини: Дания обяви в събота, че планира да отпусне около 700 000 евро за подрепа на подготовката на Румъния за членство в ЕС. Парите ще се използват за проекти в сферата на публичната администрация и неправителствения сектор. (Медиафакс, Ромпрес - 06/12/04; Ромпрес - 04/12/04)
