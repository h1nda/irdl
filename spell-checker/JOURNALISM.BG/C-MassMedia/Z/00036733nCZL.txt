Албанците в Македония протестират срещу преброяването през април
					15/11/2010
					 
						СКОПИЕ, Македония -- Около 2 000 етнически албанци се събраха в неделя (14 ноември) в Скопие на протест срещу преброяването на населението, насрочено за април. Демонстрацията бе организирана от опозиционната партия "Нова демокрация", оглавявана от Имер Селмани. Демонстрантите настояват, че преброяването трябва да се проведе през юли, за да се избегне, както те твърдят, "манипулиране" на броя на албанците в страната. Преброяването през лятото би позволило на работещите в чужбина да се завърнат и да участват в процеса. Правителството реши вместо това да го проведе между 1 и 15 април. По-малкият партньор в управлението, етническата албанска партия Демократичен съюз за интеграция, изрази загриженост във връзка с неделния протест. (Макфакс А1, Алсат М, Сител - 14/11/10)
