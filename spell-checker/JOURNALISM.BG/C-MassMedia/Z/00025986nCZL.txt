Българският вътрешен министър отказва да подаде оставка въпреки разрастващия се скандал
					01/04/2008
					 
						СОФИЯ, България -- След среща в понеделник (31 март) с министър-председателя Сергей Станишев вътрешният министър Румен Петков каза, че няма намерение да подава оставка въпреки големия скандал в неговото министерство. Петков е обвиняван в провеждането на среща с бизнесмени със съмнителна репутация, които са били разследвани от службите за сигурност. Въпреки че той отрича да е извършил нещо нередно, дори членове на управляващата коалиция започнаха да искат оставката му. Скандалът започна миналия месец с арестуването на висшия служител на службите за сигурност Иван Иванов, който според съобщенията е предавал информация на производители на алкохол във връзка с провеждани разследвания на измами с акцизи. (Пари, Дневник, 24 часа - 01/04/08; Дарик, Сега - 31/03/08)
