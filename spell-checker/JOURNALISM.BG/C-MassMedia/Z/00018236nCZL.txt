Дипломатически представители изразиха мнение за окончателния статут на Косово
					13/04/2006
					 
						БЕЛГРАД, Сърбия и Черна гора -- Посланикът на САЩ в Сърбия и Черна гора Майкъл Полт каза в сряда (12 април), че още е много рано да се правят предположения за бъдещия статут на Косово. Той поясни, че в момента независимостта е само една от няколко възможности. Полт призова етническите албанци и сърби в провинцията да уважават взаимно правата си, както и основните човешки права и свободи.
						Марти Ахтисаари, пратеник на ООН за преговорите, беше в Брюксел в сряда, за да запознае Европейската комисия с развитието по въпроса. Той каза, че конкретните преговори за статута ще бъдат организирани едва когато приключат техническите преговори. 
						По време на посещението си в Москва в сряда албанският външен министър Бесник Мустафай каза, че въпросът за статута ще бъде решен до края на годината. Решението трябва да осигури стабилност и сигурност в региона и да гарантира равни права на всички граждани, добави той. (Албейниън Нюз - 13/04/06; РТС, Бета, Танюг, EU Politix, ЮПИ, Итар-Тасс, Интерфакс, KosovaLive - 12/04/06)
