НАТО и ЕУФОР арестуват сътрудник на Младич 
					26/04/2005
					 
						ПАЛЕ, Босна и Херцеговина (БиХ) -- Босненският сърбин Желико Малюкан, който се смята за близък сътрудник на военновременния босненско-сръбски командир Ратко Младич, бе арестуван в понеделник (25 април) при съвместна операция на силите на НАТО и ЕУФОР в Пале. Говорителят на НАТО Дуайт Мууд каза, че операцията, която е включвала претърсване на къщи и търговски обекти, е била част от мандата на НАТО за издирване на заподозрени във военни престъпления и за разбиване на техните мрежи за поддръжка. По време на обиските са били иззети нелегално оръжие и муниции. (Независне новине, Дневни Аваз - 26/04/05; РТРС, ПБС БиХ, НТВ Хаят- 25/04/05)
