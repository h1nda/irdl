Честване на 20-ата годишнина от установяването на отношения между САЩ и Албания 
					16/03/2011
					 
						ТИРАНА, Албания -- Представители на Албания и на САЩ отбелязаха във вторник (15 март) 20-ата годишнина от установяването на отношения между двете страни. На церемонията във външното министерство министър-председателят Сали Бериша каза, че САЩ са играли решаваща роля през тези две десетилетия от падането на комунизма. Посланикът на САЩ Александър Арвизу призова и двете страни „да погледнат назад в историята, за да оценят постиженията и да определят пътя на бъдещето”. 
						В своето послание държавният секретар на САЩ Хилари Клинтън окуражи албанците да работят заедно за постигането на напредък от страната, особено по отношение на интеграцията в ЕС. Тя похвали и приноса на Тирана към силите на НАТО в Афганистан. (Гласът на Америка, Топ Ченъл, Balkan Web - 15/03/11)
