Хърватия твърди, че БиХ все още не е издала международна заповед за арест на Йелавич 
					27/02/2006
					 
						ЗАГРЕБ, Хърватия -- Вътрешният министър Ивица Кирин заяви, че правителството не е получило от БиХ международна заповед за арест за бившия хърватски член на председателството на БиХ Анте Йелавич. В интервю за понеделнишкия брой (от 27 февруари) на сараевския ежеднвеник "Дневни Аваз" Кирин казва, че макар и подобни документи да не са получавани, хърватската полиция има готовност да арестува Йелавич -- ако той е на хърватска територия -- веднага щом в Загреб пристигне международна заповед. Държавният съд на БиХ обяви, че е издал международна заповед за арест на Йелавич миналия октомври. Той избяга от страната, след като бе осъден на десет години лишаване от свобода за злоупотреби със служебно положение и присвояване на обществени средства. (Дневни Аваз - 27/02/06)
