Хиляди протестираха в Истанбул срещу цензурата в интернет 
					16/05/2011
					
						ИСТАНБУЛ, Турция -- Няколко хиляди души се събраха в Истанбул в неделя (15 май) на демонстрация срещу цензурата в интернет. Протестът беше предизвикан от планираното въвеждане през август на нови правила за филтриране като част от националната инициатива „Безопасни интернет услуги”, имаща за цел защитата на децата от непристойни материали и съдържание в мрежата. Критиците на инициативата обаче твърдят, че не е ясно как точно ще действа системата за филтриране на съдържанието. (Сабах - 16/05/11; Тайм Тюрк, Си Ен Ен Тюрк - 15/05/11)
