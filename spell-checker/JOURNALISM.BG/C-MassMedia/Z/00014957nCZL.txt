Представител на сръбската православна църква изрази извинения към косовските албанци
					19/06/2005
					 
						ДЕЧАНИ, Косово, Сърбия-Черна гора -- Представителят на сръбската православна църква в Косово отец Сава Янчич от манастира в Дечани изрази в събота (18 юни) извинения към етническите албанци в провинцията за страданията им по време на войната. "Ние наистина съжаляваме и разбираме болката, която преживяха много албанци по време на войната в региона", каза Янчич, като каза, че църквата не е била в състояние да предотврати трагичните събития или пък да въздейства на политиката на режима тогава. В същото време той призова за подобряване на сигурността в провинцията, което ще позволи на сръбските бежанци да се завърнат по домовете си. 
						В други новини, пратеникът на ООН в Косово Кай Ейде се срещна външния министър на Сърбия-Черна гора Вук Драшкович в Белград в петък. Те обсъдиха предстоящия преглед от Ейде на изпълнението на стандартите в Косово и изразиха общото мнение, че напредъкът трябва да бъде оценяван чрез присъствие на място, а не на базата на информации, получавани от правителствени агенции. (Б92, КосоваЛайв - 18/06/05; Б92, ФоНет - 17/06/05)
