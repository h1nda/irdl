Лидерът на СП Рама каза, че протестите представляват всички албанци 
					03/05/2010
					 
						ТИРАНА, Албания -- Еди Рама, лидер на основната опозиционна Социалистическа партия (СП), каза в неделя (2 май), че продължаващите антиправителствени протести в Тирана представляват всички граждани на страната. „Тази битка не е опит от страна на една политическа партия да дойде на власт, а представляват народа, който иска демокрация”, каза Рама пред стотици поддръжници. Организаторите заявиха, че протестите ще продължат до намирането на решение. Според тях към акцията са се присъединили 200 000 души, въпреки че не бяха оповестени официални данни. Опозиционните партии настояват, че някои от избирателните урни по време на общите избори през юни 2009 г. трябва да бъдат отворени, защото това ще докаже, че са извършени нарушения. Правителството обаче защитава изборите, определяйки ги като „най-добрите, провеждани някога в Албания”. 
						Междувременно депутати от СП и от управляващата Демократическа партия заминаха в неделя за Брюксел, за да обсъдят политическата криза с Междупарламентарния комитет на ЕС по стабилизация и асоцииране. (Шекули - 03/05/10; Топ Ченъл, Клан, Ора Нюз, Лаймифундит - 02/05/10)
