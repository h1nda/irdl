Разкрития сочат, че някои от косовските лидери са доста богати 
					02/06/2010
					 
						ПРИЩИНА, Косово -- Някои политически лидери притежават собственост, възлизаща на почти 1 милион евро, според доклад на Агенцията за борба с корупцията (АБК) на Косово, съставен въз основа на имуществените декларации, които политиците на държавна заплата са задължени да подават. Според доклада, публикуван във вторник (1 юни), министър-председателят Хашим Тачи е обявил собственост на стойност близо 1 милион евро, а собствеността на председателят на парламента Якуп Красничи се оценява на около 900 000 евро. Президентът Фатмир Сейдиу е декларирал, че е съсобственик къща заедно с брат си, и по-малко от 100 000 евро, които държи в банка. Общо 70 от 1560 държавни служители не са подали своята декларация. Директорът на АБК Хасан Претени каза, че те ще бъдат изправени пред съда. (Експрес, Зери, Коха Диторе, Косова Сот - 02/06/10)
