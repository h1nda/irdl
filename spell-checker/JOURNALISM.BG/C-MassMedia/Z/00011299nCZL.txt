Срещата на върха на НАТО се открива в Истанбул
28/06/2004
 
Турският президент Ахмет Недждет Сезер (вторият отляво) седи пред Генералния секретар на НАТО Яп де Хоп Схефер преди работното заседание по време на Срещата на НАТО на върха в Истанбул в понеделник. [АФП]
ИСТАНБУЛ, Турция -- Срещата на НАТО на върха се откри в понеделник (28 юни) с участието на държавните и правителствени ръководители, министрите на външните работи и отбраната, както и цивилни военни представители на 26-те държави членки и 20 държави -партньори на НАТО. Срещата на върха е фокусирана върху засилване партньорствата на НАТО и ситуацията в Ирак. Лидерите постигнаха съгласие да започнат обучение на иракските сили за сигурност пред лицето на засилващите се нападения на бунтовници. Те също така се споразумяха да прехвърлят мироопазващата мисия в Босна и Херцеговина към ЕС до края на годината. Извън зоната за сигурност около мястото на провеждане на срещата полицията използваше сълзотворен газ срещу демонстранти, някои от които бяха въоръжени със запалителни бомби. (НАТО уеб-сайт, Анадолска агенция, НТВ, ТРТ 2, АФП, Ройтърс, Си Ен Ен - 28/06/04)
