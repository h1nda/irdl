Ръководителят на ЮНМИК даде висока оценка за сътрудничеството и демокрацията в Дечани
					14/05/2006
					 
						ДЕЧАНИ, Косово, Сърбия-Черна гора -- Град Дечани е модел за мултиетническа демокрация, заяви ръководителят на ЮНМИК Сьорен Йесен-Петерсен по време на посещението си в събота (13 май). Придружен от премиера на Косово Агим Чеку той проведе разговори в града с местни лидери и граждани и оцени високо решимостта им да укрепвят демокрацията и готовността им да работят заедно. Ръководителят на ЮНМИК призна, че икономическото положение в Дечани е тежко, но изрази увереност, че ще има прилив на инвестиции веднага след определянето на окончателния статут на Косово. (Уеб-сайт на ООН - 13/05/06)
