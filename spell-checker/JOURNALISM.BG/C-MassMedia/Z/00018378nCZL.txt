Лидерите на Македония разкритикуваха коментарите на Чеку за границата с Косово
					27/04/2006
					 
						СКОПИЕ, Македония -- В сряда (26 април) македонски политически лидери отхвърлиха направеното неотдавна изказване на косовския премиер Агим Чеку относно законността на границата между Македония и провинцията. По-рано тази седмица Чеку каза, че Прищина не признава споразумението от 2001 г. за определяне на междудържавната граница между Македония и Сърбия и Черна гора, като добави, че решаването на въпроса за границата с Македония в момента не е приоритет. Македонският президент Бранко Цървенковски нарече това "удар" за политиката на международната общност в региона. Той добави, че Скопие "нито възнамерява, нито има интерес да предоговаря въпроса". Премиерът Владо Бучковски нарече изказването на Чеку контрапродуктивно, а лидерът на основната опозиционна партия ВМРО-ДПМНЕ Никола Груевски каза, че албанското мнозинство в Косово се опитва да използва граничния въпрос като коз в продължаващите преговори за окончателния статут на провинцията. (Фокус - 27/04/06; Телма ТВ - 26/04/06)
