Прокурор от Косово обвини бивш мениджър от летището, че приема подкупи
					04/01/2007
					 
						ПРИЩИНА, Косово, Сърбия -- ЮНМИК съобщи в сряда (3 януари), че международен прокурор в Косово е обвинил бивш мениджър от летището в Прищина, Йоан Улет от Великобритания, че е приемал подкупи срещу осигуряване на работа. Според изявлението, обвинителният акт срещу Улет, който е бил назначен от ЮНМИК през 2003 г. и освободен през септември 2005 г., бе издаден миналия месец. Десет косовари бяха обвинени в корупция във връзка със същия случай. 
						Други новини -- Военнослужещи от Косовската полицейска служба, подкрепени от полицията на ЮНМИК и служители на КФОР претърсиха 11 къщи в сряда в село Бабин мост, населено главно от сърби. Четирима жители са били задържани след като в домовете им е било открито незаконно притежавано оръжие. Според съобщения в медиите полицейската акция е свързана с убийството на член на КПС, който бе застрелян във вторник вечер. (Политика, Б92 - 04/01/07; KosovaLive, Танюг, Бета, РТС - 03/01/07)
