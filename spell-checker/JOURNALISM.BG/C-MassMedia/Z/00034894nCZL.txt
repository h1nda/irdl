Докладчик на ЕП призова за облекчаване на изискванията към Хърватия за присъединяване към ЕС 
					10/06/2010
					 
						БРЮКСЕЛ, Белгия -- В сряда (9 юни) докладчикът на Европейския парламент (ЕП) за Хърватия Ханес Свобода призова представителите на ЕС изискванията към преговорите на Хърватия за присъединяване към ЕС по главите за съдебната система и за конкуренцията да бъдат облекчени. Започването на преговорите и по двете глави все още предстои. Свобода разговаря с журналисти в Брюксел след среща с хърватския държавен секретар за европейската интеграция Андрей Пленкович. Във връзка със съдебната система Свобода мисли, че страната трябва да получи възможност да продължи преговорите въпреки факта, че не е постигнато пълно сътрудничество с Трибунала на ООН за военни престъпления. Това ще позволи на кабинета да демонстрира пълния обхват на съдебната реформа, заяви Свобода. Що се отнася до главата за конкуренцията, той говори за чувствителността на въпроса за корабостроителниците. Във връзка с това той отбеляза, че в условията на икономическата рецесия на кабинета трябва да бъде дадено повече време за преструктурирането на промишлеността. (ХИНА, Пословни Дневник, Вечерни Лист - 09/06/10)
