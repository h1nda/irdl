ОССЕ призовава Хърватия да улесни завръщането на бежанци
09/07/2003
 
ЗАГРЕБ, Хърватия -- Питър Семнъби, ръководител на мисията на ОССЕ в Загреб, даде висока оценка на хърватското правителство във вторник (8 юли) за усилията му в законодателната и административна сфера, които целят да се улесни завръщането на бежанците, но добави, че трябва да се извърши още работа. "Практическото приложение на много програми остава бавно и неадекватно," каза Семнъби, като допълни, че важни части на новия закон за правата на малцинствата тепърва предстои да се приложат. Той допълни, че сътрудничеството с Трибунала на ООН за военните престъпления продължава да бъде ключово условие за евроатлантическата интеграция на страната. Той похвали властите за усилията им за възстановяване на собствеността и за увеличаващия се брой сърби, които се облагодетелстват от програмата. (МедиаСкан - 09/07/03; Уеб-сайт на ОССЕ, АФП - 08/07/03)
