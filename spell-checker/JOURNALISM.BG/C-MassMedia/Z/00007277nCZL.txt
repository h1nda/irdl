СФОР са събрали голямо количество оръжия в БиХ
12/06/2003
 
ЗВОРНИК, Босна и Херцеговина (БиХ) -- СФОР съобщиха в сряда (11 юни), че са събрали големи количества оръжия в района около Зворник, което е част от операцията "Реколта". Войниците от холандския батальон са намерили 20 пушки, 80 ръчни гранати, четири гранатомета и около 3000 патрона в Каракай и Зворник във вторник. В следващия ден те са събрали приблизително такива количества и видове оръжия в Зворник. От СФОР съобщиха, че по-активната част от операцията ще започне следващата седмица в района. (Онаса, Би Би Си - 11/06/03)
