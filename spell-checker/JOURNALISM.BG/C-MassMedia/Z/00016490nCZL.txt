Черногорският премиер Джуканович заяви, че референдумът за независимост е приоритет
					04/11/2005
					 
						ПОДГОРИЦА, Сърбия и Черна гора -- В четвъртък (3 ноември) премиерът Мило Джуканович каза, че черногорското правителство няма да се поддаде на външен натиск и ще организира дългоочаквания референдум за независимост на страната. По време на пресконференция той каза, че се надява очакваните решения на Венецианската комисия за референдума да не се различават съществено от тези от 2001 г. Междувременно кабинетът на Черна гора работи по изясняването на някои аспекти на референдума, добави той. 
						Други новини -- Руският външен министър Сергей Лавров е на двудневно посещение в Белград, за да обсъди предстоящите преговори за бъдещия статут на Косово. Лавров смята също да посети провинцията. (Победа, Виести - 4/11/05; Уеб-сайт на черногорското правителство, АФП, ИТАРТАСС - 03/11/05)
