БиХ депортира тунизиец, поискал убежище 
					24/08/2006
					 
						САРАЕВО, Босна и Херцеговина (БиХ) -- Властите депортираха натурализиран гражданин на БиХ от тунизийски произход -- Бедрудин Фершиши, известен също като Абу Малик -- в родната му страна, след като отхвърлиха молбата му за убежище, каза адвокатът му Джевад Кадрибашич в сряда (23 август). Абу Малик бе арестуван в района на Зеница и Завидовичи на 25 юни. Кадрибашич каза, че процедурата по депортирането е в нарушение на закона, тъй като е започнала, преди Конституционният съд да постанови решението си по молбата на Абу Малик за признаване на босненското му гражданство, получено по време на конфликта от 90-те години.
						В четвъртък изданието за БиХ на загребския всекидневник "Вечерни Лист" цитира брата на Абу Малик, който е казал, че т. нар. "муджахидинска общност" в БиХ ще протестира срещу депортирането, тъй като се опасява, че Абу Малик ще бъде репресиран в Тунис. (Вечерни Лист - 24/08/06; ПБС БиХ, Pincom.info - 23/08/06)
