Сблъсък между гръцки шофьори на камиони и полицията в Пирея
					26/09/2010
					 
						АТИНА, Гърция -- Полицията за потушаване на безредиците се сблъска с протестиращи шофьори на камиони в петък (24 септември), след като демонстрантите се опитаха да попречат на работници да разтоварят фериботи на пристанище Пирея. Около 150 шофьори на камиони, които се събраха на пристанището сутринта, се опитаха да попречат на натоварените със стоки камиони да напуснат фериботите, като хвърляха камъни срещу полицаите, които използваха сълзотворен газ, за да ги разпръснат. Не се съобщава за ранени или арестувани. Профсъюзите в сектора съобщиха в петък, че отхвърлят компромисното решение, предложено от правителството, и заявиха, че ще продължат протестите, които започнаха на 13 септември. Шофьорите на камиони не са доволни от закона, гласуван в парламента в сряда, който ще отвори сектора им за конкуренция. (AП, AФП - 24/09/10)
