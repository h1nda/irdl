Започва румънската предизборна кампания
					28/10/2004
					 
						БУКУРЕЩ, Румъния -- Тридесетдневната кампания за общите избори на 28 ноември започва в четвъртък (28 октомври). Това ще е последният път, в който двете надпревари за парламент и президент ще се проведат заедно, тъй като според измененията в конституцията изборите ще се провеждат отделно след 2007 г. Президентът Йон Илиеску излезе в сряда пред парламента с оценка на резултатите за годините на своя мадат. Мандатните ограничения не му позволяват да се кандидатира за пореден път. Той обаче ще се кандидатира за Сената като представител на управляващата Социалдемократическа партия. (Найн о'клок, Ромпрес - 28/10/04)
