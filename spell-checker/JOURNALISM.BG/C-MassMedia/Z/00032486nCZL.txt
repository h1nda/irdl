Косово съобщи за трети смъртен случай от свински грип
					24/11/2009
					 
						ПРИЩИНА, Косово -- Министерството на здравеопазването потвърди в понеделник (23 ноември) трети смъртен случай, причинен от вируса H1N1. Жертвата, 37-годишна жена от община Дяково, е починала в неделя. Представители на министерството казаха, че тя е страдала от хронично заболяване. Косово до момента е потвърдило 98 случая на заразяване с вируса H1N1. Първата пратка ваксини, дарена от Турция, пристигна през уикенда, а 100 000 дози от препарата за лечение на грипа "Тамифлу" - обещани от Световната здравна организация - се очаква да пристигнат в началото на декември. (Коха Диторе, Експрес, Зери, Лайм - 24/11/09)
