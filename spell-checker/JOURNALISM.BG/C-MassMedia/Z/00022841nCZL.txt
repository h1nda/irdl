Република Сръбска и босненски лидери си размениха още обвинения 
					08/06/2007
					 
						САРАЕВО, Босна и Херцеговина (БиХ) -- В остро формулирано изявление от четвъртък (7 юни) министър-председателят на Република Сръбска Милорад Додик отново предупреди босненския член на Председателството на БиХ Харис Силайджич да спре антисръбската си риторика. Става въпрос за забележките, направени от Силайджич по-рано през седмицата в Лондон, в които той обвини РС за геноцида в Сребреница през 1995 г. и каза, че тя не заслужава признаване от международната общност. Додик предупреди, че всякакви по-нататъшни опити да се унижават и пренебрегват босненските сърби ще направи невъзможно съвместното съществуване. 
						Други новини -- Италианската и британската полиция са арестували девет тунизийци, предполагаеми членове на терористична група, свързана с "Ал Кайда". Полицията съобщи, че те са били изпратени в тренировъчни лагери в Афганистан и след това са се сражавали в редица страни, включително в БиХ. (Независне Новине, Дневни Аваз - 08/06/07; РТРС, Фена, Ройтерс, АП, Би Би Си, Танюг - 07/06/07)
