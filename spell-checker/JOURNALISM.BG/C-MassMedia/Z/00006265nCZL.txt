Румъния изпраща първите войници в Залива
13/03/2003
 
БУКУРЕЩ, Румъния -- Министерството на отбраната заяви в сряда (12 март), че 15 члена от контингента за химическо, биологично и ядрено обеззаразяване са заминали за Персийския залив. Други 55 специалиста по обеззаразяване ще се присъединят към тях през следващата седмица, като част от поетия от Румъния ангажимент за участие във всяка операция по разоръжаване режима на Саддам Хюсеин. Около 4 000 американски войници вече са настанени в база в румънския пристанищен град Костанца. (AП - 12/03/03)
