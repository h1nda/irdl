Кипърските лидери постигнаха частична договореност по въпросите, свързани с ЕС
					18/03/2009
					 
						НИКОЗИЯ, Кипър -- Във вторник (17 март) президентът Деметрис Христофиас и кипърският турски лидер Мехмет Али Талят постигнаха консенсус по някои от свързаните с ЕС въпроси на своя пореден кръг от преките преговори за обединение, каза след срещата специалният представител на ООН Тайе-Брук Зерихун. Остават обаче различията по определени теми, добави той. Двамата ще се срещнат отново на 24 март, за да продължат обсъждането на въпросите, свързани с ЕС, след което ще продължат с преговори по икономически въпроси. (Си Ен Ей, Анадолска информационна агенция, Хюриет, Файненшъл Мирър - 17/03/09)
