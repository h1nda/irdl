БиХ ще започне издаването на биометрични паспорти в края на годината
					31/03/2009
					 
						САРАЕВО, Босна и Херцеговина (БиХ) -- Издаването на биометрични паспорти ще започне на 31 декември, съобщи в понеделник (30 март) Агенцията за документи за самоличност, регистрите и обмена на данни на БиХ. Германска компания спечели търга за изработването на паспортите и подписа договор с правителството миналия месец. Паспортите ще съдържат чип с данни в съответствие с международните стандарти, което е едно от предварителните условия, което БиХ трябва да изпълни за либерализиране на визовия режим с ЕС. (Фена, РТВ БиХ, Макфакс - 31/03/09)
