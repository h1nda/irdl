Албанската СП изключи шестима поддръжници на Нано от своите редове
					28/08/2007
					 
						ТИРАНА, Албания -- В понеделник (27 август) Социалистическата партия (СП) официално изключи шестимата "размирници", които нарушиха партийната дисциплина и подкрепиха кандидата на Демократическата партия Бамир Топи за президент на страната. Тяхната подкрепа, противно на призива за бойкот, отправен от СП, реши изхода от гласуването. "Газета Шкиптаре" съобщава, че на събранието не е имало разгорещени дебати, тъй като двамата основни опоненти на лидера на СП Еди Рама -- Арбен Малай и Пандели Майко -- не са присъствали. 
						По време на събранието ръководителите на СП са одобрили и новата политическа програма на партията, която обхваща периода от септември до юни. Те са обсъдили работата, която трябва да се свърши до края на годината, и проекти, предвидени за 2008 г. (Коха Йоне, Шекули, Газета Шкиптаре - 28/08/07; Balkanweb - 27/08/07)
