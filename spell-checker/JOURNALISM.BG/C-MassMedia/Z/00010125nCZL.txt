Съдът на ООН осъди босненски сърбин на 18 години затвор
12/03/2004
 
ХАГА, Холандия -- В четвъртък (11 март) Трибуналът на ООН за военни престъпления осъди босненски сърбин на 18 години затвор за зверствата, извършени от него срещу мюсюлмани в областта Бръчко през 1992 г. След споразумение с прокурорите Ранко Чешич се призна за виновен по 12 обвинения във военни престъпления и престъпления срещу човечеството. Той призна, че е убил 10 души за период от 32 дни в лагер, наречен "Лука".
Други новини: В четвъртък Трибуналът на ООН отмени забраната за публикуване на подробности по делото, наложена на Слободан Милошевич. Контактите на обвиняемия бяха ограничени по време на ноемврийските избори в Сърбия. Милошевич обаче бе предупреден, че няма право на преки контакти с медиите. Забраната за публикуване на подробности по делото, наложена на лидера на Сръбската радикална партия и обвиняем във военни престъпления Воислав Шешел, очевидно остава в сила. (АФП - 11/03/04)
