Съдиите поставиха краен срок за прокурорската фаза от процеса срещу Милошевич
06/02/2004
 
ХАГА, Холандия -- Съдиите по делото срещу бившия югославски президент Слободан Милошевич разпоредиха в четвъртък (5 февруари), че прокурорите трябва да завършат оформянето на обвинението до 19 февруари. С писмени разпореждания съдът предостави на обвинението още пет дни от процеса за подготовка. Заседанията ще продължат с часове по-дълго с цел спазване на крайния срок. След това на Милошевич ще бъдат дадени три месеца да подготви защитата си. Процесът продължава вече две години и е бил отлаган често заради здравословните проблеми на ответника. През цялата настояща седмица заседанията бяха отлагани, защото Милошевич беше болен от грип. (AП, AФП - 05/02/04)
