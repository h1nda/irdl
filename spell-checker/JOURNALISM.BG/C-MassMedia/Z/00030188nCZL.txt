Бащата на тенисзвезда бе арестуван заради заплахи за нападение срещу австралийското посолство в Белград
					07/05/2009
					 
						БЕЛГРАД, Сърбия -- Полицията арестува в сряда (6 май) бащата на родената в Сърбия австралийска тенисистка Йелена Докич заради предполагаеми заплахи да нападне австралийското посолство в Белград с реактивен гранатомет. Публикуваната от вестник „Курир” заплаха дойде, след като Докич заявила пред австралийското списание „Спорт енд Стайл” във вторник, че баща й Дамир Докич е упражнявал както физическо, така и психологическо насилие върху нея. Обяснявайки ареста, вътрешният министър Ивица Дачич каза: „Трябва да гарантираме сигурността на чуждестранните дипломати в нашата страна.” Полицията съобщи, че Докич се е държал спокойно по време на ареста и дори е показал на полицейските служители законно притежаваните от него оръжия, които държи в дома си. (БГНЕС, Бета, Танюг, Б92, Ей Би Си, АП, ДПА - 06/05/09)
