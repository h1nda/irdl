Албански „студенти” бяха заподозрени в схема за незаконен трафик
					11/05/2009
					 
						ТИРАНА, Албания -- Италианските власти изпратиха в неделя (10 май) у дома им 170 албанци, прекарали четири дни в пристанищния град Триест заради проблеми с визите си. Членовете на групата, представили се за „студенти”, се сблъскаха със забрана за влизане в Италия, първата им спирка от заплануваната средиземноморска обиколка, след като унгарското посолство в Тирана обяви шенгенските им визи за невалидни само дни след издаването им. Следователи заявиха, че това може да е било схема за незаконен трафик на хора, тъй като само 87 от студентите са били записани в университети. (Шекули, Топ Чанъл, Ора Нюз, Клан - 10/05/09)
