Премиерът на РС Додик предупреди за опасностите от по-нататъшна централизация в БиХ
					03/09/2008
					 
						САРАЕВО, Босна и Херцеговина (БиХ) -- Премиерът на Република Сръбска (РС) Милорад Додик предупреди за опасностите, които предизвикват опитите за по-нататъшно централизация в БиХ и прехвърляне на отговорностите от РС към държавно равнище, съобщиха медиите във вторник (2 септември). Додик заяви, че не поставя под въпрос статута на БиХ в рамките на Дейтънското споразумение, но добави, че РС няма да позволи да я лишат от настоящите й правомощия. Изявлението му бе в отговор на съобщения в медиите, че две босненски организации - Конгресът на босненците в Северна Америка и Босненския консултативен съвет, са започнали кампания за поправки в Дейтънското споразумение, целящи по-голяма централизация. (Taнюг, РТС, Фена, Б92 - 02/09/08)
