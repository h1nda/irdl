Турският кабинет получава законопроект за радио-телевизионни предавания на майчини езици
19/11/2003
 
АНКАРА, Турция -- Фатих Карача, председател на Върховния съвет за радио и телевизия, заяви във вторник (18 ноември), че проектозакон, разрешаващ излъчването на радио-телевизионни програми на езици и диалекти, които обикновено се използват в ежедневието, е бил представен на кабинета. Той добави, че разрешение за такива предавания на майчини езици се дава на национални телевизионни канали и радиостанции при поискване. Законодателството е хармонизирано с изискванията на ЕС относно правата на малцинствата. (Анадолска агенция, НТВ - 18/11/03)
