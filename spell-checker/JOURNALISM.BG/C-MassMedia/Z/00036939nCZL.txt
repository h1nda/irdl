Европол: "Балканите са нов маршрут за контрабандистите на кокаин" 
					04/01/2011
					 
						ХАГА, Холандия - Латиноамерикански престъпни групировки, занимаващи се с трафик на кокаин, виждат Балканите като нов маршрут за контрабанда на наркотици в Европа, според Европол и Европейския център за мониторинг на наркотиците и наркоманиите (EMCDDA). „Маршрутът през Балканите все по-често се използва за контрабанда на кокаин от Латинска Америка за Европа. Тази тенденция трябва да е сред приоритетите на местните власти в борбата им срещу контрабандата на наркотици”, каза в понеделник (3 януари) пред Би Би Си Волфганг Гьоц, директор на EMCDDA. Според Европол банди от Колумбия, Аржентина, Боливия, Бразилия, Перу и Венесуела вече действат на Балканите. (Би Би Си, Фокус - 03/01/11)
