Додик посети Белград и каза, че сътрудничеството с МНСБЮ трябва да е приоритет за РС и Сърбия 
					16/03/2006
					 
						БЕЛГРАД, Сърбия и Черна гора -- Новият премиер на Република Сръбска (РС), Милорад Додик, каза в сряда (15 март), че решаването на въпроса със сътрудничеството с Трибунала на ООН за военни престъпления трябва да е приоритет за РС и Сърбия. Той каза това след разговори в Белград със сръбския премиер Воислав Кощуница и с президента Борис Тадич. Додик каза, че новото правителство на РС разбира, че сътрудничеството е от основно значение за издигане на репутацията и на Сърбия, и на босненската сръбска общност. (Независне Новине, Данас - 16/03/06; РТРС, РТС - 15/03/06)
