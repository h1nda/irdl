Нови случаи на смърт сред домашни птици повдигат съмнения за птичи грип в Албания
					29/11/2006
					 
						ТИРАНА, Албания -- След съмнителната смърт на три пилета в северния град Кукеш в сряда (29 ноември) в пресата в Тирана се появиха съобщения, че това може да означава връщане на птичия грип. Дирекцията по земеделие и храни се занимава с въпроса след сигнали на местни жители. Според експерти от Ветеринарния изследователски институт миграционният сезон вече е започнал и е възможна появата на птичи грип. По-рано тази година смъртоносният щам на вируса H5N1 бе открит в домашни птици близо до границата с Гърция. (Албейниън Нюз - 29/11/06)
