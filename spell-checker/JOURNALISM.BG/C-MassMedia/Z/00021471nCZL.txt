Планът на Ахтисаари бе приветстван в Прищина и отхвърлен в Белград
					04/02/2007
					 
						БЕЛГРАД, Сърбия -- Държавните ръководители в Косово приветстваха предложението за статута на Косово, представено от посредника на ООН Марти Ахтисаари в петък (2 февруари). Сръбските официални лица обаче отхвърлиха проекта и съобщиха за провеждането на специална парламентарна сесия, на която ще се дебатира бъдещия курс на действие на Белград. Макар и да не споменава изрично независимост, предложението ще направи възможно Косово да има свой собствен флаг, национален химн, армия и конституция. Косово също ще може да търси международно признание. Според плана ръководените от НАТО мироопазващи сили ще останат в провинцията, като ще бъде назначен представител на международната общност, който ще контролира действията на правителството. 
						В реч в събота, премиерът на Косово Агим Чеку заяви, че с този план, провинцията се приближава към независимост. Той отбеляза, че планът осигурява териториална цялост на Косово и че цялата територия ще се управлява от институции в Прищина. В Белград президентът Борис Тадич обеща да не признава независимо Косово. Отиващият си премиер Воислав Кощуница нарече проекта "незаконен", а лидерът на крайно националистическата Радикална партия Томислав Николич заяви, че независимостта на Косово ще бъде краткотрайна. (Бета - 04/02/07; Политика - 03/02/07; КосоваЛайв - 02/02/07, Лос Анджелес Таймс, AП, ЮПИ, Ройтерс, AФП - 03/02/07)
