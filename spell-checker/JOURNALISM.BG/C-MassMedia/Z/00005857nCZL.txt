Албания започва предварителни разговори за присъединяване към ЕС
02/02/2003
 
ТИРАНА, Албания -- В петък (31 януари) председателят на Европейската комисия Романо Проди пристигна в Албания, за да обсъди започването на преговорите по Споразумението за стабилизация и асоцииране, което може да доведе до членство в ЕС. На пресконференция той заяви: "Ние поставяме много ясни приоритети: работа в името на демокрацията, избирателни закони, законодателство за собствеността и реформи в съдебната система, която да се бори с корупцията и организираната престъпност". Проди обеща също ЕС да окаже подкрепа на Албания в постигането на тези критерии. Първата среща между представители на ЕС и албански експерти ще се проведе на 13 февруари.
Междувременно президентът Алфред Моисиу изрази надежда, че реформите ще увеличат шансовете на страната за членство в НАТО. Той заяви, че всички политически партии в Албания подкрепят желанието на страната да се присъедини към НАТО и че правителството се ангажира с изпълнението на Плана за действие за членство в алианса. (AП, AФП, ATA - 31/01/03)
