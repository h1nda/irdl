Гръцкото правителство обсъжда освобождаване от длъжност на командващия ВВС
					13/09/2004
					 
						АТИНА, Гърция -- Правителственият Съвет по външни отношения и отбрана се свиква в понеделник (13 септември), за да вземе решение по евентуалното освобождаване от длъжност на шефа на ГЩ на ВВС Панайотис Папаниколау. От него бе поискано в неделя да депозира своята оставка по повод забавянето на началото на операция по спасяване и издирване на пострадалите след катастрофата с хеликоптера в Егейско море, причинила смъртта на гръцкия православен Александрийски Патриарх Петрос VІІ и още 16 души. Според премиера Костас Караманлис военният министър Спилиос Спилиотопулос също е връчил оставката си, която обаче е била отхвърлена. (АНА - 13/09/04; МПА - 12/09/04)
