Министри на отбраната и вътрешните работи от ЮИЕ се събират в София
					29/10/2004
					 
						СОФИЯ, България -- Министрите на отбраната и вътрешните работи на Албания, България, Хърватия, Гърция, Македония, Сърбия и Черна гора, Словения и Турция се събират в петък (29 октомври) на международна конференция, озаглавена "НАТО, ЕС и новите глобални рискове". Проявата ще бъде открита от заместник-генералния секретар на НАТО Алесандро Минуто Рицо, който ще изнесе доклад за приноса на алианса за глобалната сигурност и новата роля на ЕС за сигурността в Югоизточна Европа. Представители на ЕС, ОССЕ, Съвета на Европа и Пакта за стабилност също ще вземат участие във форума. (news.bg, Макфакс - 29/10/04)
