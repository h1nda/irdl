Сърбия заведе дело за геноцид срещу Хърватия в МС
					05/01/2010
					 
						ХАГА, Холандия -- В понеделник (4 януари) Сърбия заведе дело срещу Хърватия в Международния съд (МС) в Хага, твърдейки, че е бил извършен геноцид срещу етническите сърби в Хърватия в периода 1991-1995 г. В документа се посочват зверства, извършени в Госпич, Сисак, Карловац, Осиек, Медачки Джеп и по време на операцията на хърватската армия, наречена „Буря”. Сърбия беше ответник по подобно дело в същия съд, заведено от Хърватия през 1999 г. с твърдението, че сръбските нападения по време на конфликта са представлявали геноцид. 
						Сръбският външен министър Вук Йеремич каза, че Белград е нямал избор и е трябвало да заведе това насрещно дело. „Ние съзнаваме, че понастоящем навлизаме в нова фаза на отношенията си с Хърватия, но все още искаме да си сътрудничим с тази държава в процеса на европейската интеграция, точно както искаме мир и стабилност в Западните Балкани”, подчерта той. (Танюг, Б92, Бета, РТС, АП - 04/01/10)
