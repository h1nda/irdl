Турският външен министър продължава обиколката си в Близкия Изток 
					06/01/2005
					 
						АНКАРА, Турция -- В четвъртък (6 януари) външният министър Абдула Гюл е на посещение в Йордания - последното от тридневната му обиколка в Близкия изток. Най-напред Гюл посети Израел и Рамала на Западния бряг, където проведе отделни разговори с израелски лидери и с представители на временната палестинска администрация. Той подчерта готовността на своята страна да допринесе за мирния процес в региона. В Израел Гюл предаде послание от Сирия, която била "готова да възобнови мирните преговори без предварителни условия". В Рамала Гюл изказа увереността си, че изборите ще бъдат успешни. (НТВ, TurkishPress.com, Анадолска агенция - 05/01/05)
