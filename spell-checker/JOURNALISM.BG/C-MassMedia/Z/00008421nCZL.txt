Полицията в Сараево арестува заподозрян военнопрестъпник
21/09/2003
 
САРАЕВО, Босна и Херцеговина (БиХ) -- Полицията на кантона Сараево (МУП) арестува в петък (19 септември) заподозрян военнопрестъпник в планинския район Нишичка в община Илияс. Той е идентифициран като Остоя Сандо, но повече данни за него не бяха оповестени.
В други новини, МУП заяви, че ще предприеме всички необходими мерки за осигуряване на мирно пристигане в съда на БиХ на членовете на Асоциацията на затворниците от лагера в босненско-сръбската република. Съдът е разположен в бараките, наричани по-рано Виктор Бубани, и там бившите военнопленници ще проведат възпоменателна церемония. Министерството на вътрешните работи на БиХ отказа да им издаде разрешение за влизане в самото помещение на съда. (СРНА, ФЕНА - 19/09/03)
