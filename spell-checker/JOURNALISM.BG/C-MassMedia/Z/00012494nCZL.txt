Турски кипърски лидер не успява да формира кабинет 
					01/11/2004
					 
						НИКОЗИЯ, Кипър -- Дервиш Ероглу, лидерът на десно-центристката Партия на националното единство в Северно-кипърската турска република, обяви в събота (30 октомври), че няма да бъде в състояние да формира нов кабинет. Той получи мандат за това след оставката на премиера Мехмет Али Талат, но не успя да образува коалиция с други партии. Лидерът на кипърските турци Рауф Денкташ сега трябва да назначи премиер или да свика предсрочни избори. 
						Също в събота кипърският президент Тасос Пападопулос бе приет от папа Йоан Павел ІІ във Ватикана. Йоан Павел ІІ призова за диалог и толерантност на етнически разделения остров. (АНА - 01/11/04; АФП - 30/10/04)
