Хиляди жертви на албанския комунистически режим все още се водят за изчезнали
					10/02/2010
					 
						ТИРАНА, Албания -- Асоциацията на жертвите на политическо преследване в миналото обяви във вторник (9 февруари), че 4 000 албанци, жертви на комунистическия режим, все още се водят за изчезнали. Изявлението идва ден след като екипи от съдебни експерти започнаха разследването и изваждането на тленните останки на 19 души, намерени в масов гроб близо до село Линза, в непосредствена близост до Тирана. Телата са били заровени на около 3 метра дълбочина. Гилзите от боеприпаси, открити в района, говорят, че жертвите са били екзекутирани. Полицията, която помага в разследването, е помолила близките на възможните жертви да предоставят ДНК, за да бъде потвърдена тяхната самоличност. (Лаймифундит, Balkanweb, Топ Ченъл, Ора Нюз - 09/02/10)
