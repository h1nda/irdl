Ръководството на СПМ ще заседава във Виена в сряда
					14/03/2006
					 
						САРАЕВО, Босна и Херцеговина (БиХ) -- Политическите директори на Управителния съвет на Съвета за прилагане на мира (СПМ) за БиХ ще заседават във Виена в сряда (15 март), се казва в съобщение на Службата на върховния представител. Това ще е първото заседание под председателството на новия върховен представител на международната общност в БиХ, Кристиян Шварц-Шилинг. В четвъртък се очаква той да говори за първи път и пред Постоянния съвет на ОССЕ, също във Виена.
						Други новини -- Делегация на финландския парламент е на посещение в Сараево тази седмица. Финландия ще поеме ротационното председателство на ЕС през юли. (Дневни аваз - 14/03/06; НТВ Хаят, Уеб сайт на ОССЕ, Фена, ПБС БиХ - 13/03/06)
