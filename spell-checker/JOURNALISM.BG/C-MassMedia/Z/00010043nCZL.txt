ОССЕ критикува условията в центровете за предварителен арест в Албания
04/03/2004
 
ТИРАНА, Албания - Мисията на ОССЕ в Албания публикува в сряда (3 март) доклад, който посочва, че условията в местата за предварителен арест в страната остават проблематични. Документът посочва, че в претъпканите центрове за предварителен арест няма елементарни битови условия, като цитира също случаи на малтретиране на непълнолетни и жени. Докладът се базира на резултатите от проучване, проведено в 25 центъра за предварителен арест в цяла Албания.
Също в сряда Албания и Белгия подписаха споразумение за двустранно сътрудничество, чиято цел е да се задълбочат връзките между двете страни. Албанският премиер Фатос Нано каза, че се надява визовите изисквания за албанците, пътуващи в страните от ЕС, да бъдат окончателно премахнати. (АТА, Комюнике на ОССЕ - 03/03/04)
