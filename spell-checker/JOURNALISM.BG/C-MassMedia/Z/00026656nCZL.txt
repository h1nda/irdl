Полицията на БиХ арестува заподозрян във връзка с клането в Сребреница
					04/06/2008
					 
						САРАЕВО, Босна и Херцеговина (БиХ) -- Във вторник (3 юни) полицията арестува бивш сръбски полицай за предполагаемото му участие в клането в Сребреница през юли 1995 г. Зоран Томич, на 37 г., известен също така като Згембо, беше арестуван близо до източния босненски град Зворник. Той е бил член на специална сръбска полицейска част, която е действала в областта на Сребреница, и като такъв според обвинението е участвал в геноцида над босненски мъже и юноши. Миналата година полицията го освободи от работа заедно с други 34 полицаи по подозрения във военни престъпления. (Дневни Аваз, Независне Новине - 04/06/08; РТРС, Фена, Ройтерс, Гласът на Америка, ДПА - 03/06/08)
