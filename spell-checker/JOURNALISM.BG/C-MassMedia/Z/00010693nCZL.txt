Трибуналът на ООН обвини Сърбия-Черна Гора, че не сътрудничи
05/05/2004
 
Засегната кола, изтегляна от полицейски участък в централна Атина след троен бомбен атентат в сряда сутринта, само 100 дни преди Лятната олимпиада. [АФП]
ХАГА, Холандия -- Президентът на Трибунала на ООН за военни престъпления Теодор Мерон изпрати писмо до Съвета за сигурност на ООН във вторник (4 май), в което се оплака, че Сърбия-Черна Гора не изпълнява задълженията си по издирване и задържане на военнопрестъпници. Мерон подкрепи позицията на международния прокурор, че сътрудничеството със съда "практически не съществува". Жалбата пред Съвета е най-сериозното действие, което Трибуналът може да предприеме срещу Сърбия-Черна Гора. ООН може да наложи санкции като следствие от това. Президентът на Сърбия-Черна гора Светозар Марович предупреди, че ако неизпълнението на международни задължения продължава, това може да дискредитира репутацията на Сърбия-Черна Гора и да засегне напредъка й по пътя към членството в ЕС и НАТО. (АП, Си Би Си, АФП, Ройтърс, Б92, Танюг, Бета - 04/05/04)
