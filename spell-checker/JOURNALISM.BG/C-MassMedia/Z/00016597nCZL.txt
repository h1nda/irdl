Според съобщенията сръбските власти преговарят за доброволното предаване на Младич 
					14/11/2005
					 
						БЕЛГРАД, Сърбия и Черна гора -- Местните медии предават, че сръбските власти са в преговори за доброволното предаване на босненския сръбски генерал Ратко Младич. Според репортажите сътрудници на премиера Воислав Кощуница и вътрешния министър Дарко Матияшевич са установили връзка с укриващия се от правосъдието генерал по-рано този месец. Говори се, че са в ход преговори и за предаването на беглеца Стоян Жуплянин. Слухове за предстоящото доброволно предаване на Младич са се разпространявали и преди, но са се оказвали безпочвени.
						
В понеделник председателят на трибунала на ООН за военни престъпления Теодор Мерон призова Кощуница да засили сътрудничеството с международния съд. (AФП, Независне новине, Б92, НТВ Хаят - 13/11/05)
