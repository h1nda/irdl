Босненско-сръбските лидери търсят изход от "задънената улица"
					21/12/2004
					 
						БАНЯ ЛУКА, Босна и Херцеговина (БиХ) -- Босненско-сръбският президент Драган Чавич каза след среща с лидерите на политическите партии в понеделник (20 декември), че властите на Република Сръбска (РС) ще търсят "конструктивен" изход от задънената улица, до която доведоха оставките на премиера Драган Микеревич и възможното освобождаване на министрите на транспорта и правосъдието. Той се помъчи да разсее спекулациите в медиите, че ръководството на РС планира да се конфронтира с Пади Ашдаун, който уволни девет босненско-сръбски висши длъжностни лица заради това, че препятстват издирването на обвиняеми във военни престъпления.
						Други новини: Бившият босненско-сръбски премиер Милорад Додик и финансовият му министър Новак Кондич бяха обвинени в понеделник във финансови злоупотреби. Двамата са обвинени, че са наредили да се изплатят повече от 4 млн. щ.д. между 1998 и 2000 г., без да бъдат упълномощени за това от правителството. (Файненшъл таймз, Дневни аваз, Независне новине - 21/12/04;Ройтърс, АФП, ПБС БиХ, Фена - 20/12/04)
