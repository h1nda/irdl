Заместник-ръководителят на ЮНМИК каза, че ООН разследва дейността му в Косово
					27/09/2007
					 
						ПРИЩИНА, Косово, Сърбия -- Заместник-ръководителят на ЮНМИК Стивън Шук каза в сряда (26 септември), че е бил информиран за разследване на поведението му от страна на Службата за вътрешен контрол на ООН. "Според информацията, която успях да събера, разследването е свързано с подозрения за агресивно поведение, липса на професионализъм и близки отношения с министъра на енергетиката Етем Чеку и бившия косовски министър-председател Рамуш Харадинай и включва личните ми взаимоотношения, които се предполага, че съм имал с някакви жени в Косово, както и с тези, работещи в администрацията на ЮНМИК", каза той на пресконференция в Прищина.
						Шук отрече да е виновен в каквото и да било, освен че е работил с ентусиазъм и е обичал работата си. "Моята "вина" може да се заключи във факта, че съм уважавал хората, с които съм работил, включително Харадинай, докато заемаше поста на министър-председател", каза той. "Аз уважих поведението му, когато Трибуналът в Хага издаде присъда срещу него, като се има превид, че по това време помагах за организирането на избори в Косово." Той заяви, че няма намерение да подава оставка. (Блиц, Б92, Телеграфи, РТК, РСЕ, Танюг, Kosovapress, Kosovalive, Бета - 26/09/07)
