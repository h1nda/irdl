ЕС съобщи, че Гърция отговаря на изискванията за дефицита 
					06/06/2007
					 
						ЛЮКСЕМБУРГ -- Във вторник (5 юни) външните министри на ЕС решиха да вдигнат предупреждението за налагане на санкции срещу Гърция с оглед на това, че тя е приложила правилата на Съюза относно размера на своя бюджетен дефицит. Гърция обяви дефицит от само 2,6 % за миналата година, значително намаление от обявените 8 % за 2004 г. ЕС наблюдаваше отблизо икономическите резултати, след като бе разкрито, че Гърция е представяла неверни статистически данни за годините, предхождащи приемането на еврото. (АП - 05/06/07)
