Шефът на полицейската мисия на ЕС подновява призива си за изграждане на единна полицейска структура в БиХ
					21/02/2005
					 
						БАНЯ ЛУКА, Босна и Херцеговина (БиХ) -- Създаването на единна полицейска структура в БиХ е единственият начин за гарантиране на ефикасни и отговорни полицейски сили, освободени от политическа намеса и контрол, заяви комисарят на полицейската мисия на ЕС Кевин Карти. В интервю от неделя (20 февруари) пред всекидневника от Баня-Лука Независне новине Карти предпреди за връзки между администрацията и организираната престъпност. Освен това, каза той, много от обвиняемите във военни престъпления разчитат на подкрепа от организираната престъпност. 
						Също в неделя премиерът на БиХ Аднан Терзич заяви, че очаква въпросът с оставките на сръбските министри от централното правителство да бъде урегулиран до края на тази седмица. Той отново призова представителите на Партията на демократичния прогрес, външният министър Младен Иванич, транспортният министър Бранко Докич и заместник-министърът на благоустройството Зоран Тешанович да оттеглят своите оставки, подадени през декември миналата година след налагането на санкции срещу Република Сръбска. ( Дневни аваз - 21/02/05; Независне новине, РТРС, НТВ Хаят, ПБС БиХ - 20/02/05)
