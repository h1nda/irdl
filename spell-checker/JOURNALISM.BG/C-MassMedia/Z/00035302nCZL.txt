Хърватия и Европол подписаха меморандум за разбирателство 
					14/07/2010
					 
						ЗАГРЕБ, Хърватия -- Вътрешният министър Томислав Карамарко и директорът на Европол Роб Уейнрайт подписаха във вторник (13 юли) в Опатия меморандум за разбирателство относно създаването на защитена линия за връзка. Те се обединиха около мнението, че сътрудничеството между вътрешното министерство на Хърватия и европейската правоналагаща организация в борбата срещу организираната престъпност и тероризма е ефикасно. Двете институции започнаха сътрудничеството си през 2006 г. (ХРТ, Радио Свободна Европа - 13/07/10)
