СФОР възобнавява усилията си в издирването на Младич
14/08/2003
 
САРАЕВО, Босна и Херцеговина (БиХ) -- В сряда (13 август) в Косово, близо до Сараево поделенията на СФОР проведоха операция за залавяне на босненския сърбин, командир по време на войната Ратко Младич, но не успяха да го хванат. В официално заявление на миротворците се казва, че те са получили поверителна информация за това, че се очаква генералът да се отбие в дома на майка си, скоро след нейната смърт. СФОР изрази съжаление за момента, в който операцията трябваше да се проведе, но заяви, че всички граждани на БиХ са крайно заинтересувани от арестуването на Младич. За пръв път се чува за опити за залавянето му в БиХ. До скоро прокурорите на ООН бяха убедени, че той се укрива в Сърбия. В сряда местния всекидневник &lt;I&gt;Дневни аваз&lt;/I&gt; се позова на своя източник за информация, който съобщи, че преди шест дни Младич е пристигнал от Сърбия- Черна Гора в БиХ. (Ройтерс, АФП, ХИНА, Дневни аваз, Онаса, СРНА - 13/08/03)
