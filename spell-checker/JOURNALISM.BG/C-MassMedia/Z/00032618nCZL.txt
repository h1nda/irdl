Караджич отказва да сътрудничи на адвоката, назначен от съда
					06/12/2009
					 
						ХАГА, Холандия -- Бившият босненски сръбски лидер Радован Караджич отказва да сътрудничи на назначения му от съда адвокат, съобщи в петък (4 декември) юридически съветник на заподозрения във военни престъпления. Караджич е подал искане за отстраняването на адвокат Ричард Харви, съобщи съветникът Питър Робинсън. Той добави, че Караджич няма нищо против Харви като адвокат или като личност, но иска "да избере някой от региона... някой, който има същия произход като него и говори същия език". Харви бе назначен, защото Караджич продължи да бойкотира заседанията на съда. (Би Би Си, AФП, Б92, Бета, AР, ДПА - 04/12/09)
