Журналисти критикуват липсата на прозрачност в Косово
					29/09/2008
					 
						ПРИЩИНА, Косово – Отбелязвайки Международния ден на правото да знаем в събота (27 септември), Асоциацията на косовските професионални журналисти настоя, че на институциите в Косово им липсва прозрачност. По време на дебат в Прищина журналистите се оплакаха, че сегашните институции са същите като при предходните правителства. Най-добрият показател според журналистите е продължаващата липса на говорител на правителството.
						Други новини – Специалният представител на ЕС за Косово Питер Фейт заяви в неделя за „Гласът на Америка”, че макар и всяка членка на ООН да има правото да поиска консултативно мнение от Международния съд (МС) относно независимостта на Косово, „това не може да окаже влияние ... защото процесът е необратим.” Сърбия иска да се допита до МС относно законността на едностранната декларация за независимост на Косово. (Коха Диторе, Зери - 29/09/08; Коха Диторе, Експрес, Зери, РТК, Телеграфи, Гласът на Америка, Кохавижън - 28/09/08)
