Външният министър на Турция Гюл изрази готовност за сътрудничество със САЩ в Ирак
15/06/2003
 
АНКАРА, Турция -- Външният министър Абдуллах Гюл изпрати в събота (14 юни) писмо до американския си колега Колин Пауъл, в което го уверява, че Турция "е готова да съдейства за нормализирането на положението в Ирак". В писмото също така се казва, че Турция напълно подкрепя положенията и реализацията на пътната карта за мир в Близкия Изток.
В други новини, генералният директор по разширяването в Европейската комисия Енеко Ландабуру произнесе реч в петък в Истанбул, в която каза, че Турция трябва да направи повече в провеждането на реформите за членство в ЕС, преди скептиците да се съгласят със започването на предприсъединителните преговори. В отделно слово посланикът на ЕС в Турция Хансьорг Кречмер отбеляза, че тези реформи трябва също да ограничат влиянието на военните в политиката. (Анадолска агенция, НТВ - 14/06/03; Анадолска агенция, ТРТ 2, AФП - 13/06/03)
