Твърденията за незаконна търговия с амуниции срещу посланика на САЩ в Албания бяха отхвърлени
					19/03/2009
					 
						ТИРАНА, Aлбания -- Посланикът на САЩ Джон Уидърс и посолстсвото на САЩ в Тирана нямат никаква връзка с търговията на китайски амуниции в Албания и Афганистан, според офиса на главния инспектор на САЩ. Твърденията, засягащи Уидърс и петима служители на посолството бяха изнесени в медиите миналото лято. "Главният инспектор разгледа всички предоставени му доказателства и не откри нищо, което да подкрепи някакви криминални или други твърдения, засягащи служители на Държавния департамент", заяви в сряда (18 март) говорителят на Държавния департамент Робърт Уд. (Шекули, Toп Ченъл, Болкън Уеб, Kлан, AФП - 18/03/09)
