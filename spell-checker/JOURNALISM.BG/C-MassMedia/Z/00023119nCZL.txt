Косовски албански лидери намекнаха за алтернативен сценарий, в случай че новата резолюция на ООН не бъде приета
					04/07/2007
					 
						ПРИЩИНА, Косово, Сърбия -- Косовски албански лидери отново повториха във вторник (3 юли), че Прищина може да потърси алтернативни сценарии за постигане на независимост, ако Съветът за сигурност на ООН не успее да приеме резолюция, основана на плана на Ахтисаари. Премиерът Агим Чеку заяви пред "Ройтерс", че провинцията може да бъде "принудена да действа" сама, ако забавянето на процеса за уреждане на статута продължи. 
						Косовският президент Фатмир Сейдиу изглежда бе на същото мнение, заявявайки по програмата на "Би Би Си" на албански език, че Косово ще се консултира с международната общност, за да намери алтернативен път към независимостта, дори това да означава търсене на признание от отделни държави. (Телеграфи, РТК, РСЕ, Kosovalive, КИК, Топ-Чанъл - 03/07/07)
