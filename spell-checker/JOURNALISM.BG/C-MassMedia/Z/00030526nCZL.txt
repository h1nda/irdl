Гърция задържа двама репортери за незаконно влизане в страната
					08/06/2009
					 
						АТИНА, Гърция -- Граничната полиция арестува в събота (6 юни) двама оператори от финландската държавна телевизия за предполагаем опит за незаконно влизане в страната през Турция. Полицията съобщи в неделя, че двамата са заловени, когато се опитвали да прекосят река Марица по протежение на гръцко-турската граница. Според съобщението те се опитвали да заснемат опита на нелегални имигранти да се проникнат в страната. Охраната е задържала и един нелегален имигрант.
						Други новини -- Прокуратурата разпореди в петък замразяване на банковите сметки на бившия финансов директор на „Сименс” в Гърция, Христос Каравелас. Той е издирван по обвинения в корупция. Каравелас избяга от страната миналата седмица малко преди съдебно заседание, на което трябваше да отговаря по обвинения в корупция и пране на пари във връзка с договори, подписани между гръцкия клон на „Сименс” и най-голямата гръцка телекомуникационна компания ОТЕ между 1994 и 1997 г.
						Междувременно медиите съобщиха за земетресение с магнитуд 4,2 по скалата на Рихтер, разтърсило Западна Гърция в неделя, причинявайки материални щети, но без пострадали. То е било усетено в северната част на п-в Пелопонес. (AНA-MПA, In.news, ДПA, AФП - 07/06/09; Експрес, Катимерини - 06/06/09; AНA-MПA - 05/06/09)
