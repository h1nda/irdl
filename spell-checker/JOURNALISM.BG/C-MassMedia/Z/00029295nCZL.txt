Според съобщенията въздушни удари на турската авиация са причинили смъртта на 13 бунтовници от ПКК в Северен Ирак
					13/02/2009
					 
						АНКАРА, Турция -- Въздушните удари от миналата седмица срещу скривалища на терористичната Кюрдска работническа партия (ПКК) в Северен Ирак са причинила смъртта на 13 бунтовници от ПКК, съобщи в петък (13 февруари) АФП, цитирайки турските сили за сигурност. Според съобщенията сред убитите в областта Хакурк са и висши командири на ПКК. Посочва се, че въздушните удари са нанесли големи щети и на оперативно-логистична база на ПКК.
						Други новини от четвъртък -- Къща се срути в Истанбул, при което загина 14-годишно момиче, а други пет души бяха ранени. Това се случи в квартал "Гюлтепе" след проливните дъждове през уикенда, които са подкопали една от носещите стени на къщата. (Хюриет, ДПА, Ройтерс, АФП - 13/02/09; Анадолска информационна агенция, Хюриет, Си Ен Ен Търк, Информационна агенция Доган, АП -12/09/08)
