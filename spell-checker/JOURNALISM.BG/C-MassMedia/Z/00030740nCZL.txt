Сърбия обвини бивши членове на АОК
					28/06/2009
					 
						БЕЛГРАД, Сърбия -- Прокуратурата за военни престъпления обвини в петък (26 юни) 17 бивши членове на Армията за освобождение на Косово (АОК) в престъпления срещу цивилни лица, извършени в Източно Косово през 1999 г. Обвинените са част от т.н. "група от Гниляне", за която се твърди, че отговорна за убийството на най-малко 52 роми, сърби и етнически албанци в град Гниляне между юни и октомври 1999 т. Обвиненията също включват незаконно задържане, безчовечно отношение, мъчения, изнасилване и осакатяване. 
						Девет членове на групата бяха задържани през декември миналата година и сега са в ареста в Белград. Другите осем остават на свобода и ще бъдат съдени задочно, се казва в изявление на прокуратурата. Всичките могат да получат до 20 години затвор. (EMпортал - 27/06/09, ФоНет, Б92, Глас Сърбие, Maкфакс, AКИ, AП - 26/06/09)
