Бабаджан заяви, че Турция ще направи ЕС по-силен
					16/09/2008
					 
						БРЮКСЕЛ, Белгия -- Турският външен министър Али Бабаджан каза в понеделник (15 септември), че членството на Турция би засилило дипломатическото и политическото влияние на ЕС. "С Турция като членка ЕС би играл водеща роля в световен мащаб", заяви той на пресконференция след среща в Брюксел между "тройката" на ЕС и Турция. Бабаджан добави, че Турция е изпълнила своите обещания с приемането на почти 30 проевропейски мерки и ще продължи да прави това. На пресконференцията присъства също и еврокомисарят по разширяването Оли Рен, който каза, че Съюзът още веднъж е признал стратегическото значение на Турция по време на неотдавнашния конфликт в Грузия.
						Преди срещата с "тройката" Бабаджан се бе оплакал, че ЕС води бавно преговорите за присъединяване с Турция, като е отварял само по две от общо 35-те преговорни глави по време на всеки от шестмесечните мандати на председателстване. (Заман, Анадолска информационна агенция - 16/09/08; Анадолска информационна агенция, Хюриет, Търкиш Дейли Нюз, Търкиш Прес - 15/09/08)
