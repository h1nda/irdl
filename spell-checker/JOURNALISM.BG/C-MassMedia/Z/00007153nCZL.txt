Държавните служители в Македония искат да знаят детайлите на плана за съкращения
02/06/2003
 
СКОПИЕ, Македония -- Македонската асоциация на държавните служители поиска от правителството в събота (31 май) да предостави подробности по плана за реформиране на администрацията. Според председателя на асоциацията Танче Танушевски, сегашните планове за съкращения, особено тези касаещи служители от енерго-снабдителната компания ЕСМ, са непълни и икономически необосновани. Танушевски протестира освен това срещу увеличението на цените на електричеството, като заяви, че неговата организация е подала жалба срещу това увеличение.
В други новини, двама офицери от македонската армия ще заминат в понеделник за Кувейт, за да подпомогнат координацията на участието на страната в мироопазващата мисия в Ирак. Досега Македония е предоставила малък контингент за международните сили в Афганистан. ( Утрински вестник - 02/06/03; А1 ТВ - 01/06/03; МИА - 31/05/03)
