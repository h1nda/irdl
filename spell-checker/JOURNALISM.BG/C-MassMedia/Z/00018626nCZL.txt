Високопоставен албански депутат и китайският посланик обсъдиха случая с уйгурските мюсюлмани
					18/05/2006
					 
						ТИРАНА, Албания -- Ръководителят на парламентарната комисия по външни отношения, Преч Зогай, и китайският посланик в Тирана, Тиан Чангчун, се срещнаха в сряда (17 май). Разговорите се проведоха на фона на обтегнатите отношения между двете страни заради случая с петимата китайци, уйгурски мюсюлмани, които неотдавна бяха освободени от американския затвор в Гуантанамо и получиха убежище в Албания. Китай настоява за екстрадирането им от Албания, като твърди, че петимата са терористи, а не политически бежанци. Зогай каза, че по време на срещата с Чангчун е подчертал, че "Албания не дава убежище на терористи" и че Вашингтон е уверил Тирана, че петимата не са терористи. (Албейниън Нюз - 18/05/06)
