Албански министър заявява, че евроинтеграцията зависи от избирателния процес
					30/12/2004
					 
						ТИРАНА, Албания -- Министърът на интеграцията Ермелинда Мекши заяви в сряда (29 декември), че основната цел на правителството през 2005 г. ще бъде постигането на напредък в присъединяването към ЕС, в т. ч. подписване на споразумение за стабилизация и асоцииране. Тя добави обаче, че това ще зависи от провеждането на общите избори догодина. Отчитайки, че отхвърлянето на избирателния закон от парламента тази година е забавило процеса на реформи, Мекши подчерта, че напредък е бил отбелязан по отношение на структурните реформи. (ATA - 29/12/04)
