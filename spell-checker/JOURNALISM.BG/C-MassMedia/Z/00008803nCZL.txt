Лидерът на кипърските турци отказва среща със специалния пратеник на САЩ
23/10/2003
 
ЗОНГУЛДАК, Турция -- Турският кипърски лидер Рауф Денкташ отказа в сряда (22 октомври) да се срещне със специалния координатор на САЩ за Кипър Томас Уестън. Макар и да посочи като причина други поети ангажименти, Денкташ добави, че е безсмислено да се повтарят едни и същи предложения и контрапредложения. Вместо това Денкташ започна посещение в турската провинция Зонгулдак по покана на местните власти. (Хюриет - 23/10/03; Анадолска агенция, НТВ, ТРТ 2 - 22/10/03)
