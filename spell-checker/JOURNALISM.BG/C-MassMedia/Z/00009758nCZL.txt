Процесът срещу заподозрените за убийството на Джинджич ще бъде възобновен в понеделник
08/02/2004
 
БЕЛГРАД, Сърбия-Черна Гора -- Процесът срещу 13-те заподозрени за убийството през март на сръбския премиер Зоран Джиндич ще бъде възобновен в понеделник (9 февруари) в новосъздадения специален съд в Белград. Съдът се занимава с дела, свързани с организираната престъпност. Дългоочакваният процес започна в края на декември, но бе отложен по неизвестни причини. Бившият командир на подразделението за специални операции Милорад Лукович Легия, за който се смята, че е организатор на убийството, е на свобода, заедно с още шестима заподозрени. Всички те са членове на престъпния Земунски клан. (Танюг, AФП - 06/02/04)
