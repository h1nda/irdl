Румъния заема мястото на България в Съвета за сигурност на ООН
24/10/2003
 
НЮ ЙОРК, Съединени щати -- Общото събрание на ООН гласува в четвъртък (23 октомври) за избора на Румъния, Алжир, Бенин, Бразилия и Филипините за непостоянни членки на Съвета за сигурност с двегодишен мандат. Кандидатурата на Румъния не срещна опозиция. Тя бе номинирана от групата на източноевропейските страни да заеме мястото на България, чийто двегодишен мандат изтича в края на м. декември.
Други новини: В четвъртък българският външен министър Соломон Паси заяви,че страната му ще предложи помощ за Ирак в размер на 1 млн. щатски долара на донорската конференция в Мадрид. Паси обаче подчерта, че София не е готова да опрости дълга на Ирак към България в размер на 1.7 млрд. долара. (Стандарт, Труд - 24/10/03; Ройтерс, АФП, БНТ, Уебсайт на ООН, Ромпрес, БТА - 23/10/03)
