Заместник-председателят на ЕК Валстрьом отхвърли безпокойството по отношение на потока от работници от България и Румъния
					29/10/2006
					 
						МАДРИД, Испания -- Заместник-председателят на Европейската комисия Марго Валстрьом заяви в петък (27 октомври), че безпокойството във връзка с голяма миграция на работници от България и Румъния след присъединяването им към ЕС през януари, е неоснователно. Валстрьом, която е еврокомисар, отговарящ за институционалните отношения и комуникационната стратегия, направи това изявление пред журналисти в Мадрид след конференция за анализ на общественото мнение. Тя потвърди, че потокът от работници през последните години не е голям, но отбеляза, че правилата на ЕС позволяват на някои страни-членки да налагат временни ограничения, ако желаят това. (БНР - 27/10/06)
