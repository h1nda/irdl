Първият нигерийски дипломат в Гърция призова имигрантската общност за спокойствие 
					23/08/2007
					 
						АТИНА, Гърция -- Най-високопоставеният нигерийски дипломат в Гърция, шарже д'афер Мохамед Сани Доле, призова сънародниците си да запазят спокойствие в сряда (22 август), след смъртта на 25-годишен нигерийски имигрант миналата седмица. Мъжът, който продавал пиратски дискове в кафене в Солун, е скочил от прозореца, защото помислил, че двама мъже са дошли да го арестуват. Инцидентът предизвика серия от протести сред нигерийската имигрантска общност. В понеделник демонстранти в Солун поискаха инцидентът да бъде разследван. 
						На друга демонстрация във вторник хора от тълпата започнаха да хвърлят камъни по местна телевизионна станция, което накара полицията да използва сълзотворен газ. Доле се срещна с началника на полицията в сряда, като след това каза пред репортери, че е започнало разследване и вече са предприети действия за откриването на двамата мъже. (Ройтерс, Алфа ТВ, МИА - 22/08/07)
