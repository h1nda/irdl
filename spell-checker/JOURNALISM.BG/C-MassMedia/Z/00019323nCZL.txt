Чеку е на официално посещение в Словения 
					20/07/2006
					 
						ЛЮБЛЯНА, Словения -- Косовският премиер Агим Чеку пристигна в сряда (19 юли) на официално двудневно посещение в Словения. Очаква се в четвъртък той да се срещне със словенския си колега Янез Янса, с външния министър Димитрий Рупел, с президента Янез Дърновшек и с председателя на парламента Франц Цукяти. 
						Други новини -- Чеку призова лидерите на етническите албанци в Македония да се въздържат от резки изказвания и заплахи, като каза, че те могат да застрашат и без това крехките преговори за статута на Косово. Той имаше предвид неотдавнашното изказване на заместник-председателя на Демократичния съюз за интеграция (ДСИ) Муса Джафери, който заплаши спечелилата изборите партия ВМРО-ДПМНЕ заради решението й да сформира правителствена коалиция с Демократичната партия на албанците. Чеку посъветва ДСИ да решава проблемите си само с мирни и демократични средства. (Вечер - 20/07/06; Б92, СTA - 19/07/06)
