Взрив срещу автобус в Истанбул уби четирима души 
					22/06/2010
					 
						ИСТАНБУЛ, Турция -- Четирима души, включително младо момиче, загинаха, а 12 други бяха ранени от взривена дистанционно бомба, която избухна при преминаването на автобус, превозващ военни офицери и техните семейства рано сутринта във вторник (22 юни). Инцидентът е станал в предградието Халкалъ. До момента никой не е поел отговорността за атентата. Миналият уикенд членове на терористичната Кюрдска работническа партия (ПКК) заплашиха с нападения във всички турски градове на фона на интензивните военни акции срещу бунтовниците. (АП, АФП, Ройтерс, Радио Свободна Европа, Си Ен Ен Тюрк, Би Би Си, Анадолска информационна агенция - 22/06/10)
