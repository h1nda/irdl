Убит е полицай от УНМИК
04/08/2003
 
МИТРОВИЦА, Косово, Сърбия-Черна Гора -- Полицейски служител от УНМИК е бил застрелян в неделя вечерта (3 август) на ж.п. моста Цвекан близо до Митровица. Радио Б92 съобщи, че служителят вероятно е бил убит при засада срещу полицейски патрул на ООН.
Междувременно албаноезичните медии в Прищина съобщават, че отношенията между официални представители на Косово и УНМИК се влошават. Твърди се, че напрежението в отношенията е било предизвикано от коментарите през миналата седмица, направени от вицепремиера на Косово Якуб Красничи, който е изразил неодобрение от работата на УНМИК. (Б92 - 04/08/03)
