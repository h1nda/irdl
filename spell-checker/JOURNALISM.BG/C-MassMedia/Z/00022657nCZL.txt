Висшият съдебен съвет на Албания отказа да уволни свой член
					23/05/2007
					 
						ТИРАНА, Албания - Висшият съдебен съвет (ВСС) отхвърли във вторник (22 май) искането на министъра на правосъдието Илир Рушмайли за отстраняване от длъжност на члена на ВСС Артан Гермени. След часове на разгорещени дебати искането на Рушмайли бе отхвърлено с 6 на 5 гласа. Рушмайли и Гермени нямаха право на глас. Рушмайли твърди, че Гермени поддържа връзки с клана "Лушня", една от най-големите престъпни групировки в Албания. Гермени отхвърля обвиненията като политически мотивирани. (Топ-Чанъл - 23/05/07; Шекули, A1 TВ - 22/05/07)
