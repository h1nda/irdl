Гръцките власти задържаха 160 нелегални имигранти
					13/08/2007
					 
						АТИНА, Гърция -- Бреговата охрана арестува през уикенда 160 нелегални имигранти, повечето от които в лодки в Егейско море, а други са били открити на островите Лесбос, Лерос, Хиос и Самос. Имигрантите, по националност афганистанци и палестинци, ще останат в ареста, докато делата им се разглеждат от имиграционните власти. Те са сред хилядите азиатци, които се опитват да влязат в Гърция по море. Полицията съобщи, че е задържан и мъж, заподозрян в организирането на престъпна група за трафик на хора. (AФП, ДВ - 12/08/07)
