Главнокомандващ на НАТО на посещение в Албания
15/01/2004
 
ДУРЪС, Албания -- Главнокомандващият на Обединените въоръжени сили на НАТО в Южна Европа, адмирал Грегъри Джонсън, направи целодневно посещение в Албания в сряда (14 януари). Той проведе кратки срещи с министъра на отбраната Пандели Майко и с началника на ГЩ на въоръжените сили, генерал-лейтенант Пелумб Казими. В центъра на вниманието бяха усилията на Албания за присъединяване към НАТО и свързаните с това необходими стъпки и реформи. По-късно Джонсън даде висока оценка на напредъка на страната в изпълнението на стандартите на НАТО и окуражи властите да продължават в същия дух и занапред.
Други новини: В сряда правителството одобри проект за изменения в наказателния кодекс, насочени към намаляване трафика на хора и незаконната миграция. Междувременно албанският външен министър Кастриот Ислами се срещна с посланика на Европейската комисия Луц Залцман с искане за либерализиране на визовия режим на ЕС за албански граждани. (Шекули - 15/01/04; ATA - 14/01/04)
