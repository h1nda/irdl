Албания изпрати първата си бойна мисия в Афганистан 
					29/07/2010
					 
						ТИРАНА, Албания -- В сряда (28 юли) Албания изпрати в Кабул 44 военнослужещи, които са първото й бойно подразделение в Афганистан. Албанските командоси ще бъдат разположени заедно с части на САЩ и Великобритания. Министър-председателят Сали Бериша и военният министър Арбен Имами присъстваха на церемонията на летището. „Вие отивате на труден фронт, но ще бъдете част от съюз, който признава само победата”, каза Бериша. Албански войски участват и в мироопазващи мисии в Босна и Херцеговина, Чад и Ирак. (Balkan Web, Шекули, Топ Ченъл, Гласът на Америка - 28/07/10)
