Ашдаун: "Босненските сръбски власти пречат на разследването за Сребреница"
16/04/2004
 
САРАЕВО, Босна и Херцеговина (БиХ) -- В остро изявление от четвъртък (15 април) Пади Ашдаун, върховният представител на международната общност в БиХ, разкритикува властите в Република Сръбска (РС) за възпрепятстване на работата на комисията, която разследва клането в Сребреница през юни 1995 г. Изказването му бе в отговор на изявление на правителството на РС, според което докладът на комисията ще бъде забавен с шест месеца, до м. октомври. Местните медии съобщават за евентуални санкции, които ще бъдат наложени на длъжностни лица в областта.
Други новини: Министрите на отбраната на страните от Процеса на сътрудничество в Югоизточна Европа (ПСЮИЕ) завършиха целодневната си среща в Сараево в четвъртък, като подчертаха необходимостта от пълноценно сътрудничество с Трибунала на ООН за военни престъпления. Те излязоха с общо изявление, в което се посочва, че борбата с тероризма и незаконната търговия с оръжие е приоритет за страните от ПСЮИЕ. (Дневни аваз, Независне новине - 16/04/04; Ройтерс, AФП, НТВ Хаят, РТРС, ПБС БиХ - 15/04/04)
