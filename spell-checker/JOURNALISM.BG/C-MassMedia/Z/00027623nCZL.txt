Главният прокурор на Хагския трибунал Брамерц ще посети Белград следващата седмица
					03/09/2008
					 
						БРЮКСЕЛ, Белгия -- Главният прокурор на Хагския трибунал Серж Брамерц ще бъде на двудневно посещение в Белград следващата седмица, за да обсъди сътрудничеството на Сърбия с Трибунала на ООН за военни престъпления, съобщи във вторник (2 септември) говорителката на трибунала Олга Кавран. Брамерц бе планирал да посети Белград през юли, но отложи посещението си заради операцията, която доведе до арестуването на бившия босненски сръбски лидер Радован Караджич. Главният прокурор трябва да представи доклада си за сътрудничеството на Сърбия с Трибунала на ООН по-късно този месец. (Taнюг, Б92, Бета, РТС - 02/09/08)
