Наука и технологии: Археолози откриха злато в Крит
					04/10/2010
					Над 3 000 къса златно фолио бяха открити в близост до древния град Елефтерна. Още новини от областта на науката и технологиите: "Оранж Румъния" пусна в продажба "G4 iPhone" на "Епъл"; Македония подписа споразумение с американския Мемориален музей на холокоста във Вашингтон.
					 
						
Елевтерна. [AFP]
						
						Гръцки археолози са открили древен скелет, покрит със златно фолио, в гроб на о. Крит. Над 3 000 къса златно фолио са открити в двойния гроб, датиращ от VII в. пр.Хр. Откритието е направено близо до древния град Елефтерна.
						*** 
						
						Турският външен министър Ахмет Давутоглу каза на 28 септември, че страната му иска да открие нова област, наречена "научна дипломация". В слово след среща с професори и студенти в Харвардския университет Давутоглу каза, че Анкара ще назначи научни аташета в страните с напреднали високи технологии, като Съединените щати, Япония, Китай, Германия и Англия. Целта на инициативата е да подобри научния имидж на Турция и да донесе високи технологии в страната. 
						*** 
						Най-големият мобилен оператор в Румъния, "Оранж Румъния", пусна на 24 септември на пазара "iPhone 4" на "Епъл". Моделът бе пуснат от "Епъл" през юни. 
						*** 
						
						Сръбският министър на образованието Жарко Обрадович обяви на 28 септември, че 100 млн. евро ще бъдат отделени за сръбската образователна система до 2014 г. Той каза, че средствата ще бъдат предназначени за модернизиране на информационните системи, прилагане на националната стратегия за образование и разширяване на наличните сгради. 
						*** 
						"Майкрософт Корпорейшън" е дарила софтуер за около 225 000 щатски долара на Международната комисия за изчезналите лица. Новината бе обявена на 28 септември на пресконференция в Сараево. Софтуерът ще даде възможност комисията да подобри операционните си системи и да продължи работата си по подпомагане на правителствата да се справят с проблема с изчезналите лица. 
						*** 
						Председателят на парламента на Република Сръбска (РС) Игор Радойчич и кметът на Баня Лука Драголюб Давидович откриха на 27 септември Институт по генетични ресурси в Университета в Баня Лука. Научната институция бе учредена въз основа на програма за опазване на растителните генетични ресурси, приета от парламента на РС през 2008 г. 
						*** 
						Държавният архив на Македония и американският Мемориален музей на холокоста във Вашингтон подписаха десетгодишно споразумение за сътрудничество на 28 септември. Договорът предвижда обмен на архиви и проучване и възпроизвеждане на документи, свързани с периода преди, по време на, и след Втората световна война и холокоста. 
						
						(Различни източници -- 27/09/10-04/10/10)
