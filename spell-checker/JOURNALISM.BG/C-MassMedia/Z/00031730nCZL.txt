Сърбия оправда двама бивши полицаи по делото "Бютючи"
					23/09/2009
					 
						БЕЛГРАД, Сърбия -- Във вторник (22 септември) съдът за военни престъпления оправда двама бивши сръбски полицаи, обвинени в изтезаването на трима братя албанци с американско гражданство - Или, Мехмет и Агрон Бютючи - които са били убити през 1999 г. Техните тела бяха открити през 2001 г. в масов гроб в източното Петрово село. Съдията Веско Кръстаич заяви, че прокуратурата не е успяла да докаже обвиненията срещу Сретен Попович и Милош Стоянович в хода на делото.
						"След изслушването на повече от 50 свидетели и експерти ние стигнахме до заключението, че те не са виновни", каза съдията. Двамата първоначално бяха обвинени в съучастие в убийствата, но по-късно обвинението беше променено. Твърди се, че те са предали братята Бютючи на членове на специална сръбска полицейска част, която ги е разстреляла в своя тренировъчен лагер. Прокуратурата заяви, че ще обжалва решението на съда. (Танюг, Бета, Блиц, Б92, АП, ДПА - 22/09/09)
