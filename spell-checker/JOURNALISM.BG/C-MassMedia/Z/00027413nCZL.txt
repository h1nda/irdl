Нова гореща вълна обхвана Румъния и Гърция
					15/08/2008
					 
						БУКУРЕЩ, Румъния -- Нова гореща вълна обхвана Южна Румъния в четвъртък (14 август) с температури, достигащи до 37 и 38 градуса по Целзий. Метеоролозите издадоха предупреждение с ”жълт код" за целия район до петък поради повишаващите се температури. Градският съвет на Букурещ предприе редица мерки за подпомагане на гражданите да справят с горещината. Десет тенти за раздаване на питейна вода бяха разположени на централни места край станции на метрото в столицата. Компаниите, грижещи се за чистотата, поливат улиците с вода по 12 пъти на ден, за да разсейват излъчваната от тях топлина.
						Гърция също се подготвя за големи горещини. Метеоролозите прогнозират температури от 39-40 градуса по Целзий в края на седмицата, преди във вторник да настъпи захлаждане.
						Други новини -- Земетресение с магнитуд 4 по скалата на Рихтер засегна Северна Албания в четвъртък. Не се съобщава за жертви или щети. (Найн О’клок, Hotnews, Катимерини - 15/08/08; AНA-MПA, In.news, BalkanWeb, Топ Чанъл, Нюз 24 - 14/08/08)
