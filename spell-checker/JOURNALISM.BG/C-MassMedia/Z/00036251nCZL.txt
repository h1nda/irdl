Кабели на мобилния оператор ИПКО бяха запалени в Северно Косово 
					04/10/2010
					 
						ПРИЩИНА, Косово -- Кабели, собственост на мобилния оператор ИПКО, бяха изгорени близо до Зубин Поток в Северно Косово късно вечерта в събота (2 октомври). Заместник-директорът на косовската полиция в Северно Косово Ергин Медич каза, че от КФОР са забелязали горящите кабели и са известили косовската полиция. Това е втори случай от няколко дена, когато собственост на ИПКО бива повреждана в Северно Косово. 
						Властите подозират, че инцидентите са свързани с премахването от Косово на антените на сръбския мобилен оператор, смятани за незаконни от регулаторния орган по далекосъобщенията. Около 23 станции бяха премахнати от началото на миналата седмица. (Коха Диторе, Косова Сот - 04/10/10; Телеграфи, Кохавижън, Клан Косова - 03/10/10)
