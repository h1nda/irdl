Гръцки шофьори продължиха блокадите на главни гранично-пропускателни пунктове
					22/02/2009
					 
						АТИНА, Гърция -- Шофьори на тирове продължиха блокадата си на главни пристанищни и гранични контролно-пропускателни пунктове в събота (21 февруари) с искания за по-строг контрол на чуждестранните товарни камиони, влизащи в страната. Главната блокада е на гранично-пропускателния пункт с България Кулата-Промахон, но пропускателни пунктове на границите с Македония и Албания също са блокирани. Шофьорите разрешиха на частни автомобили и автобуси да преминат границата в събота, но спираха всички товарни автомобили. България твърди, че блокадата й причинява загуби от милиони евро. 
						Други новини - В събота албанските власти конфискуваха 10,5 кг хероин на гръцко-албанската граница в Кристалопиги. Дрогата е била открита при рутинна проверка на кола с гръцка регистрация. Шофьорът, 23-годишен албански имигрант, бе арестуван. (ДПА, Нафтемпорики, Фокус - 21/02/09)
