Сръбската избирателна комисия отхвърли още една молба на Кощуница
13/12/2002
 
БЕЛГРАД, Югославия -- Сръбската избирателна комисия отхвърли в четвъртък (12 декември) още една молба на президента Воислав Кощуница, който настоява, че при последното гласуване са използвани изкуствено раздути избирателни списъци. Според твърденията на неговата Демократическата партия на Сърбия, действителният брой на избирателите е бил неправомерно увеличен с 835 553 души, за да падне общия брой на гласувалите под необходимите 50 процента.
Междувременно, председателят на сръбския Конституционен съд Слободан Вучетич заяви, че председателката на парламента Наташа Мичич трябва да насрочи нови избори до 8 февруари. Три тура се провалиха от октомври досега. (Танюг, Б92, ФоНет, БиБиСи - 12/12/02)
