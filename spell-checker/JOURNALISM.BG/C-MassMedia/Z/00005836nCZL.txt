Делегацията на НАТО в Румъния приключи проверката за надеждност на класифицираната информация
31/01/2003
 
БУКУРЕЩ, Румъния -- В четвъртък (30 януари) приключи шестдневното посещение в Румъния на делегация от експерти на НAТО в областта на класифицираната информация. Експертите прегледаха законодателната рамка и работата на Румънския национален регистър за поверителна държавна информация. След срещата румънският премиер Адриан Настасе съобщи, че те са дали положителна оценка и въпреки дадените препоръки за подобрение, страната може да продължи процеса за влизане в НАТО. (Ромпрес - 31/01/03)
