Русия подчерта подкрепата си за суверенитета на БиХ
					02/11/2009
					 
						САРАЕВО, Босна и Херцеговина (БиХ) -- Руският посланик в Сараево Александър Боцан-Харченко каза в неделя (1 ноември), че Москва подкрепя териториалната цялост и суверенитета на БиХ. В интервю за ФТВ той каза, че Русия вярва, че има шанс за постигане на съгласие за реформите между лидерите на мюсюлманската, сръбската и хърватска общност. Боцан-Харченко подчерта, че промени в конституцията могат да бъдат правени единствено от БиХ и че международната общност играе ролята само на съветник. Съединените щати и ЕС проведоха миналия месец два кръга от разговори за конституционните реформи в базата "Бутмир" край Сараево, където се събраха лидерите на седемте основни политически партии в страната. Руският външен министър Сергей Лавров планира да посети БиХ в четвъртък. (Дневни Аваз, Танюг, Б92, РТС - 01/11/09)
