Сръбската полиция арестува четири лица за разпространяване на фалшиви некролози на Солана 
					29/09/2008
					 
						БЕЛГРАД, Сърбия – Служители на вътрешно министерство арестуваха в неделя (28 септември) четирима души, които според твърденията са разлепили 30 фалшиви некролога на върховния представител на ЕС по въпросите на сигурността Хавиер Солана по стените на жилищни блокове из цял Белград. Двама от четиримата са малолетни. Според съобщения в медиите в некролозите пишело „Нашият скъп Хавиер Солана окончателно почина на 28 септември в 66-ата година на престъпния си живот." Сред "опечалените" били сръбската управляваща коалиция, ЕС, НАТО и поддръжници на членството на Сърбия в ЕС. (Глас Явности - 29/09/08; Танюг, Ройтерс, Блиц, РТРС, СРНА - 28/09/08)
