Среща на българския и либийския външни министри
19/05/2004
 
ТРИПОЛИ, Либия -- Българският външен министър Соломон Паси пристигна в Триполи късно във вторник (18 май) за разговори с либийския си колега Абдел Рахман Шалгам по съдбата на петте български медицински сестри. Те бяха осъдени на смърт във връзка с твърдения, че са разпространили вируса на СПИН сред стотици деца в болница в Бенгази. Преди да замине за Либия, Паси е обсъдил случая с председателя на Европейската комисия Романо Проди, който е подчертал подкрепата на ЕС за справедлива присъда. (БНТ, БТА, Нова ТВ, Би Би Си, АФП - 18/05/04)
