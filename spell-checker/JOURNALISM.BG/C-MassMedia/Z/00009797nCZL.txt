САЩ ще организират тренировка за олимпийските мерки за сигурност в Атина
11/02/2004
 
АТИНА, Гърция -- Американски военнослужещи ще организират и участват през март в учение по мерките за сигурност по време на Олимпиадата, каза във вторник (10 февруари) министърът на обществения ред Георгиос Флоридис. Той допълни, че представител на другите членове на т.нар. Консултантска група за олимпийска сигурност - Великобритания, Франция, Германия, Испания, Израел и Австралия - също ще вземат участие в 20-дневното мероприятие. Флоридис обясни, че израелските експерти вече са провели обучение на гръцката полиция по противодействие срещу атентатори-самоубийци. Флоридис планира да посети Албания, България, Сърбия-Черна Гора, Турция и Румъния за разговори по засилване на граничния контрол преди Лятната олимпиада.
Други новини: гръцкият парламент гласува във вторник в подкрепа на предстоящото разширяване на ЕС. Десетте нови членки ще се присъединят към Съюза на 1 май. Премиерът Костас Симитис определи това като исторически момент в развитието на ЕС. Всички партии подкрепиха резолюцията, с изключение за комунистите. (Ройтърс, АФП, АНА - 10/02/04)
