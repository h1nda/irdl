Председателят на ЕК Барозу призова Македония и Гърция да решат спора си за името
					20/10/2009
					 
						БРЮКСЕЛ, Белгия -- Председателят на Европейската комисия (ЕК) Жозе Мануел Барозу каза в понеделник (19 октомври), че положителният доклад за напредъка на Македония от миналата седмица и препоръката за започване на преговорите за присъединяване към ЕС са признание за реформите в страната и стимул за решаване на спора за името с Гърция. Той призова Скопие и Атина да работят по-усилено за решаване на спора в духа на европейската солидарност, подчертавайки важността на добросъседските отношения. (МРТ, МИА, Сител, A1, Макфакс - 19/10/09)
