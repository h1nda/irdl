Според командващия на СФОР Пакет Караджич ще бъде заловен в скоро време
17/05/2004
 
Румънският премиер Адриан Настасе приветства своя сръбски колега Воислав Кощуница (вдясно) по време на церемония от понеделник в двореца "Виктория" в Букурещ. [АФП]
САРАЕВО, Босна и Херцеговина (БиХ) -- Командващият СФОР генерал-майор Върджил Пакет изрази своята увереност в интервю пред Дневни Аваз, че СФОР скоро ще арестува Радован Караджич и други лица, обвинени във военни престъпления, както и техните поддръжници. Пакет се позова на засиления в последно време натиск върху Република Сръбска за сътрудничество, както и за съвместни действия с международната общност. Той потвърди, че пълноценното сътрудничество между БиХ и Трибунала на ООН за военни престъпления в Хага остава главното предусловие за членство в програмата " Партньорство за мир" и за интеграция в структурите на ЕС. Ръководството на тази страна трябва да избира между Караджич и влизането си в Европа," заяви Пакет. (Дневни Аваз, Pincom.info - 17/05/04)
