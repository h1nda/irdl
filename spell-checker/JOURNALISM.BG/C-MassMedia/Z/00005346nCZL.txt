Хърватска и Югославия укрепват сътрудничеството помежду си
11/12/2002
 
КОНФИН, Хърватска -- Външният министър Тонино Пикула и неговият югославски колега Горан Свиланович подписаха във вторник (10 декември) протокол за спорния полуостров Превлака. Според неговите условия, полуостровът остава хърватска територия, но Югославия ще разполага с достъп до залива Котор в Черна гора, където се намират главното пристанище и военноморската база. Морските съдове ще могат да преминават през канала, водещ до залива, но няма да могат да спират или да провеждат военни операции в зоната. Двете страни се ангажираха да демилитаризират полуострова и да създадат съвместни морски патрули. Протоколът се счита за стъпка към постигане на окончателно споразумение за бъдещето на тази територия, и получи висока оценка от Генералния секретар на ООН Кофи Анан. Мандатът на наблюдателската мисия на ООН в Превлака изтича в неделя. (АП, Ройтерс, АФР, Танюг, Б92, БиБиСи, ФоНет - 10/12/02)
