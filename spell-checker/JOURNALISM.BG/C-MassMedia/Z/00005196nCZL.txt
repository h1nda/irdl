Югославското правителство отрича да е знаело за незаконната търговия с оръжия
26/11/2002
 
БЕЛГРАД, Югославия -- В понеделник (25 ноември) министър-председателят Драгиша Пешич категорично отхвърли твърденията на западната преса, че югославските власти са знаели за незаконната търговия с оръжия с Ирак и други страни под ембаргото на ООН. В броя си от понеделник, Гардиън се позовава на доклад от Международната кризисна група, според който Югославия е служила като европейски център, през който Босна, Украйна, Русия и "вероятно Македония и Беларус" незаконно са снабдявали Ирак с оръжия. Вестникът твърди също, че високопоставени правителствени служители са знаели за незаконната търговия, но не са предприели нищо, за да я спрат. Югославският кабинет отрича да е знаел за търговията, като заяви, че е създадена комисия за разследване на случая. (Tанюг, Б92, БиБиСи - 25/11/02)
