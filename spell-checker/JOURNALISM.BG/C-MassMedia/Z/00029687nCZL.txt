Рен заяви, че Черна гора се придвижва бързо към членство в ЕС
					23/03/2009
					 
						БРЮКСЕЛ, Белгия -- Черна гора ефективно изпълнява Споразумението за стабилизация и асоцииране (ССА) с ЕС и бързо се придвижва към присъединяване, каза в неделя (22 март) в Брюксел еврокомисарят по разширяването Оли Рен след среща с черногорския външен министър Милан Рочен. Черна гора е увеличила административния си капацитет, провела е правни реформи и полага усилия за борба с организираната престъпност и корупцията, каза Рен пред черногорската държавна телевизия. „Окуражително е, че правителството, всички политически партии, обществото и социалните партньори са ангажирани с европейската интеграция," каза Рен. (Мина, Виести, ТВ Църна Гора, МИА - 22/03/09)
