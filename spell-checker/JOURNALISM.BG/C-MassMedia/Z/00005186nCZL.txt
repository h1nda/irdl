Албанският Конституционен съд провежда международна конференция
25/11/2002
 
ТИРАНА, Албания -- Конституционният съд на Албания, със съдействието на Експертната група за демокрация към Съвета на Европа, организира международна научна сесия в Тирана в понеделник (25 ноември). Форумът, посветен на ролята на конституционните съдилища за защита на демокрацията, отбелязва също десетата годишнина от основаването на Албанския Конституционен съд. Паралелно с това събитие, парламентарният говорител Сервет Пелумби участва в регионална парламентарна среща в Атина по въпросите за разширяването на ЕС. В нея също участват представители на Европейския парламент, Съвета на Европа и ОССЕ. (ATA - 25/11/02)
