Лайчак отново подчерта очакванията на ЕС за Албания 
					23/03/2011
					 
						ТИРАНА, Албания -- Мирослав Лайчак, посредникът на ЕС в усилията за намиране на решение на политическата криза в Албания, отново подчерта във вторник (22 март) очакванията на Брюксел страната да се придвижи напред. Предстоящите на 8 май местни избори са от ключово значение и правителството и държавните институции трябва да гарантират, че те ще бъдат свободни, заяви Лайчак след поредица от срещи в Тирана. Той коментира и изблиците на насилие през януари, когато четирима протестиращи загинаха в сблъсъците, избухнали по време на антиправителствен протест. Той призова прокуратурата да проведе независимо разследване. (Лаймифундит, Топ Ченъл, Шекули, Ора Нюз - 22/03/11)
