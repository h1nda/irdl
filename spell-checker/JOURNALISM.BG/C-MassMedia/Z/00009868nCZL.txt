Албания оцени високо напредъка в диалога между Прищина и Белград
17/02/2004
 
ТИРАНА, Албания -- Външният министър Кастриот Ислами оцени високо в понеделник (16 февруари) напредъка, постигнат в диалога между Прищина и Белград. Той се срещна с косовския министър на обществените услуги Якуп Красничи. Двамата обсъдиха въпроса със статута на Косово и постигнаха съгласие, че е важно да се прехвърлят компетенции от ЮНМИК към властите в Косово.
Други новини: албанският премиер Фатос Нано се срещна в понеделник с Бари Джаксън, старши съветник на американския президент Джордж Буш. Джаксън оцени високо "големия потенциал" на Албания в борбата срещу тероризма, както и участието на страната в международните мироопазващи мисии в Ирак и Афганистан. (АТА - 16/02/04)
