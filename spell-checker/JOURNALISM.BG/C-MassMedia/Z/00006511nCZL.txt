България изпраща експерти по химическа защита в Залива
06/04/2003
 
СОФИЯ, България -- Правителството подписа споразумение със САЩ в петък (4 април), според което група от български експерти по химическа защита ще замине за Залива, за да помогне в операцията по разоръжаването на иракския режим. Вашингтон ще плати разходите за транспорт и дневните на 97 военнослужещи. Българското правителство не е разкрило засега датата за заминаване и мястото на разполагане, но във вестниците бе съобщено, че частта ще се присъедини към американските сили в Йордания. През февруари парламентът одобри разполагането на част, не по-голяма от 150 човека, в съседна на Ирак страна. (АП, АФП, БНТ, БНР, бТВ, БТА - 04/04/2003)
