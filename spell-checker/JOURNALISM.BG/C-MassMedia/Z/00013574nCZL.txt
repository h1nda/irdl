Ашдаун помоли властите в БиХ да обмислят нов модел на конституционен съд
					13/02/2005
					 
						САРАЕВО, Босна и Херцеговина (БиХ) -- Върховният представител на БиХ Пади Ашдаун съобщи на пресконференция в петък (11 февруари), че е помолил председателя на конституционния съд на БиХ Мате Тадич и министъра на правосъдието Слободан Ковач да сформират работна група, която да предложи нов модел за това как да функционира висшата правосъдна институция на страната. Докладът на експертния екип може да се очаква до три месеца. Ашдаун каза, че неговата инициатива може евентуално да доведе до намаляване на отговорностите на върховния представител и разширяване на тези на конституционния съд на БиХ. Той също така предположи,че съдът може да бъде упълномощен да оценява решенията, приети от върховния представител. (Източници от СВП, Pincom.info, ПБС БиХ - 11/02/05)
