Македонски съд нареди да бъде арестувана заподозряна в организирането на трафик на кокаин 
					10/01/2007
					 
						СКОПИЕ, Македония -- Във вторник (9 януари) съд разпореди задочно да бъде задържана за 30 дни Станислава Чочоровска-Полетан, предполагаема организаторка на транспортирането на 486 килограма кокаин, задържан на граничен пункт Блаце преди два дни. Според полицията Полетан има двойно гражданство - македонско и сръбско - и живее в Сърбия. Шофьорът на натоварения с кокаин камион е арестуван и за него се смята, че от над 20 години е близък сътрудник на Полетан. Полицията смята, че компаниите на Полетан са се занимавали и с контрабанда на цигари и алкохол по време на режима на Милошевич. (Макфакс, MИA, РТС, Телма ТВ, A1 ТВ - 09/01/07)
