Гръцки фермери протестираха в центъра на Атина
					26/01/2010
					 
						АТИНА, Гърция -- Стотици фермери протестираха в центъра на Атина в понеделник (25 януари) с искания за допълнителни държавни субсидии и по-високи цени на тяхната продукция. Миналата седмица протестиращите блокираха някои от основните автомагистрали и границата с България. Те са решени да продължат акцията си, докато исканията им не бъдат изпълнени. Протестът причини загуби на България и Румъния, което накара техните правителства да потърсят компенсации чрез Европейската комисия. В понеделник гръцкият министър на земеделието Катерина Бацели предложи пакет от мерки за фермерите, обещавайки, че субсидиите за 2009 г. ще бъдат изцяло изплатени до края на февруари, а субсидиите за 2010 г. ще бъдат изплатени без закъснение преди края на годината. Работещите в обществения сектор в Гърция, разтревожени от мерките за строги икономии с цел намаляване на огромния бюджетен дефицит, планират да проведат еднодневна стачка следващия месец и към тях може да се присъединят профсъюзите от частния сектор. (Би Би Си, News In, Ройтерс, АНА-МПА - 25/01/10)
