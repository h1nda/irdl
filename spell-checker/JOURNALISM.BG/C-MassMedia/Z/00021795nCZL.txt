Санадер заяви, че не се водят разговори със Сърбия за прекратяване на делото, заведено от Хърватия в Международния съд
					05/03/2007
					 
						ЗАГРЕБ, Хърватия -- Премиерът Иво Санадер каза в петък (2 март), че неговото правителство не води преговори със Сърбия във връзка с делото, заведено от Хърватия в Международния съд (МС). Той опроверга неотдавнашните медийни съобщения за такива разговори, появили се след решението на МС миналата седмица, което отхвърли обвиненията срещу Сърбия за извършване на геноцид в Босна и Херцеговина. Санадер каза, че хърватски правни експерти се запознават с решението на МС и ще представят своите препоръки на правителството. Хърватия обвинява бившата Федеративна република Югославия, тогава Сърбия и Черна гора, в извършването геноцид на хърватска територия по време на конфликта от 1991 г., както и в организираните убийства на 10 000 хървати. (Весник - 03/03/07; ХРТ - 02/03/07)
