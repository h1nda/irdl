Минохвъргачка рани четирима в Югоизточна Турция
					20/07/2009
					 
						АНКАРА, Турция -- Общо четирима души, двама войници и двама цивилни граждани, бяха ранени късно в събота (18 юли) при нападение с минохвъргачка срещу военен пост в югоизточната провинция Хакари близо до иракската граница, предадоха медиите в неделя. Предполага се, че членове на терористичната Кюрдска работническа партия (ПКК) са изстреляли шест минометни снаряда от иракска територия, се казва в изявление на местната областна управа. Някои са попаднали в близките ниви и са ранили двама селяни. Миналата седмица ПКК обяви, че ще продължи едностранното прекратяване на огъня, обявено на 14 април, до 1 септември. (Анадолска информационна агенция, Хюриет, Заман, АП - 19/07/09; Радикал, Хюриет - 17/07/09)
