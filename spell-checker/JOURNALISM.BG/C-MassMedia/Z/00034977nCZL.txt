Турски войски атакуваха ПКК в Северен Ирак
					17/06/2010
					 
						АНКАРА, Турция -- Армията съобщи в сряда (16 юни), че турски войски са пресекли границата и са навлезли в Северен Ирак за пръв път от две години насам, като са атакували цели на терористичната Кюрдска работническа партия (ПКК) и са убили четирима нейни членове. Тези действия идват в отговор на нападение на ПКК срещу гранични патрули в югоизточната турска провинция Шърнак. Армията заяви, че един турски войник е бил убит при нападението, продължило няколко часа. Членове на ПКК, които са избягали обратно през границата, са били преследвани от турски командоси и специални части. Освен това турски изтребители са бомбардирали група бунтовници и позиции на ПКК по-дълбоко в Северен Ирак. (АП, Би Би Си, АФП, НТВ - 16/06/10)
