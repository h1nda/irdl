Турският премиер ще отстоява правата на турските кипърци
22/12/2002
 
АНКАРА, Турция -- Министър-председателят Абдула Гюл заяви, че неговата страна ще се противопостави на неблагоприятното развитие на събитията в Кипър и ще защитава "до край" правата на турските кипърци. Неговото изявление беше направено в събота (21 декември) по време на срещата му с Дервиш Ероглу, министър-председател на Севернокипърската турска република. Гюл добави, че в Кипър не може изкуствено да бъде наложен дълготраен мир, настоявайки че неуредените въпроси могат да се разрешат единствено чрез взаимно споразумение и разбирателство. (Анадолска агенция - 21/12/02)
