Войници на НАТО обискираха домовете на сина и дъщерята на Караджич
					20/02/2007
					 
						САРАЕВО, Босна и Херцеговина (БиХ) -- Войници на НАТО обискираха домовете на сина и дъщерята на издирвания обвиняем във военни престъпления Радован Караджич рано сутринта във вторник (20 февруари). Говорителят Дерек Чапъл каза, че Соня и Саша Караджич са заподозрени в участие в мрежата, подпомагаща баща им, и че са били иззети материали за анализ. Подобни обиски са правени и в миналото. 
						Други новини -- Премиерът на БиХ Никола Спирич призова в понеделник международната общност да не подновява мандата на своя върховен представител, който осъществява надзор върху институциите на страната. Спирич каза, че присъствието на подобно длъжностно лице създава впечатление, че БиХ не може да отговори на предизвикателствата на евроатлантическата интеграция. (AП, AФП, Ройтерс, РТС, Дневни аваз - 20/02/07; AФП; Ройтерс, РТРС, СРНА - 19/02/07)
