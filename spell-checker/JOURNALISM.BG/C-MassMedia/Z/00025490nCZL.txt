Лидерите на БиХ предупреждават за нестабилност на Балканите след обявяването на незивисимостта на Косово
					17/02/2008
					 
						САРАЕВО, Босна и Херцеговина (БиХ) -- Декларацията на Косово за независимост ще бъде "прецедент" за сърбите и хърватите в БиХ, предупреди сръбският член на босненското Председателство Небойша Радманович в събота (16 февруари). Същия ден лидерът на Социалистическата партия на Сърбия Ивица Дачич заяви, че ако Косово обяви независимост без одобрението на Съвета за сигурност на ООН, Сърбия ще призове парламента на Република Сръбска (РС) също да обяви независимост. 
						В петък босненският член на Председателството Харис Силайджич заяви, че целият район се намира "в период на нестабилност". Той предположи, че ако ЕС признае независимостта на Косово, масови протести се очаква да бъдат организирани в РС с искане за независимост на сръбската общност в Босна. Според Силайджич бивши мюсюлмански и хърватски бежанци, които са се завърнали по домовете си в РС, ще бъдат "най-силно застрашената част от населението", ако ескалират напрежението и насилието. По-рано в петък, полицията в БиХ съобщи, че силите зе сигурност са готови да предотвратят всякакви инциденти. (Dnevni Avaz, Fena, BHRT, AFP, Tanjug - 16/02/08; AFP, Dnevni Avaz - 15/02/08)
