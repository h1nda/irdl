Премиерът на Сърбия Кощуница подчертава важността на процеса за Вуковар
12/03/2004
 
БЕЛГРАД, Сърбия и Черна гора -- Сръбският премиер Воислав Кощуница каза в четвъртък (11 март), че съдебният процес по обвинения във военни престъпления срещу шестима сърби, който започна тази седмица в Белград, е от голямо значение за страната му. Той изрази увереност, че процесът ще разсее съмненията в чужбина относно способността на Сърбия да води подобни дела. Всичките шестима обвиняеми заявиха, че са невинни и че не са присъствали по време на екзекутирането през ноември 1991 г. в близка ферма на близо 200 хървати, които са били пациенти на болница. (АФП - 11/03/04)
