Премиерът Ердоган обещава да насърчава чуждите инвестиции в Турция
28/01/2004
 
НЮ ЙОРК, САЩ -- Турският премиер Реджеп Тайип Ердоган призова американските компании във вторник ( 27 януари) да инвестират повече пари в страната му и обеща да облекчи тежките бюрократични процедури, които обезкуражават инвеститорите. "Правителството ми разбира проблемите, пред които се изправят американските компании," казва той, допълвайки, че държи нивото на бизнес отношенията да съответства на равнището на военното сътрудничество. Коментарите, които той направи пред аудитория от американски и турски бизнесмени в Ню Йорк вероятно ще бъдат повторени в сряда по време на срещата му с официални представители във Вашингтон.
Други новини: във вторник турската полиция конфискува почти един тон хероин в Истанбул и задържа седем души. Според официални представители хероинът е бил внесен от Иран и предназначен за Западна Европа. (АФП, Анадолска агенция - 27/01/04)
