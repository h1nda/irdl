Дел Понте заяви, че Трибуналът на ООН е постигнал забележителни резултати 
					09/02/2007
					 
						ЗАГРЕБ, Хърватия -- Макар че шестима важни обвиняеми остават на свобода, Хагският трибунал за военни престъпления е сполучлива инициатива, която е постигнала забележителни резултати, заяви в четвъртък (8 февруари) главният прокурор Карла дел Понте. В обръщение пред международна конференция в Загреб за установяване на истината за войните и военните престъпления Дел Понте отбеляза, че пред Трибунала са били изправени президенти, премиери и висши военни командири и че са разгледани най-сериозните престъпления - кланетата в Сребреница и Овчара. Дел Понте използва възможността отново да препоръча продължаване на мандата на Трибунала след определения му краен срок - 2010 г. (Весник, Вечерни Лист - 09/02/07; ХИНА, ПБС, РТРС, Танюг, АП - 08/02/07)
