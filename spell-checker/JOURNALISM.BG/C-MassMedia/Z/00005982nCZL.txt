Европейският съд свали от Турция обвиненията в нарушаване на човешките права
14/02/2003
 
СТРАСБУРГ, Франция -- В четвъртък (13 февруари) Европейският съд по правата на човека (ЕСПЧ) реши, че Турция не е нарушила човешките права, като е забранила Партията на благоденствието (ПБ). Предшественик на управляващата в момента Партия на справедливостта и развитието, ПБ беше забранена през 1998 г. за пропагандиране на ислямизма, което противоречи на конституцията. Лидерът на ПБ Неджметин Ербакан бе свален от премиерския пост с помощта на войската. Ербакан подаде жалба пред ЕСПЧ през 1998 г. с аргумента, че Турция е нарушила Европейската конвенция за правата на човека, забранявайки политическа партия заради нейната идеология. Делото беше включено в програмата на съда за 2000 г. и решението бе оповестено на 19 юни 2002 г. Това беше последното обжалване, с което от Турция се свалят всички обвинения. (АФП, БиБиСи, Анадолска агенция - 13/02/03)
