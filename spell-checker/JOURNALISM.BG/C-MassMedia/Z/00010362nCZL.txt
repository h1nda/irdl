Италия и Албания ще продължат сътрудничеството си в областта на отбраната
04/04/2004
 
ТИРАНА, Албания -- Италия и Албания ще продължат сътрудничеството си в областта на отбраната, се казва в заявление на италианската експертна делегация (ИЕД), публикувано в петък (2 април). В заявлението се отбелязва, че Италия е подготвила няколко нови проекта в тази област - два от общ характер, два - касаещи сухопътните войски, три - свързани с военноморските сили и пет - отнасящи се до военновъздушните сили. ИЕД също така обяви, че Рим е подарил оборудване на централната университетска военна болница в Тирана като част от проекта в помощ на военно-медицинската система.
В други новини, Албания и Китай подписаха меморандум за сътрудничество, предвиждащ двустранен обмен на информация за икономическото положение и търговските възможности в двете страни. (ATA - 02/04/04)
