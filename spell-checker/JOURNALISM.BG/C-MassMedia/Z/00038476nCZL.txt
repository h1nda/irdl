Властите в Косово подновяват усилията за признаване на независимостта
					10/05/2011
					
						ПРИЩИНА, Koсово -- Властите започнаха дипломатическа офанзива за изтъкване значението на признаването на независимостта на Косово. Премиерът Хашим Тачи участва в Конференцията на ООН за най-слабо развитите страни в Истанбул, където в понеделник (9 май) се срещна с представители на страни, които не са признали Косово като държава. 
						Външният министър Енвер Ходжай е на посещение в Обединеното кралство, за да "координира меркита на двете страни, целящи увеличаване на броя на страните, признали независимостта на Косово", докато вицеприемиерът Беджет Пацоли ще посети тази седмица Африка, където очаква обещание от още две страни да признаят независимостта на страната.
						В същото време медиите съобщиха, че лобистката стратегия е била предадена на президента Атифете Яхяга, след като е била изготвена от няколко посланици на Косово с участието на Ходжай. (Коха Диторе, Зери, Косова Сот, Експрес - 10/05/11)
