Турция обвинява съседни страни, че прикриват случаи на птичи грип
					22/01/2006
					 
						АНКАРА, Турция -- Министърът на земеделието Мехди Екер обвини в петък (20 януари) някои съседни страни, че прикриват информация за случаи на птичи грип на тяхна територия. Отказвайки да ги назове, той посочи, че тези държави имат "затворени режими". Сирия незабавно отрече да има каквито и да е признаци за болестта на нейна територия. Също в петък турските власти съобщиха, че са открили щама H5N1 на вируса в Тракия, близо до границата с България. 
						Междувременно турското правителство подготвя план за оказване на помощ на птицепроизводителите след избухването на птичия грип. Мерките включват финансова помощ на стойност около 40 милиона долара. (TurkishPress.com, Turks.US - 21/01/06; AП, AФП, НТВ - 20/01/06)
