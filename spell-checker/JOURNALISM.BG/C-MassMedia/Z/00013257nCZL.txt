Българският и полският министър на отбраната обсъждат мироопазващата мисия в Ирак
					14/01/2005
					 
						СОФИЯ, България -- Министърът на отбраната Николай Свинаров се срещна с полския си колега Йежи Шмайдзински в четвъртък (13 януари) за обсъждане на съвместното участие на страните в международната мироопазваща мисия в Ирак. Полша неотдавна реши да намали числеността на войските си там; Свинаров заяви, че правителството му ще вземе решение до м. март, след като изминат няколко седмици от изборите в Ирак на 31 януари. София ще изчака да види дали новото иракско правителство ще поиска оставането на българската военна част. (Сега - 14/01/05; Медиапул, Новините - 13/01/05)
