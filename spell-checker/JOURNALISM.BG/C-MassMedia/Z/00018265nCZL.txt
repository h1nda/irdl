Четирима убити и десетки ранени в железопътна катастрофа в Гърция
					17/04/2006
					 
						АТИНА, Гърция -- Четирима души загинаха, а близо 40 бяха ранени, след като пътнически влак се сблъска с камион недалеч от гръцкия град Драма в неделя (16 април) вечерта. Камионът се врязъл в средата на композицията, докато влакът пътувал от Солун за Александруполис, и причинил дерайлирането му. Шофьорът на камиона, който според съобщенията не е обърнал внимание на предупредителния знак за ж. п. прелез, и спътникът му са сред загиналите. Спасителни екипи прекараха часове в измъкване на затиснатите под отломките пътници. Това е втората железопътна катастрофа в Гърция със загинали за по-малко от месец. (AНA, Фокус, Ройтерс, АП - 17/04/06)
