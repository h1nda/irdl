Член на президентството на БиХ критикува посещението на представители на РС в Москва
23/02/2004
 
САРАЕВО, Босна и Херцеговина (БиХ) - Сюлейман Тихич, мюсюлманският член на тристранното президентство на БиХ, разкритикува правителството на Република Сръбска (РС) в неделя (22 февруари) заради организирането на посещение на делегация в Москва без предварителна консултация с централното правителство в Сараево. Според Тихич премиерът на РС Драган Микеревич е нарушил Мирните споразумения от Дейтън, подминавайки Външното министерство и провеждайки среща с руския външен министър Игор Иванов и други руски представители в края на миналата седмица.
Други новини: босненско-сръбската полиция съобщи в неделя ареста на трима сърби, заподозрени в грабеж на домовете на мюсюлмански бежанци, завърнали се по домовете си в района на Требине. (АФП - 22/02/04)
