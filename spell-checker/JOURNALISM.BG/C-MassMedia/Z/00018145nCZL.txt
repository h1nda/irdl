Холандското следствие не откри съмнителни обстоятелства около смъртта на Милошевич
					05/04/2006
					 
						ХАГА, Холандия -- Холандската държавна прокуратура съобщи, че разследването й на обстоятелствата около смъртта на Слободан Милошевич е показало, че той е починал от естествена смърт в резултат на инфаркт. "Няма нито едно доказателство, че смъртта е настъпила при съмнителни обстоятелства," посочоха прокурорите в изявление от сряда (5 април). Бившият югославски лидер, подсъдим за военни престъпления, бе намерен мъртъв в килията си в Хага на 11 март. Първоначалните резултати от аутопсията също показаха като причина за смъртта получен инфаркт. Тези констатации бяха потвърдени от следователи от Националния институт по съдебна медицина, се казва в изявлението от сряда. Поддръжниците на Милошевич твърдят, че той е бил отровен. (БиБиСи- 05/04/06)
