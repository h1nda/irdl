Турция няма да прекрати отношенията с Израел, въпреки критиките срещу офанзивата в Газа
					18/01/2009
					 
						AНКАРА, Турция -- Външният министър Али Бабакан заяви в събота (17 януари), че Турция не възнамерява да скъса дипломатическите си отношения с Израел, въпреки острите критики срещу израелската офанзива в Газа. "Смятаме, че е важно комуникационните канали да останат отворени", заяви Бабакан. Той обаче призна, че тонът на Турция в комуникациите с Израел се е променил. Премиерът Реджеп Тайип Ердоган окачестви израелската офанзива като варварски акт.
						В други страни на Балканите се проведоха демонстрации в събота срещу офанзивата. В Сараево стотици видни представители на културния елит в БиХ участваха в митинг, включително кинорежисьорката Ясмила Збанич. В същото време в Атина двата най-големи синдиката в Гърция организираха митинг, призоваващ за прекратяване на израелските военни удари.
						Бойци на Хамас обявиха условно прекратяване на огъня в неделя в отговор на едностранно обявеното спиране на огъня от Израел. (Би Би Си - 18/01/09; Aнадолска информационна агенция, Хюриет, AФП, Нафтемпорики - 17/01/09)
