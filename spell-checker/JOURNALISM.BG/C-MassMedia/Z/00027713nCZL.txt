Върховният съд на Румъния заведе дело срещу бившата депутатка Муска за лъжесвидетелстване
					11/09/2008
					 
						БУКУРЕЩ, Румъния -- Върховният съд е завел дело за лъжесвидетелстване срещу бившата депутатка от Демократичната либерална партия Мона Муска, след като тя отрече да е работила за тайните служби на бившия комунистически режим, съобщиха медиите в сряда (10 септември). Националният съвет за изучаване на архивите на "Секуритате" впоследствие доказа обратното и Букурещкият апелативен съд потвърди тази констатация. Муска вече обяви, че няма да се кандидатира на парламентарните избори през ноември нито като член на партия, нито като независим кандидат, заявявайки, че е загубила доверие "в начина, по който функционират някои държавни институции". Муска напусна парламента през март 2007 г. (Медиафакс, Агерпрес, ТВ Реалитатя, Зиаре - 10/09/08)
