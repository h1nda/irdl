Барозу отрече слуховете, че Европейската комисия бави решението за България и Румъния
					10/05/2006
					 
						БРЮКСЕЛ, Белгия -- Председателят на Европейската комисия (ЕК) Жозе Мануел Барозу каза във вторник (9 май), че ЕК няма да отлага препоръката си за присъединяването на България и Румъния. В медиите се бяха появили предположения, че решението дали двете страни да се присъединят към Съюза през януари 2007 г. ще бъде отложено за октомври. Барозу каза, че ЕК ще предостави препоръката си на страните членки заедно с докладите за напредъка на двете страни на 16 май, според първоначалния график. Също във вторник Швеция стана 16-ата страна от 25-членния блок, която ратифицира договора за присъединяване на България и Румъния. (Найн О'Клок - 10/05/06; AФП, БНР, Ромпрес - 09/05/06)
