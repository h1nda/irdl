Албанската ЦИК обсъди разпределението на ефирното време за кампанията
					18/06/2009
					 
						ТИРАНА, Албания -- Централната избирателна комисия (ЦИК) е поискала от електронните медии да предоставят повече програмно време на определени политически партии, които смятат, че определеното за предизборната им кампания време е намалено, съобщиха медиите в сряда (17 юни). На своето заседание ЦИК се е съсредоточила главно върху разпределението на ефирното време между основните политически партии - управляващата Демократическа партия и главната опозиционна Социалистическа партия. Албанците ще се отправят към избирателните секции на 28 юни. (Нюз 24, Старт, Топ Ченъл, Болкън Уеб - 17/06/09)
