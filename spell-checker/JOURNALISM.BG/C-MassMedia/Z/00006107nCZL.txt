Парламентите на Сърбия и Черна гора одобриха Хартата за правата на човека
27/02/2003
 
БЕЛГРАД, Сърбия-Черна гора -- Парламентите на Сърбия и Черна гора одобриха в сряда (26 февруари) нова харта за правата на човека, която е част от новата законодателна рамка на съюза. Хартата за човешките права и правата на малцинствата осигурява гаранции на етническите малцинства в страната, забранявайки "всяка дискриминация, пряка или косвена, на основата на раса, цвят, пол, националност, социален произход, религия, материално състояние, култура, език, възраст или инвалидност". Новият закон беше приет със 135 срещу 35 гласа в 250-местния сръбски парламент. Преди гласуването радикалите на Воислав Шешел напуснаха залата в знак на протест. В парламента на Черна гора съотношението беше 57 към 2 гласа, с петима въздържали се. (АП - 26/02/03)
