Гръцкият премиер Папандреу изключи неизплащане и преструктуриране на дълга
					24/05/2010
					 
						AТИНА, Гърция -- Премиерът Георгиос Папандреу изключи в неделя (23 май) възможността за неизплащане на държавния дълг или неговото преструктуриране. В интервю за испанския всекидневник "Ел Паис" Папандреу заяви, че правителството е решило да изплати заемите, взети от Гърция. Той също приветства усилията на ЕС да предотврати разпространението на гръцката криза в други страни, които използват еврото, макар че той добави: "На ЕС му трябваше доста време да разбере, че атаката на спекуланти в Гърция е само първата стъпка преди атака срещу други страни и заплаха за стабилността в цялата еврозона." (Ел Паис, Ройтерс, Aнтена - 23/05/10)
