Македония пое ротационното председателство на ПСМОЮИЕ
					30/08/2007
					 
						СКОПИЕ, Македония -- В сряда (29 август) страната пое ротационното двугодишно председателство на Процеса на срещи на министрите на отбраната от Югоизточна Европа (ПСМОЮИЕ). По време на церемонията в казармите "Гоце Делчев" министърът на отбраната Лазар Еленовски каза, че това е едновременно и голяма чест, и голяма отговорност за страната. Членове на ПСМОЮИЕ са Албания, България, Хърватия, Македония, Гърция, Италия, Румъния, Словения, Турция, Украйна и Съединените щати. Босна и Херцеговина, Грузия, Молдова, Черна гора и Сърбия имат статут на наблюдатели.
						Други новини от сряда -- Еленовски отхвърли като чисти спекулации съобщенията, че само Хърватия ще бъде поканена да се присъедини към НАТО на срещата на върха на Алианса през април 2008 г. Според някои съобщения Македония и Албания ще останат в списъка на чакащите, докато се реши въпросът с Косово. Външният министър Антонио Милошоски също изрази скептицизъм, като каза, че няма никаква информация от Брюксел за някакво възможно забавяне. (Макфакс - 30/08/07; МИА, A1 - 29/08/07)
