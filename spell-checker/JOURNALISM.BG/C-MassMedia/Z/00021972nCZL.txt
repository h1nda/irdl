Сръбската и хърватската полиция осуетиха опити за незаконен трафик на хора
					20/03/2007
					 
						БЕЛГРАД, Сърбия -- Полицията в Крагуевац предотврати в понеделник (19 март) опит за незаконен трафик на няколко албански младежи към Западна Европа през Сърбия. Длъжностни лица заявиха, че четирима албанци на възраст между 14 и 16 години са били намерени скрити в МПС, управлявано от черногорски гражданин. Шофьорът е арестуван и може да бъде обвинен в незаконен трафик на хора. 
						Междувременно в понеделник хърватската полиция съобщи, че е разбила верига за незаконен трафик на хора. В неделя полицията арестува двама хърватски граждани, за които се предполага, че са възнамерявали да прекарат с камион деветима албански и шестима турски граждани. Арестите са извършени край източната граница със Сърбия. (РТС, АФП - 19/03/07)
