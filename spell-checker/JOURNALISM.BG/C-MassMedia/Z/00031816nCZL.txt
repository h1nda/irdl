Тадич: "Сърбия може да подаде кандидатурата си за ЕС тази година"
					30/09/2009
					 
						ЛЮБЛЯНА, Словения -- Президентът Борис Тадич заяви във вторник (29 септември), че Сърбия може да кандидатства да стане официално кандидат-член на ЕС през тази година. На пресконференция в Любляна, където той е на официална визита, Тадич каза, че властите преценяват кога ще е най-доброто време за тази стъпка. Външните фактори включват резултатите от изборите в Германия и Гърция, както и резултата от референдума в Ирландия за Лисабонския договор, ключов документ за по-нататъшното разширяване на ЕС.
						Във вторник Тадич се срещна със словенския си колега Данило Тюрк и взе участие в бизнес конференция, на която отправи призив към словенските компании да инвестират в Сърбия. (РТС, Бета, ФоНет, Б92, Ройтерс - 29/09/09)
