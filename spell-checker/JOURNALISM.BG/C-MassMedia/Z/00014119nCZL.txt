Гръцкитя заместник-външен министър и посредникът на ООН по спора около името на Македония се срещнаха в Ню Йорк 
					04/04/2005
					 
						ATИНА, Гърция -- Заместник-външният министър Янис Валинакис и специалният посредник на ООН по спора между Атина и Скопие около името на Македония Матю Нимиц се серщнаха в събота (2 април) в Ню Йорк. Нито един от двамата не направи изявление след срещата при закрити врати. Както Гърция, така и Македония сигнализираха за готовността да се намери взаимноприемливо решение на този дългогодишен проблем, но преговорите остават безплодни до момента. 
						Други новини: Гръцкото правителство е поискало от парламента да позволи разпродажбата на 17% от националната лотария на частни инвеститори. Държавата в момента притежава 51% от лотарията. Допълнителната разпродажба може да донесе цели 1.2 млрд. евро и е част от усилията на правителството да ограничи бюджетния дефицит. (АНА, A1 ТВ, Tелма ТВ - 03/04/05; АП - 01/04/05)
