КФОР съкращава дейността си в Митровица вследствие подобрената сигурност
11/12/2002
 
МИТРОВИЦА, Косово, Югославия -- КФОР планира да съкрати дейността си в етнически разделения град Митровица вследствие значителното подобряване на сигурността в региона, съобщи генерал-лейтенант Ален Бидар. Той подчерта обаче, че намаляването на дейността, до няколко улични патрула например, няма да доведе до съкращаване силите на КФОР.
В други новини, силите на СФОР в Босна и Херцеговина (БиХ) съобщиха във вторник (10 декември), че са открили таен склад за оръжия в Дюзи, близо до Требине. Това е най-голямото количество оръжия, конфискувано досега от СФОР в югоизточната част на страната. (Танюг, БиБиСи, ХИНА, БХ Радио 1, ПБС БиХ - 10/12/02)
