Върховният представител в БиХ лобира в полза на либерализирането на визовия режим
					31/03/2006
					 
						РИМ, Италия -- Върховният представител в Босна и Херцеговина (БиХ) Кристиан Шварц-Шилинг лобира за постепенно отслабване на действащите визови ограничения за гражданите на БиХ. Според Шварц-Шилинг БиХ е постигнала значителен напредък в изпълнението на програмата за реформи. "Придвижването напред в процеса на облекчаване на визовия режим, както бе предложено от Европейската комисия, ще бъде мощен сигнал за властите и гражданите на БиХ, че ЕС отчита този напредък," каза той. Шварц-Шилинг е решил да обсъди въпроса с няколко високопоставени ръководители по време на посещението си в Рим, където ще присъства на конгреса на Европейската народна партия. (ПБС БиХ, Уеб сайт на СВП, Фена - 30/03/06)
