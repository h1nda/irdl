Дубровник е домакин на конференция за сигурността на границите в ЮИЕ 
					23/02/2007
					 
						ЗАГРЕБ, Хърватия -- Четвъртата годишна конференция по сигурност на границите в Югоизточна Европа започна в четвъртък (22 февруари) в Дубровник. Вътрешните министри на Албания, Босна и Херцеговина, Черна гора, Хърватия, Македония и Сърбия участват в тридневния форум, който акцентира върху важността на изготвянето на обща стратегия за сигурност в региона и ролята на граничната полиция в борбата с организираната престъпност и терористичните заплахи. 
						Други новини -- В четвъртък хърватското вътрешно министерство огласи обвиненията срещу 44-годишен хърватски гражданин, заподозрян в кражба на диаманти за милиони евро. Те били заложени като гаранция за доставка на оръжие за Хърватия по време на борбата за независимост от 1991-1995 г. (Весник - 23/02/07; ХИНА, ХРТ, Фокус, Танюг, Макфакс, МИНА, Ройтерс - 22/02/07)
