Рен каза, че разширяването на ЕС трябва да обхване Западните Балкани
					12/10/2006
					 
						БРЮКСЕЛ, Белгия -- Късно във вторник (10 октомври) еврокомисарят по разширяването Оли Рен каза, че процесът на разширяване на ЕС трябва да продължи и че европейската перспектива е основен мотив за демократичните реформи в страните от Западните Балкани. Регионът не трябва да се възприема като "задния двор" на Европа, каза той, а като част от Европа. Той добави, че планираното вътрешно преструктуриране на институциите на ЕС трябва да позволи на Хърватия да стане 28-ия член, след България и Румъния, които ще се присъединят към ЕС през 2007 г. 
						Що се отнася до Сърбия, Рен каза, че ЕС иска да помогне на Белград да се справи с предизвикателствата, пред които страната е изправена в момента. Той обаче подчерта, че пълното сътрудничество с Трибунала на ООН за военни престъпления остава условие за възобновяване на преговорите по Споразумението за стабилизация и асоцииране. (Дневник, Вечер, Блиц - 12/10/06; БНР, A1 ТВ, Телма ТВ, Макфакс, Бета, Танюг - 11/10/06)
