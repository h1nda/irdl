Започнаха работите по изграждане на ново посолство на САЩ в Белград
					11/02/2010
					 
						БЕЛГРАД, Сърбия -- В сряда (10 февруари) започна изграждането на новото посолство на САЩ в Белград, като на церемонията за първата копка присъстваха посланикът на САЩ Мери Уорлик, министърът на околната среда и териториалното устройство Оливер Дулич и кметът на Белград Драган Джилас. Новата сграда ще се намира в дипломатическото предградие „Дедине” и трябва да бъде завършена до 2012 г. Сегашното посолство беше повредено в началото на 2008 г. по време на протестите срещу независимостта на Косово. (Б92, Бета, РТС, АП, АФП - 10/02/10)
