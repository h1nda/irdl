ЕК ще даде мнението си по заявлението на Сърбия до средата на октомври 
					17/03/2011
					 
						БЕЛГРАД, Сърбия -- Ръководителят на делегацията на ЕС в Сърбия Венсан Дьожер каза в сряда (16 март), че Европейската комисия (ЕК) ще представи своето мнение по заявлението за членство в ЕС на страната до 12 октомври. Дьожер присъства на среща на посланиците на ЕС в Смедерево. В момента експертни мисии на ЕС посещават Белград, за да направят оценка на готовността на Сърбия за изпълнение на критериите на ЕС за придобиване на статут на страна, кандидатка за членство. (РТС, Танюг - 16/03/11)
