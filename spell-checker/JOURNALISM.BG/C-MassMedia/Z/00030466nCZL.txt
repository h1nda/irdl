Албанската СП ще заведе дело във връзка с личните карти
					02/06/2009
					 
						ТИРАНА, Албания -- Главната опозиционна Социалистическа партия (СП) планира да заведе съдебно дело срещу вътрешното министерство, обвинявайки го в измама във връзка с процеса на издаване на новите електронни лични карти, съобщиха медиите в понеделник (1 юни). СП твърди, че министерството манипулира процеса, съответно и изборите на 28 юни, тъй като гласоподавателите трябва да представят лична карта или паспорт, за да подадат своя глас на тази дата. Социалистите наскоро поискаха от министерството да публикува пълния списък на гражданите, имащи нови лични карти, както и списък на тези, които все още не са подали молби за такива.
						Други новини от понеделник -- Подкрепяният от УНИЦЕФ Младежки парламент призова президента Бамир Топи да предотврати използването от политическите партии на деца в техните кампании, заявявайки, че това "противоречи на европейските ценности". (Газета Шкиптаре, Панорама, Шкип - 02/06/09; Топ Ченъл, Шекули, Гласът на Америка, Алсат, Клан - 01/06/09)
