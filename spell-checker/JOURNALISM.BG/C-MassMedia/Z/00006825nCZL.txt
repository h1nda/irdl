Македонският външен министър вярва, че епохата на балканските конфликти свърши
05/05/2003
&lt;FONT size="1" color="gray" face="verdana"&gt; [АФП]&lt;/font&gt;&lt;br&gt;&lt;br&gt;
Македонският външен министър Илинка Митрева за ролята на страната й в Ирак, влизането в НАТО и участието в сегашния процес за обезпечаване на сигурността - интервю за кореспондента на Югоизточна Европа Таймс Валентин Нешовски
Валентин Нешовски за кореспондентското бюро на Югоизточна Европа Таймс в Скопие - 05/05/03
 
 
Югоизточна Европа Таймс: В какво се състои участието на Македония в коалицията против Ирак под ръководството на САЩ?
Външният министър Илинка Митрева: Драматичните събития, свързани с Ирак, показват, че оръжията за масово унищожение (ОМУ) са глобален проблем. Спирането на разпространението на ОМУ отговаря на националните интереси на Македония и ние от самото начало станахме участници в антитерористичната коалиция. По време на срещата на високо равнище на НАТО в Прага Македония подкрепи заявлението на страните от Вилнюската група, а също така и тяхното заявление от 5 февруари. По време на срещата в Тирана президентите на Македония, Хърватска и Албания приеха съвместни декларации, което бе направено и от външните министри на тези страни на срещата в Дубровник. Във всички тези документи Македония се солидаризира с призива на международната общност към Ирак да се разоръжи в съответствие с резолюция 1441 на Съвета за сигурност на ООН.
Народното събрание на Македония ратифицира Споразумението с Кувейт за Статута на македонските въоръжени сили и прие решение да изпрати войски. Тези две решения бяха израз на македонския принос за операцията в Ирак, като се започне от разрешението за използване на нашето въздушно пространство, военното поделение на летище "Петровец" близо до Скопие, и на военния полигон в Криволак. Въоръжените сили, заминаващи за Ирак, се състоят от медицинска част и военен контингент за поддържане на мира. Както се вижда, участието на Македония в стабилизирането на обстановката в Ирак носи хуманитарен и миротворчески характер.
ЮЕ Таймс: Смятате ли, че противоречията в ЕС относно Ирак ще се отразят на успеха на мисията на въоръжените сили на ЕС в Македония?
Митрева: Събитията, свързани с Ирак, потвърждават, че международната общност среща големи трудности при изработването на единен подход за преодоляване на кризисни ситуации. Македония бе изключение от това правило. По време на кризата в Македония световните лидери, а също и трансатлантическите и европейските институции, бяха като никога единодушни. Тяхното общо становище беше за подкрепа на суверенитета и териториалната цялостност на Македония. И трите последователни и много успешни мисии на НАТО в Македония демонстрираха тази подкрепа. Мисиите, които се осъществяват под егидата на ЕС, са още едно доказателство. В същото време "Конкордия", една от основните мисии на ЕС, запазва приемствеността на предишните мисии на НАТО в страната ни. Тези мисии показват, че посредством НАТО ЕС и Съединените Щати могат да си сътрудничат ефективно дори в условията на сегашния политически климат. От тази гледна точка, бъдещият успех на мисията е извън всяко съмнение.
ЮЕ Таймс: Според вас, какви усилия трябва да положат Македония, Албания и Хърватска, за да станат членки на НАТО и какви са следващите стъпки, които ще бъдат предприети за постигането на това партньорство?
Митрева: Хартата за стратегическо партньорство, която аз с моите колеги от Албания и Хърватска и държавният секретар на Съединените Щати Колин Пауел очакваме да подпишем в най-близко бъдеще на церемония във Вашингтон, е документ, който ще регламентира един вече реален процес: разширяване и задълбочаване на взаимодействието между тези три страни от региона. Това ще бъде възможно най-добрия начин за успешно реализиране на македонската инициатива, представена по време на срещата на НАТО в Прага, където президентите на трите страни получиха от президента на Съединените Щати Джорж Буш най-категорична подкрепа за цялостното развитие на процеса. Съгласно Меморандума за разбирателство, подписан от министрите на отбраната на Македония и Албания през февруари, на 31 март в Криволак се проведоха първите съвместни учения на двете армии. Става дума за всеобхватен проект, който, както се предполага, няма да се реализира от отделни институции на Охридско-Адриатическата група. Това е едно многопланово начинание, което цели възможно най-бързо да осигури членството на тези страни в НАТО, като за всяка от страните ще бъде взето отделно решение. Хартата определя основните политически направления на сътрудничество между Македония, Албания и Хърватска с подкрепата на Съединените Щати, но всяка от страните-кандидатки трябва да изпълни определени задачи, независимо една от друга.
ЮЕ Таймс: Как Брюксел оценява готовността на Македония да отговори на натовските стандарти?
Митрева: Националната годишна програма за пълноправно членство в НАТО за 2002-2003 гг. бе оценена като един изчерпателен документ, отразяващ резултатите, постигнати по пътя на позитивното развитие. Получихме и положителни оценки за реформата в отбраната, както и подкрепа за ускорено повишаване на професионализма в армията, премахване на някои видове въоръжение и екипировка, модернизиране на военната доктрина, дългосрочното бюджетно планиране за отбраната и увеличаване броя на представителите от различните етнически общности във въоръжените сили. Ние добре знаем, че постигането на натовските стандарти е значително по-обширна задача, отколкото просто да отговорим на военните изисквания на Алианса. Ефективната демокрация се основава на правови норми, зачитане на човешките и малцинствените права, а също така върху развитата пазарна икономика - това са политическите изисквания, на които страните трябва да отговарят, ако желаят да членуват в НАТО. В тази връзка, Македония се концентрира върху изпълнението на Рамковото споразумение, борбата с организираната престъпност и корупцията, а също така и снабдяване със стрелково и малкокалибрено оръжие.
ЮЕ Таймс: Кога, по ваше мнение, Македония ще бъде приета в ЕС като пълноправна членка?
Митрева: Македония ще кандидатства за членство в ЕС, когато прецени, че е настъпил подходящия момент за тази историческа крачка. Възможно е, условията за това да узреят до края на годината. Обаче подаването на молбата за присъединяване е начало на една дълга процедура, която ще завърши с обсъждане в Министерския съвет, независимо от добре мотивираното искане. На този етап страната получава статут на страна-кандидатка за членство, който тя може да има за неопределен период от време, а в някои случаи това означава десетилетия. Това не е израз на пораженчески дух. Казвам това, за да подчертая, че самото подаване на молбата за членство не означава неговата реализация, а се явява по-скоро една формална крачка в посока към пълноправното членство в ЕС. Македония бе първата държава, подписала Споразумението за присъединяване и стабилност.И сега, в навечерието на неговата окончателна ратификация, Македония демонстрира своята твърда ангажираност за цялостната му реализация. Македония е страна, която съдейства на въоръжените сили на ЕС. Тези факти заедно с разбирането, че разширяването на ЕС е непрекъснат процес ни изпълват с оптимизъм.
ЮЕ Таймс: Как вие оценявате ситуацията в Македония от гледна точка на сигурността? Тъй наречената Албанска национална армия предрича ново дестабилизиране на обстановката. Доколко е силна тази радикална групировка, която несъмнено присъства в регионите, където по-рано имаше кризисна ситуация?
Митрева: Вярвамсе, че епохата на балканските конфликти е приключила и ние навлизаме в период на разбирателство, сътрудничество и интеграция. Винаги ще съществуват "тъмни" сили, които са заинтересувани думата "Балканите" да предизвиква негативни асоциации. Нашето задължение, обаче, е да променим представата и да придадем нов смисъл на тази дума. За съжаление, това не се постига чрез опасни политически програми, които отново звучат и призовават към създаване на етнически чисти територии, промени на границите и размяна на територии. Колкото и несериозно да изглеждат тези идеи, отговорът трябва да бъде незабавен и еднозначен, тъй като те принадлежат на миналото, а хората, пропагандиращи това, трябва да станат част от необратимия политически процес, който ние сме надживели.
