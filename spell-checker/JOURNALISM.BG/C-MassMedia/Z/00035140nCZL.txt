ОССЕ е обезпокоена от глобата, наложена на албанския ТВ канал „Топ Ченъл”
					30/06/2010
					 
						ТИРАНА, Албания -- Ръководителят на отдела на ОССЕ за свободата на медиите Дуня Миятович разкритикува във вторник (29 юни) решение на съд в Тирана, който призна местния телевизионен канал „Топ Ченъл” за виновен в „незаконно филмиране” и „нарушаване на правото на личен живот”. На телевизията беше разпоредено да заплати 400 000 евро след излъчването на видеозапис с бившия министър на културата Юли Панго, в който той иска сексуални услуги в замяна на назначаването на работа в неговото министерство през март 2009 г. „Глобата е много голяма и непропорционална”, заяви Миятович. Съдебното решение предизвика остри реакции и в местните медии, които поставиха под въпрос професионализма на съдията. (Телеграфи, Радио Свободна Европа, Би Би Си - 29/06/10)
