Румънският премиер Бок отново потвърди тавана за увеличение на заплатите на учителите
					29/03/2010
					 
						БУКУРЕЩ, Румъния -- Премиерът Емил Бок отново потвърди в събота (27 март), че учителите няма да получат повече от 17 % увеличение на заплатите поради бюджетните ограничения. Въпросът бе повдигнат през 2008 г., когато предишното правителство, водено от Националлибералната партия, взе решение за увеличението със 17 %. Парламентът обаче прие промяна на закона - по инициатива на президента Траян Бъсеску, подкрепена от управляващата сега Либералдемократическа партия (ЛДП) - повишавайки това увеличение на 50 %. След като ЛДП спечели изборите и дойде на власт, тя се отказа от 50-процентното повишение заради икономиката и промени законодателството. Профсъюзите на учителите няма да оставят въпроса и сега заплашват с обща стачка, което може да създаде проблеми със завършването на годината. (Гъндул - 28/03/10; РФЕ, Hotnews.ro - 27/03/10)
