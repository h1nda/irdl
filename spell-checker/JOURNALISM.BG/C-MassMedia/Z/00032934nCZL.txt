Властите наредиха принудителна евакуация в Северна Албания
					04/01/2010
					 
						ТИРАНА, Албания -- В неделя (3 януари) Службата за бедствия в Тирана разпореди евакуирането на гражданите от всички засегнати от наводненията области в Северна Албания, която беше засегната от проливни дъждове през последните няколко дена. Всеки, който откаже да напусне, ще бъде принуден да направи това. Някои от живеещите в близост до река Дрин в Шкодра са отказали да напуснат въпреки непрекъснатите настоявания. Около 100 жилищни сгради в района са били наводнени. Прогнозата за времето предвижда нови валежи през настоящата седмица. (Старт, Топ Ченъл, Телеграфи, Balkan Web - 03/01/10)
