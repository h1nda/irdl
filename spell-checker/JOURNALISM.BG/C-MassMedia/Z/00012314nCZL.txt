Андора бие Македония в квалификационен мач за световно първенство
					14/10/2004
					 
						ПАРИЖ, Франция -- Аматьорският отбор на Андора произведе най-голямата изненада в квалификациите за Световната купа по футбол в сряда (13 октомври), като победи Македония с 1-0 в 1-а група. Малкото княжество е губило всички мачове в квалификациите за Световната купа 2002 и Евро 2004. От друга страна македонците излязоха на терена след внушителното равенство 2-2 с Холандия миналата събота. Във 2-а група Албания победи Казахстан с 1-0 в Алмати, а Турция и Дания направиха равенство 1-1 в Копенхаген. В 7-а група Сърбия и Черна гора разгроми Сан Марино с 5-0, а в 8-а група България победи Малта с 4-1. (AП, AФП - 13/10/04)
