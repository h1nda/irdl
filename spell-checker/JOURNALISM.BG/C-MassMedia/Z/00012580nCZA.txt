Новото правителство на Косово ще има повече правомощия 
					09/11/2004
					Шефът на ЮМНИК Сьорен Йесен-Петерсен обяви решението си да даде повече правомощия на следващото правителство на Косово. Разговорите по формиране на коалиция измежду партиите, спечелили най-много гласове на парламентарните избори в провинцията, все още продължават. 
					От Серемб Герги за Southeast European Times в Прищина -- 09/11/04
 
					 
						
Шефът на ЮНМИК Сьорен Йесен-Петерсен обяви в понеделник (8 ноември) планове за увеличение на правомощията на правителството на Косово. [Африм Хайрулаху]
						Шефът на ЮНМИК Сьорен Йесен-Петерсен е удостоверил окончателните резултати от общите избори в Косово на 23 октомври, откривайки пътя към формиране на следващото правителство в провинцията. 
						
						"Повишена отговорност и способност ще се очакват от правителството, за да може Косово да се подготви за постигане на основните стандарти до средата на 2005 г.," посочи в свое изявление Йесен-Петерсен. След като подписа протокола с изборните резултати, той призова политическите партии да се захванат за работа. 
						Почти седмица след като Централната избирателна комисия в провинцията обяви резултатите, основните политически партии в Косово все още не са постигнали споразумение за формиране на коалиция. 
						Според съобщения в местната преса Демократичната лига на Косово на президента Ибрахим Ругова се очакваше да проведе консултации тази седмица с лидерите на Демократическата партия на Косово (ДПК) и Алианса за бъдещето на Косово (АБК).
						ДЛК спечели 45,42 % от гласовете и не успя да си оигури пълно мнозинство, за да управлява самостоятелно. Цитирайки източници от партията, косовският всекидневник Зери съобщи, че лидерите на ДЛК са обсъждали два възможни сценария за киалиционен кабинет. Според първия кабинетът ще бъде ръководен от лидера на ДПК Хашим Тачи, чиято партия зае второ място на изборите с 28,9% от гласовете. Другият сценарий предвижда правителство под ръководството на Рамуш Хайрадинай, чийто АБК се класира трети. Твърди се, че мнозинството от ръководството на ДЛК подкрепя втория вариант. 
						
						Преди няколко дни обаче Харадинай е получил писмо от Трибунала на ООН за военни престъпления. В него се отправя покана към него да се яви на съдебно заседание в Прищина следващата седмица, за да отговаря, по думите на лидера АБК, " неуточнени обвинения, свързани със събития от времето на конфликта 1998-1999 г. ," вкл. и ролята на самия Харадинай. Това може допълнително да усложни политическата ситуация. 
						Местни вестници прогнозират, че Йесен-Петерсен вероятно ще се намеси, ако партиите не успеят да постигнат споразумение в рамките на десет дни. 
						"Всички партии трябва да се вслушат в гласа на народа, който иска подобряване на жизнените условия, икономическо развитие, повече работни места и сигурност," каза Йесен-Ппетерсен, подчертавайки важността да се чуе " гласа на малцинствата и по-конкретно този на сръбската общност."
