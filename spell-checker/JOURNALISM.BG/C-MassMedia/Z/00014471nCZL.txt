Премиерите на страните от ПСЮИЕ ще се срещнат в Букурещ следващата седмица
					06/05/2005
					 
						БУКУРЕЩ, Румъния -- В сряда (11 май) Букурещ ще стане домакин на осмата среща на върха на държавните или правителствени ръководители на страните членки на Процеса на сътрудничество в Югоизточна Европа (ПСЮИЕ). Срещата ще отбележи края на мандата на Румъния като действащ председател на ПСЮИЕ; Гърция поема председателството след нея. Това ще бъде първата среща на върха, в която Хърватия ще участва като пълноправен член, а Молдова като наблюдател. Основна тема ще бъдат последните събития в региона и в частност напредъкът на Румъния и България в процеса на присъединяване към ЕС. Представители на Европейската комисия, НАТО, ОССЕ, Съвета на Европа и Пакта за стабилност също ще вземат участие в срещата. (Ромпрес - 05/05/05)
