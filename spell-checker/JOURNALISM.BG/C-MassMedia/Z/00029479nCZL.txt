Хърватски генерал бе осъден на затвор заради злоупотреби
					03/03/2009
					 
						ЗАГРЕБ, Хърватия -- Генерал Владимир Загорец получи седемгодишна присъда в понеделник (2 март) за присвояване на 3,96 милиона евро от съмнителна сделка за оръжие. Съдът го осъди заради злоупотреба със служебното положение между 1993 и 2000 г, докато е бил заместник-министър на отбраната, отговарящ за доставките на оръжие. Съдът също е разпоредил той да върне парите, които е присвоил от държавата. Хърватските прокурори твърдят, че когато той е напуснал военното министерство през 2000 г. Загорец е откраднал парите и голям брой диаманти, които е получил от германски търговец през 1993 г. като гаранция за оръжейната сделка. Загорец е сред най-богатите хора в Хърватия, като личното му състояние е оценено на повече от 26 милиона евро. (AФП, ХИНА, ХРТ, 24 Сата - 02/03/09)
