Населението на Румъния е намаляло с един милион през последното десетилетие
17/01/2003
 
БУКУРЕЩ, Румъния -- Официалните резултати от преброяването, проведено миналия март, показаха, че населението е намаляло с почти 1 милион за десет години и възлиза на 21,7 млн. души. Националният статистически институт посочи две основни причини в четвъртък (16 януари): отрицателният естествен прираст и емиграцията. Тези фактори са намалили съответно и броя на работната сила. Около 2,3 млн. са определени като членове на етнически малцинства. (Ромпрес - 17/01/03)
