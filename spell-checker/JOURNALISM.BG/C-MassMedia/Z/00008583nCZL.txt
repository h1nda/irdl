ЕС критикува едностранното решение на Хърватия да обяви защитена морска зона
05/10/2003
 
РИМ, Италия -- Председателят на Европейската комисия Романо Проди изрази съжаление в събота (4 октомври) по повод едностранното решение на Хърватия да установи екологична и риболовна зона в Адриатическо море. Депутатите в Загреб одобриха спорното решение е петък по молба на правителството. Проди заяви, че е очаквал решението да бъде взето чак след преговори със Словения, в съответствие с политиката на ЕС на диалог, насочена към разрешаване на споровете. Други високопоставени представители на ЕС също изразиха неодобрение, в това число комисарят на ЕС по външната политика и сигурността Хавиер Солана и италианският премиер Силвио Берлускони, чиято страна в момента оглавява ротационното председателство на ЕС. (ХИНА, Би Би Си , РТРС, СTA - 04/10/03)
