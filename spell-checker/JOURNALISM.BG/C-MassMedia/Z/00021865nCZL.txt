Турция вдигна забраната за "ЮТюб"
					11/03/2007
					 
						АНКАРА, Турция -- Турция вдигна забраната върху популярния уеб-сайт ЮТюб. Местен съд постанови в сряда (7 март), че интернет доставчиците не трябва да позволяват достъп до сайта, тъй като в него има видеоматериали, обиждащи основателя на съвременна Турция Мустафа Кемал Ататюрк. Ахтер Кутаджу, началник на корпоративни комуникации в "Турк Телеком" заяви пред журналисти в петък, че неговата компания е била посъветвана от съда да вдигне забраната. Абонатите сега възвърнаха пълния си достъп до уеб-сайта и неговото съдържание. (AП - 09/03/07)
