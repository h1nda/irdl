Словенският външен министър Рупел отрече, че ЕС пренебрегва плана на Ахтисаари за Косово
					26/10/2007
					 
						ПРИЩИНА, Косово, Събия -- Словенският външен министър Димитрий Рупел посети Прищина в четвъртък (25 октомври) и подчерта, че ЕС не е изоставил плана на бившия специален пратеник на ООН Марти Ахтисаари за контролирана независимост на провинцията. Той обаче подчерта, че документът от 14 точки, предложен от международната тройка на кръга от преговорите за окончателния статут през миналата седмица, има за цел да запълни пропастта между Белград и Прищина и дава дори по-добра основа за постигане на компромис. Рупел добави, че въпреки различните становища в рамките на ЕС за Косово той очаква членовете на Съюза да излязат с обща позиция за бъдещето на провинцията след края на преговорите през декември. (Косовапрес, РТК, Телеграфи, РСЕ, Balkanweb - 25/10/07)
