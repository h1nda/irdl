Генералният секретар на НАТО подкрепи усилията за интеграция на Албания и Хърватия
27/05/2004
 
Албанският президент Алфред Мойсиу (вдясно) се ръкува с генералния секретар на НАТО Яп де Хоп Схефер преди срещата им в Тирана в сряда. [AФП]
ЗАГРЕБ, Хърватия - В отделни срещи в Хърватия и Албания в сряда (26 май) генералният секретар на НАТО Яп де Хоп Схефер изрази подкрепа за усилията на двете страни за интеграция в пакта. В Хърватия той се срещна с премиера Иво Санадер и с председателя на парламента Владимир Шекс и изказа увереност, че по време на срещата на върха през юни в Истанбул ще бъде отправена покана за присъединяването на страната към алианса. Схефер също така призова за продължаване на сътрудничеството с Трибунала на ООН за военни престъпления. По-късно в Тирана той се срещна с президента Алфред Мойсиу, за да засвидетелства подкрепата си и насърчи страната да продължи с реформите по пътя й към НАТО. Посещенията на Схефер са част от обиколка на Балканите, която предхожда срещата на върха идния месец. (Вечерни лист - 27/05/04; ATA, ХИНA, Острейлиън, AФП - 26/05/04)
