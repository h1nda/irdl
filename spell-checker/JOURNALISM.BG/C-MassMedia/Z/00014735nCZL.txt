Министри изразяват оптимизъм относно кандидатурата на Македония за интеграция в НАТО
					30/05/2005
					 
						СКОПИЕ, Македония -- Външният министър Илинка Митрева и министърът на отбраната Йован Манасиевски се срещнаха в петък с членове на Северноатлантическия съвет. Те казаха, че членовете са дали висока оценка на темпа на провежданите реформи и са призовали Скопие да продължава напред по пътя към членство в НАТО. Правителството се надява да получи покана за членство идната година. 
						Други новини: Специалният представител на ЕС в Скопие Михаил Салин отново изрази оптимизъм относно кандиатурата на Македония за интеграция в ЕС в интервю от края на седмицата за радио "Свободна Европа". Шведският дипломат отказа да уточни конкретните условия, при които Македония би могла да влезе в ЕС, заявявайки, че има да се свърши още много работа. Но Салин изрази надежда, че местните политици разбират важността на процеса на реформи и имат нужната политическа воля.
						Междувременно канцеларията на Салин и американското посолство в Скопие излязоха с общо изявление, в което дават висока оценка на одобрения от правителството законопроект за определяне на символите на общинско ниво. Събитието от миналата седмица бе окачествено като важна стъпка към реализирането на Охридското спораузмение. (Уеб-сайт на македонското правителство - 30/05/05; A1 TВ - 29/05/05; Дневник - 28/05/05; A1 TВ - 27/05/05)
