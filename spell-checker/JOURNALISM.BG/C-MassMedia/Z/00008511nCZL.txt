Гюл: Важно е Ирак да не се превърне в база на терористи
29/09/2003
 
НЮ ЙОРК, САЩ -- Турция ще изпрати войски в Ирак, тъй като е важно Северен Ирак да не се превърне в база на терористи, заяви външният министър Абдулах Гюл в събота (27 септември). Гюл бе на посещение в САЩ, за да участва в сесията на Общото събрание на ООН и да се срещне с Генералния секретар на ООН Кофи Анан.
Други новини: държавният министър Курсад Тюзмен заяви в неделя, че ООН е одобрила договори на стойност 102 млн. щ.д., които страната му е подписала с Ирак преди войната в рамките на програмата храни срещу петрол. Той добави, че на турски компании е било възложено изпълнението на договори на стойност 200 млн. щ.д. за възстановяване на следвоенен Ирак. (Хюрриет, Миллиет, АФП - 28/09/03; Анадолска агенция, НТВ, ТРТ 2 - 27/09/03)
