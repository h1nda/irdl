Завърши общественият дебат за конституционните промени в Македония 
					06/10/2005
					 
						СКОПИЕ, Македония -- Общественият дебат за измененията на конституцията, свързани с важните съдебни реформи, завърши в сряда (5 октомври), след последната среща в Скопие между президента Бранко Цървенковски и правни експерти. По-късно Цървенковски представи на правителството предложенията за промени и своите забележки. От канцеларията му казаха, че Цървенковски е възразил срещу някои от проектопредложенията на кабинета, като например определяне на изпитателен срок за магистратите. Преструктурирането на съдебната власт е основно условие за напредък в процеса на евроатлантическа интеграция на Македония. (Телма ТВ, A1 ТВ, Макфакс - 05/10/05)
