Турция предупреди САЩ във връзка със законопроекта за арменския геноцид
					02/03/2010
					 
						АНКАРА, Турция -- В понеделник (1 март) външното министерство призова членовете на комисия на Конгреса на САЩ да не признават убийствата на арменци в Османската империя през Първата световна война за геноцид. В изявление министерството заявява, че така наречената резолюция за арменския геноцид ще навреди на отношенията между Анкара и Вашингтон и ще е спънка в процеса на нормализиране на отношенията между Турция и Армения. Комисията по външни отношения на Камарата на представителите трябва да обсъди и гласува резолюцията в четвъртък. (Ройтерс, Прес ТВ, ЮПИ, Синхуа, АП - 01/03/10)
