Европейските министри на транспорта се срещнаха в София 
					01/06/2007
					 
						СОФИЯ, България -- Европейската конференция на министрите на транспорта (ЕКМТ) приключи своята двудневна годишна среща на високо равнище в София в четвъртък (31 май). Министри от 44 държави членки и осем асоциирани държави присъстваха тази година, за да обсъдят транспортните задръствания. ЕКМТ изнесе статистики, които показват, че транспортните задръствания водят до загуби, достигащи до 1,5 % от БНП. Експертите предупредиха също така, че стойността на тези загуби може да се утрои през следващите 20 години, ако не бъдат предприети конкретни действия. (Фокус, МИА, АП - 31/05/07)
