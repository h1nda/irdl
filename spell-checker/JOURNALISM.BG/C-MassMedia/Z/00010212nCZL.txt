Трибуналът в Хага разпитва бивш хърватски вътрешен министър
19/03/2004
 
ЗАГРЕБ, Хърватия -- Бившият вътрешен министър Иван Ярняк бе разпитван в четвъртък (18 март) от следователи на Международния наказателен съд за бивша Югославия. По-късно Ярняк каза, че събеседването ще продължи в петък. Официална информация не бе предоставена, но се съобщава, че следователите проявяват интерес към периода 1992 - 1996 г., когато Ярняк е бил на длъжността вътрешен министър и председател на парламентарната комисия по вътрешните въпроси и националната сигурност. (Хърватско радио, ХИНA - 18/03/04)
