Дел Понте призова властите на БиХ да заловят Караджич
					11/11/2005
					 
						САРАЕВО, Босна и Херцеговина (БиХ) -- Главният прокурор на трибунала на ООН за военни престъпления Карла дел Понте посети БиХ в четвъртък (10 ноември) и се срещна с местни официални лица. Говорителката й Флорънс Хартман каза, че Дел Понте е пристигнала в Сараево, за да изрази тревогата си от липсата на напредък в действията по издирването на укриващия се Радован Караджич, като добави, че Дел Понте упорито ще преследва целта си да изправи пред правосъдието седемте останали обвинени във военни престъпления.
						Също в четвъртък ЕУФОР приключи операция по изнасяне на излишните оръжия от казарма на армията на Република Сръбска. Около 30000 оръжейни единици бяха унищожени в топилна пещ в Баня Лука през последните няколко месеца. (Независне новине, Дневни аваз - 11/11/05; ПБС БиХ, РТС РС, Фена - 10/11/05)
