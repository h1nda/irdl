Делова хроника
		09/09/2005
		Преглед на деловите и икономически новини от Балканите след 2 септември.
		(Различни източници – 02/09/05 – 09/09/05)
 
		 
			
Министърът на икономиката на Сърбия Милан Париводич съобщи в сряда (7 септември), че той очаква Сърбия да стане член на СТО до 2008 г. Първият етап от преговорите за членството със СТО вероятно ще започнат на 7 октомври, добави той. [Архив]
			Румънският министър на икономиката Кодрут Серес съобщи, че цените на газта и електричеството няма да се променят до края на годината, но най-вероятно ще бъдат повишени в началото на 2006 г. Серес също потвърди, че националната газова компания "Ромгаз" води преговори с руската компания "Газпром" за квоти за внос на природен газ за четвъртото тримесечие на 2005 г. и първото тримесечие на 2006 г. 
			*** 
			Гърция ще отбележи ръст в икономическото си развитие от около 3,7 на сто през тази година, което е под очаквания от правителството растеж от 3.9 на сто, съобщи националната статистическа служба. Икономиката на страната е регистрирала ръст от 3,7 на сто в годишно изражение през второто тримесечие на 2005 г. в сравнение с 3,5 на сто през първото тримесечие. 
			*** 
			Нова Люблянска Банка на Словения (НЛБ) е закупила дял от 81 процента в Тузланска Банка на Босна и Херцеговина за 26 милиона евро. НЛБ вече притежава контролния пакет в три други босненски банки: Банка СБС, Банка ЛХБ и Развойна Банка. 
			 *** 
			Окончателният публичен търг за приватизацията на турската петролна рафинерия "Тупраз" ще се проведе на 12 септември, според изявление на приватизационния борд. Девет консорциума и индивидуални фирми ще кандидатстват за закупуване на рафинерията, включително и "Петрол Офиси" - консорциум на "Тупраз", консорциумът "Зорлу-ПКН Орлен", консорциумът "Коч-Айгаз-Опет-Шел", австрийската компания "OMV" и унгарската "MOL". 
			 *** 
			Енергийната компания "Енергоинвест" на Босна съобщи, че е спечелила договор за 22,8 милиона евро в Алжир. Компанията ще строи електрическа трансмисионна линия от 400 кv. 
			*** 
			Енергийната компания "ХЕП" на Хърватия обяви, че ще инвестира 29 милиона евро за модернизирането на старата мрежа от нагревателни тръбопроводи в Загреб и Осиек. По-голямата част от 24 милиона евро ще бъде платена от заем от Световната банка, след подписването на споразумението през 2006 г. 
			*** 
			Седемдесетият международен търговски панаир в Солун започна в петък (9 септември). Предвиждаше се гръцкият премиер Костас Караманлис да направи обръщение на церемонията по откриването. Профсъюзите обявиха, че ще организират протестни демонстрации, за да изразят недоволството си от социалното осигуряване и системата на реформи в заетостта. 
			 *** 
			Фондовите борси на Кипър и Гърция ще имат обща търговска платформа според договор, който ще бъде одобрен официално през следващата седмица. Според шефа на Кипърската борса, Акис Клеантус, акциите, които ще се търгуват чрез общата платформа ще бъдат в евро.
