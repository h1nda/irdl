Хърватски професори бяха осъдени за вземане на подкупи
					28/05/2009
					 
						ЗАГРЕБ, Хърватия -- В сряда (27 май) съд в Загреб осъди двама университетски професори и още едно лице, което е служило като посредник в така наречената "Афера с индексите", при която професорите са получавали подкупи от студенти, за да ги запишат незаконно в университетите. Драган Баданяк от транспортния факултет на Загребския университет беше осъден на две години и половина затвор със забрана да преподава в продължение на пет години. Неговият колега Младен Будор и посредникът Крешимир Сомек получиха условни присъди от по десет месеца. Десет студенти също бяха изключени за даване на подкупи. Корупционният скандал се разгоря през септември. Въпреки че записването в университетите в Хърватия е свободно, всяка година се приемат само ограничен брой студенти. (АП, Слободна Далмация, ХИНА, Ютарни Лист, Явно - 27/05/09)
