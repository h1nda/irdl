Хърватски кардинал посети концентрационен лагер
					25/09/2009
					 
						ЗАГРЕБ, Хърватия -- Кардинал Йосип Божанич, архиепископ на Загреб, посети в четвъртък (24 септември) мястото на печално известния концлагер в Ясеновац, първото подобно посещение на местен глава на католическата църква. Божанич оплака десетките хиляди души, избити там от пронацисткия режим в страната през Втората световна война. "Тук, в Ясеновац, изпитваме дълбока болка заради всички жертви, особено онези, които са страдали и са били убити тук от хървати и по-специално от членове на католическата църква," каза той. Божанич обаче не поднесе извинения, а вместо това защити църквата. "Макар и да признаваме греха на онези, които незаслужено са носили името католик, Католическата църква никога не е участвала или подкрепяла тези престъпления," каза той. Кардиналът отдаде почит и на жертвите на комунистическия режим. Критиците обвиняват църквата и оглавяващия я през Втората световна война кардинал Алойзие Степинац за сътрудничеството й с усташкия режим. (Явно, Вечерни Лист, ХРТ, АП, ДПА - 24/09/09)
