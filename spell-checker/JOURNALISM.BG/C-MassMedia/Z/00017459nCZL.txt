Екип на НАТО ще посети Македония следващата седмица, за да направи оценка на темповете на реформите
					02/02/2006
					 
						СКОПИЕ, Македония -- Екип на НАТО ще посети Македония следващата седмица, за да направи оценка на темповете на реформите, каза министърът на отбраната Йован Манасиевски в сряда (1 февруари). Основна тема на разговорите ще бъде изпълнението на мерките, насочени към преструктуриране на въоръжените сили, както и конституционните и съдебните реформи. Манасиевски добави, че очаква като цяло положителна оценка. 
						Също в сряда Норвегия дари 200000 евро на министерството на отбраната за създаване на център за подпомагане на социалната реинтеграция на съкратени от армията военни. Средствата ще се използват за оборудване и програми за обучение. (Уеб сайт на македонското правителство - 02/02/06; A1 ТВ - 01/02/06)
