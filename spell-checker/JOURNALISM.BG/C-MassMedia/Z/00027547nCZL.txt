Еврокомисар Кунева призова българските политици да се заемат с корупцията
					27/08/2008
					 
						БРЮКСЕЛ, Белгия -- Българските политици трябва да се обединят в борбата срещу корупцията и организираната престъпност, за да отговорят на критиките, отправена им от техните европейски партньори, каза еврокомисарят по защитата на потребителите Кунева в интервю за “Файненшъл Таймс” във вторник (26t август). Според Кунева е жизнено важно да се демонстрира, че България предприема решителни стъпки. Кунева каза обаче, че е донякъде несправедливо европейците да представят България като страна с ширеща се корупция. Докладът на Европейската комисия от миналия месец за напредъка на България съдържаше най-острата критика, отправяна към която и да било страна членка. (Дневник, Медиапул, Стадарт - 27/08/08; Файненшъл Таймс - 26/08/08)
