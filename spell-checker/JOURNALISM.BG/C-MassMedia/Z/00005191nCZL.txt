Македонската комисия за борба с корупцията иска бившите държавни служители да обявят авоарите си
26/11/2002
 
СКОПИЕ, Македония -- Комисията за борба с корупцията постанови в понеделник (25 ноември), служителите от кабинета на бившата управляващата коалиция ВМРО-ДПМНЕ да попълнят финансови декларации. Същото се отнася и за членовете на настоящото правителство. Комисията определи 30-дневен срок, в който висшите служители в правителството, парламента и държавните предприятия трябва да представят поверителните данни. Комисията иска да документира индивидуалните активи, за да проследи случаите на необичайно забогатяване. (Дневник, Вест, Утрински вестник - 26/11/02; A1 ТВ - 25/11/02)
