Скандален водач на румънските миньори бе освободен от затвора
					03/12/2007
					 
						БУКУРЕЩ, Румъния -- Бившият профсъюзен лидер Мирон Козма, който прекара десет гдини в затвора за организирането на бунта на миньорите през 1991 г. в Румъния, бе освободен в неделя (2 декември). Безредиците, избухнали във връзка с плановете на правителството да затвори голям брой мини, работещи на загуба, доведе до събарянето на първото посткомунистическо правителство в Румъния. Трима души бяха убити и десетки ранени по време на тридневните сблъсъци между миньорите и поддръжници на реформаторското правителство. Козма оглави още няколко сблъсъка. "Прекарах десет години в затвора, защото си свърших работата като профсъюзен лидер и проявих достатъчно смелост да се опълча срещу корумпираните политици и да се боря за правата на работниците," каза той, напускайки затвора Рахова в предградията на Букурещ. (АФП, Медиафакс, Ромпрес - 02/12/07)
