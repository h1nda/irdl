Гръцките фермери прекратиха блокада с трактори
					17/02/2010
					 
						АТИНА, Гърция -- Фермерите, които блокираха ГКПП "Кулата-Промахон" на границата с България почти месец, обявиха във вторник (16 февруари), че ще прекратят протеста си. Решението дойде след среща със заместник-министъра на земеделието Михалис Кархимакис. Един от представителите на протестиращите каза, че въпреки че са удовлетворени засега, те ще блокират пътищата отново, ако исканията им не бъдат изпълнени до ноември. Фермерите искат сигурни субсидии, гарантирани изкупни цени за продукцията си, по-ниски производствени разходи и помощ за техните банкови кредити. (Катимерини, Етнос - 17/02/10; АНА-МПА, News In - 16/02/10)
