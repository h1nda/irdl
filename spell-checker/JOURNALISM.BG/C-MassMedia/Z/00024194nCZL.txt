Българските медицински сестри казаха, че ЕС трябва да поддържа връзките си с Триполи
					11/10/2007
					 
						БРЮКСЕЛ, Белгия -- ЕС трябва да поддържа връзките си с Либия, каза в сряда (10 октомври) Валентина Сиропуло, една от шестте български медицински сестри, държани осем години в затвор в Либия по обвинения, че са заразили деца с вируса на ХИВ. Медиците бяха в Брюксел на посещение в Европейския парламент. Тя определи отношенията между ЕС и Либия като въпрос на "намиране на правилния тон, намиране на баланса между плюсовете и минусите". Медиците бяха поканени за участие в церемониите за отбелязване на Световния ден срещу смъртното наказание. Първоначално осъдени на смърт от либийския съд, техните присъди в края на краищата бяха намалени на доживотен затвор. Накрая шестте бяха прехвърлени в България, където получиха помилване от президента. (АФП, EU Observer, БНР, БТВ, Фокус, БГНЕС - 10/10/07)
