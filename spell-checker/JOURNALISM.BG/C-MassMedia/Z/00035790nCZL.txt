Членът на "Земунския клан" Калинич беше екстрадиран в Сърбия
					25/08/2010
					 
						ЗАГРЕБ, Хърватия – Членът на "Земунския клан" Сретко Калинич беше екстрадиран рано в сряда (25 август) от Хърватия в Сърбия, където е осъден задочно на 30 години затвор за убийството на сръбския премиер Зоран Джинджич през март 2003 г. Калинич е първият хърватски гражданин, който е екстрадиран в друга държава въз основа на Споразумението за екстрадиция, което неотдавна беше подписано между Загреб и Белград. Преди той да бъде екстрадиран, във вторник съд в Загреб го осъди на 18 месеца затвор за притежание на фалшиви паспорти, които той е получил въз основа на неверни данни и неистински документи. (РТС, Танюг, Бета, Б92, ДПА - 25/08/10; Ютарни Лист, ХРТ, Б92 - 24/08/10)
