Албания разработва стратегия за борба с търговията на наркотици
09/05/2004
 
ТИРАНА, Албания -- След публикуването на критичния доклад на ЕС правителството обяви в събота (8 май), че работи върху стратегия за борба с наркотрафика. Министърът на вътрешните работи Игли Тоска каза, че усилията за пресичане на контрабандата ще бъдат приоритет в правителствената политика тази година, включваща пакет със закони срещу мафията, мерки срещу корумпираните полицейски служители и установяването на програма за защита на свидетелите.
В други новини, албанските медии съобщиха в петък, че преговорите за финансиране на пан-европейския Коридор 8 ще започнат следващия месец. Проектът ще свърза Албания с Македония, България и Турция. В същото време представителят на МВФ в Тирана Ян Питър Олтърс каза, че правителството трябва да отделя повече внимание на инфраструктурните проекти. (AФП - 08/05/04; Албейниън Нюз, ATA - 07/05/04)
