Франция ратифицира протоколите за присъединяване към НАТО на България и Румъния
06/02/2004
 
ПАРИЖ, Франция -- В четвъртък (5 февруари) Франция приключи ратификационните процедури по приемането на седем нови членки на НАТО - тя е последният член на алианса, който прави това. Групата на новите членки включва България, Естония, Латвия, Литва, Румъния, Словакия и Словения. Представители на 19-те членки на НАТО подписаха протоколи с кандидатите миналия март, предвиждайки, че ратифицирането ще отнеме около една година. Неотдавнашна декларация на алианса подсказва, че новодошлите ще участват в срещата на върха през юни в Истанбул като официални членове. (БTA, Медиапул, Ромпрес - 06/02/04)
