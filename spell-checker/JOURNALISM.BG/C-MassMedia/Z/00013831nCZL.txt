Комисия на ЕС ще обсъди в четвъртък хърватската кандидатура за членство
					08/03/2005
					 
						БРЮКСЕЛ, Белгия -- Хърватската кандидатура за членство в ЕС и планираното за 17 март стартиране на преговорите за членство в ЕС ще бъдат обсъдени по време на заседанието на Комитета на постоянните представители към ЕС (COREPER) . Според изявление на Европейската комисия (ЕК), цитирано от EU Observer в понеделник, COREPER се очаква да изработи проектозаключения преди заседанието на Съвета на ЕС на 16 март. Говорител на ЕК потвърди, че началото на преговорите за членство със Загреб е поставено под съмнение поради отказа на правителството да арестува и екстрадира запасния генерал Анте Готовина, един от най-издирваните обвиняеми от Трибунала на ООН за военни престъпления. В понеделник главният прокурор на ООН Карла дел Понте отново разкритикува Хърватия за това, че не го предава в Хага. (EU Observer, Reuters, HINA - 07/03/05)
