Депутати от ЕП настояват за либерализиране на визовия режим с Косово
					30/09/2009
					 
						ПРИЩИНА, Косово -- Европейският парламент (ЕП) увеличава натиска върху Европейската комисия (ЕК) и Съвета на Европа за намиране на начин Косово да бъде включено в процеса на либерализиране на визовия режим с ЕС. Британският депутат в ЕП Сара Лъдфорд направи това предложение във вторник (29 септември), по време на дебат в парламентарната комисия по външна политика на ЕП. Същото искане беше отправено и от докладчика на ЕП по въпросите на либерализирането на визовия режим за Западните Балкани Таня Файон.
						Междувременно представители на ЕК обявиха, че делегация ще посети границата между Косово и Сърбия, за да се увери, че сръбските власти я третират като всяка държавна граница, съобщиха местните медии в сряда. Според информация от Брюксел визитата ще бъде осъществена в средата на октомври. (Експрес, Коха Диторе, Кохавижън, Телеграфи - 30/09/09)
