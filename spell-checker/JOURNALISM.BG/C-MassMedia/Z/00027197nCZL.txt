Адвокатите на Караджич обжалваха предаването му на Хагския трибунал
					27/07/2008
					 
						БЕЛГРАД, Сърбия -- Адвокатите, представляващи бившия босненски сръбски лидер Радован Караджич подадоха жалба в петък (25 юли) срещу екстрадирането му в Хагския трибунал за военни престъпления. Документът бе подаден в последната минута, тъй като крайният срок изтичаше в полунощ, за да избегнат "незабавното му предаване" на Трибунала, предадоха сръбските медии, цитирайки адвоката на Караджич Светозар Вуячич в събота. Сръбският съд за военни престъпления ще разполага с три дни, за да разгледа жалбата, преди Министерството на правосъдието да издаде окончателно нареждане за прехвърлянето на Караджич в Хага.
						В други новини от събота премиерът Мирко Цветкович описа пълното сътрудничество с Хага като задължение, което е пряко свързано със защитата на териториалната цялост и суверенитет на страната. В интервю за осведомителната агенция "Бета" той добави, че сега очаква ЕС да облекчи условията за присъединяване на Сърбия. (Политика, AФП, Си Ен Ен, СПА, Бета - 26/07/08; Би Би Си - 25/07/08)
