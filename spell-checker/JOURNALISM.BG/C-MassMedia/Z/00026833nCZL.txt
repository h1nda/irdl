Сръбските медии предадоха, че следващата седмица ще бъде сформирано проевропейско правителство
					20/06/2008
					 
						БЕЛГРАД, Сърбия -- Коалициите, водени от проевропейската Демократическа партия (ДП) и от Сръбската социалистическа партия (ССП), са се договорили да сформират правителство, предаде Б92 в четвъртък (19 юни). Въпреки че представителите на ССП твърдят, че не са провеждали преговори с ДП, а ДП твърди, че още няма споразумение, местните медии предават, че обявяването на новото правителство се очаква в началото на следващата седмица. 
						В интервю за "Вечерне Новости” лидерът на Сръбската радикална партия (СРП) Томислав Николич посочва, че според него лидерът на ССП Ивица Дачич е решил да се коалира с ДП. ССП е провела официални преговори само със СРП и с коалицията Демократическа партия на Сърбия-"Нова Сърбия". (Блиц, Политика, Вечерне Новости - 20/06/08; Б92, Бета - 19/06/08)
