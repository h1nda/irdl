Подразделение от БиХ се присъединява към международната мироопазваща мисия в Ирак
					14/06/2005
					 
						САРАЕВО, Босна и Херцеговина (БиХ) -- Министерството на отбраната на БиХ заяви в понеделник (13 юни), че подразделението от БиХ за ликвидиране на взривни бойни средства е поело задълженията си под американско командване близо до Фалуджа в рамките на международната коалиция в Ирак. Подразделението от 36 военнослужещи, в което участват професионални войници от двете автономни области на БиХ, пристигна в Ирак след десетдневно обучение в Кувейт. Задачата им ще бъде да откриват и унищожават неизбухнали конвенционални взривни бойни средства в определени събирателни пунктове. (ПБС БиХ - 13/06/05)
