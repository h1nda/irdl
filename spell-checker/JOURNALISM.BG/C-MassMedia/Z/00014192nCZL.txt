Македонското правителство приема план за действие за децентрализация 
					11/04/2005
					 
						СКОПИЕ, Македония -- Правителството одобри план за действие за прехвърляне на отговорности и финансови ресурси в рамките на процеса на децентрализация, се казва в съобщение за печата от петък (8 април). Планът включва детайлизиран график на всички дейности, свързани с реформата на управлението, която трябва да се осъществи през следващите шест месеца. Той се фокусира върху сектори като здравеопазване, образование, социална защита, комунално-битово обслужване, култура и финанси. Документът е част от програмата за децентрализация 2004-2007 г., която бе приета от кабинета в съответствие с Охридското мирно споразумение. Правителството реши освен това, че компетентните министри трябва да подготвят кампания за информиране на обществеността, насочена към запознаване на местните жители с хода на реформата на местното самоуправление. (Уеб сайт на македонското правителство, A1 TВ - 08/04/05)
