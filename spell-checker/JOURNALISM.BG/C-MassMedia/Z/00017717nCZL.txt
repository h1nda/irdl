Съд в БиХ издаде присъда по дело за хърватското самоуправление
					26/02/2006
					 
						САРАЕВО, Босна и Херцеговина (БиХ) -- Държавният съд в БиХ осъди бившия министър на отбраната на Федерация БиХ (ФБиХ) Мирослав Пърче на 18 месеца затвор в петък (24 февруари) след като бе осъден за злоупотреба със служебното положение. Обвиненията са свързани с решението му да разформирова хърватския компонент на армията на ФБиХ през март 2001, когато в автономната област бе обявена незаконно хърватско самоуправление. Пърче вече излежава петгодишна присъда за злоупотреби, свързани със скандала "Херцеговачка Банка". В понеделник, съдиите обединиха двете присъди в една, за общо шест години. (Независне новине - 25/02/06; ПБС БиХ, Фена - 24/02/06)
