Русия и САЩ останаха на различни позиции по отношение на Косово на среща, предхождаща срещата на високо равнище на Г-8
					31/05/2007
					 
						ПОТСДАМ, Германия -- Срещата на министрите на външните работи на Г-8 в Потсдам, Германия, в сряда (30 май) не успя да сближи позициите на Съединените щати и Русия по отношение на бъдещия статут на Косово. В кратко съобщение, публикувано след срещата, бе отбелязано, че различията остават и разговорите ще продължат. Съобщение на сръбската държавна медийна агенция "Танюг" гласи, че Вашингтон ще разпространи в четвъртък сред посланиците на страните членки на Съвета за сигурност на ООН ревизиран проект на нова резолюция за Косово. Предполага се, че тази нова версия ще вземе предвид някои от критиките към предишния проект. 
						Русия призовава за възобновяване на преговорите между сръбските и косовските албански власти, докато Съединените щати и някои техни съюзници от ЕС подкрепиха плана за уреждане на статута, предложен от пратеника на ООН Марти Ахтисаари. (Данас, Вечерни Новости, Политика - 31/05/07; Танюг, РТС, Ройтерс, Б92 - 30/05/07)
