Бомба избухна на пазар в Косово 
					18/11/2005
					 
						ПРИЩИНА, Косово, Сърбия и Черна гора -- В четвъртък (17 ноември) бомба избухна на оживен пазар за зеленчуци в преобладаващо сръбската община Стръпче, при което бяха ранени най-малко четирима души. Три от жертвите са сръбски младежи, а четвъртата е етнически албанец. Това е петият атентат срещу сърби в района от август насам. Политици от всички партии осъдиха атентата. (Политика, Данас - 18/11/05; AП, Ройтерс, KosovaLive, Бета, Б92, РТС, Танюг - 17/11/05)
