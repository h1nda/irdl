Македония и КеФОР взимат мерки за предотвратяване преминаването на въоръжени групи през границата с Косово
21/03/2004
 
СКОПИЕ, Македония -- Министърът на отбраната Владо Бучковски заяви в събота (20 март), че местните власти са в сътрудничество с КейФОР за предотвратяване преминаването в Косово на въоръжени групи от Македония с цел присъединяване към конфликта. Бучковски каза, че досега сътрудничеството дава резултати и не са регистрирани случаи на пресичане на границата. Той обаче предупреди, че ситуацията в Косово е опасна и съществува вероятност от разпространение на конфликта. Сътрудничеството между министерството на отбраната, министерството на вътрешните работи и държавната агенция за разузнаване е издигнато на възможно най-високо равнище. (Сайтел TВ, A1 TВ - 20/03/04)
