Трибуналът на ООН осъди босненски хърватин на 20 години затвор
		07/12/2005
		 
			ХАГА, Холандия -- Трибуналът на ООН за военни престъпления осъди в сряда (7 декември) бивш войник - босненски хърватин на 20 години затвор за убийството и преследването на мюсюлмани през 1993 г. Мирослав Брало, също известен като "Чико" на специалната част на хърватския съвет за отбрана, се призна за виновен по осем обвинения във военни престъпления и нарушения на човешките права. Той многократно е изнасилил мюсюлманка, принуждавал е мюсюлмански затворници да извършват католически ритуали и е убил някои от тях. Съдиите заявиха, че Брало сигурно е щял да получи по-строга присъда, ако не се беше признал за виновен и не се беше разкаял за извършените престъпления. 
			Други новини - Държавната агенция за информация и защита на Босна и Херцеговина задържа босненски сърбин във вторник, заподозрян в извършването на военни престъпления. Според съобщения на местните медии това е Драган Дамянович, издирван във връзка с военни престъпления, извършени срещу босненски цивилни лица в Бийелина от 1992 до 1993 г. (Ройтерс, Независне новине - 07/12/05; Би Би Си, Уеб-сайт на МНТБЮ - 06/12/05)
