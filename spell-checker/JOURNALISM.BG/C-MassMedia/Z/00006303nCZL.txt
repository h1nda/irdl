Хърватски опозиционен лидер подкрепя кампанията на САЩ срещу Ирак
17/03/2003
 
ЗАГРЕБ, Хърватска -- Председателят на Хърватския демократичен съюз Иво Санадер e заявил в статия, публикувана в съботния брой (15 март) на &lt;I&gt;Уол Стрийт Джърнъл&lt;/I&gt;, че неговата партия ще подкрепи военните действия в Ирак. Според него използването на сила е ужасен сценарий, но това понякога е единственият възможен начин да се предотвратят още по-лоши последствия. Хърватският министър на отбраната Желка Антунович обяви в телевизионно интервю същия ден, че правителството не е получило нови искания от САЩ за военна подкрепа. Правителството настоява всички такива искания да бъдат одобрени от парламента.
В други новини, председателят на Европейската комисия Романо Проди е заявил за италианския ежедневник &lt;I&gt;Пиколо&lt;/I&gt; в събота, че датата за присъединяване на Хърватска към ЕС зависи от скоростта на реформите. Той е казал, че "ако (Хърватска) умее да бяга, може да го постигне през 2007 г". (Ютарни лист, ХИНА - 16/03/03, ХРТ, ХИНА; Уол Стрийт Джърнъл, Пиколо - 15/03/03)
