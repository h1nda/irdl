Турция: изпращането на войски в Северен Ирак не е належащо
27/03/2003
 
АНКАРА, Турция -- Командващият генералния щаб на армията, генерал Хилми Йозкьок, заяви че неговото правителство ще се консултира със САЩ преди да изпрати войски в Северен Ирак. Също в сряда (26 март), той потвърди, че Турция няма да разполага войски, освен ако не възникне бежанска криза или друга ситуация, която да застраши сигурността на страната. "Ние не планираме създаването на буферна зона, нямаме тайна цел или намерение... Ние не сме враждебно настроени", заяви Йозкьок в обръщението си към кюрдите зад граница. Говорител на Кюрдистанската демократическа партия в Северен Ирак каза, че изявлението на турския генерал ще "стабилизира ситуацията". Във вторник ЕС предупреди, че отношенията между Турция и съюза ще бъдат сериозно застрашени, ако турски военни части навлязат в Северен Ирак. (AП, AФП, Ройтерс, СиЕнЕн, БиБиСи, Анадолска агенция - 26/03/03)
