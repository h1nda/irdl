Премиерът на Хърватия Санадер изрази задоволство от първите 100 дни на правителството
					20/04/2008
					 
						ЗАГРЕБ, Хърватия -- Премиерът Иво Санадер заяви в събота (19 април), че Хърватия никога не е била в по-добра позиция в международно отношение. Отбелязвайки 100-ния ден от управлението на неговото правителство, той спомена неотдавнашната покана към страната да се присъедини към НАТО и посещението на президента на САЩ Джордж Буш. В същото време Санадер призна, че Хърватия, както и други страни по света, се бори с растящите цени на петрола и храните. Санадер направи това изявление пред Хърватската селска партия, коалиционен партньор на неговия Хърватски демократически съюз. (Пословни Дневник, ХРТ, Javno.com, Вечерни Лист - 19/04/08)
