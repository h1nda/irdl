Турски министри критикуват националната програма за интеграция в ЕС
					02/09/2008
					 
						AНКАРА, Турция -- Членове на кабинета разкритикуваха новата национална програма за процеса на интеграция в ЕС и свързаните с ЕС реформи, съобщиха медиите в понеделник (1 септември). По време на заседанието на кабинета по-рано през деня, проектът предизвика силна опозиция от страна на министрите, които твърдят, че някои части на програмата са извън дневния ред на правителството. Министрите също настояват, че няма достатъчно време, за да се осъществят реформите, свързани с ЕС, и отправиха критики към външния министър Али Бабакан за това, че не е успял да обсъди документа с други членове на кабинета. Правителството реши да проведе дебати, преди да финализира програмата и да я представи в ЕС, заяви в понеделник правителственият говорител Джемил Чичек. Официални представители ще финализират проекта след обсъждане с НПО и с опозицията, което ще забави представянето му в Брюксел. (Реферанс, Хюриет, Aнадолска информационна агенция - 01/09/08)
