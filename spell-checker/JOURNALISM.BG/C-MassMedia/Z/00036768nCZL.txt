Инцко призова за постигане на по-голям напредък в БиХ 
					17/11/2010
					 
						ВИЕНА, Австрия -- Във вторник (16 ноември) върховният представител Валентин Инцко предупреди, че Босна и Херцеговина (БиХ) изостава от своите съседи по отношение на реформите. В изказване във Виена на пресконференция в навечерието на 15-ата годишнина от Дейтънското мирно споразумение, което сложи край на конфликта от 1992-1995 г., той призова политиците от БиХ да сформират работещо правителство на централно ниво колкото може по-скоро, за да бъдат продължени реформите, необходими за интеграцията в ЕС и НАТО. Инцко подчерта, че БиХ може да постигне успех само като обединена държава и отхвърли всякакви усилия за отделяне от страна на Република Сръбска. (Радио Свободна Европа, АП, Синхуа - 16/11/10)
