Фратини заяви, че провалилата се реформа в полицията изключва БиХ от процедурата на ЕК за либерализиране на визовия режим 
					24/03/2008
					 
						САРАЕВО, Босна и Херцеговина (БиХ) -- Страната е изключена от процедурата за либерализиране на визовия режим за страни, кандидатки за ЕС, тъй като изостава в областта на реформата в полицията, каза в неделя (23 март) еврокомисарят по въпросите на правосъдието Франко Фратини. В интервю за сараевския вестник "Дневни Аваз" Фратини отбеляза, че БиХ е единствената държава, изключена от процеса. 
						Що се отнася до ситуацията на Балканите след едностранната декларация за независимост на Косово от средата на февруари, Фратини заяви, че съзира риск от по-нататъшни напрежения. "Затова и изпратихме допълнителни военни сили в Косово," обясни той. (РТРС, СРНА, Фокус, Дневни Аваз - 23/03/08)
