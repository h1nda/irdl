НАТО спира полетите на хеликоптери на БиХ
15/11/2002
 
САРАЕВО, Босна и Херцеговина (БиХ) -- В четвъртък (14 ноември), ръководените от НАТО мироопазващи сили забраниха всички полети на хеликоптери в мюсюлманско-хърватската общност, след като един от тях извърши полет ниско над военните казарми на ЕсФОР и ги фотографира. Забраната ще остане в сила до края на разследването, наредено от управляващия ЕсФОР американски генерал Уилям Уорд. Министерството на отбраната на общността призна, че е позволило на филмов екип да използва един от неговите хеликоптери, за да направи снимки за филм. Зиад Мехич, режисьорът от продуцентска къща Сараево филм, каза че не е знаел за забраната да се лети на по-малко от 300 метра над обекти на ЕсФОР. Продуцентите обещаха да предоставят всички ленти на омиротворителите. (Източници на ОХР, BHTV 1, FTV, Освобождение, Дневни аваз, Вечерни лист, Дневни лист, Свободна Далмация, Вестник - 15/11/02; AП, AФП, Пресконфенция на CPIC - 14/11/02)
