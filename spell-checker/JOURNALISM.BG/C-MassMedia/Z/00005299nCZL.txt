Главният прокурор на Черна гора отхвърля твърденията за участие в скандала с проституция
05/12/2002
 
ПОДГОРИЦА, Черна гора, Югославия -- Главният прокурор Божидар Вукчевич категорично отхвърли в сряда (4 декември) всякаква връзка със скандала за участието на високопоставени лица в търговия със секс робини. Той определи твърденията срещу него и исканията за оставката му като опити "да бъде дискредитиран в професионален и личен план". Заместникът на Вукчевич, Зоран Пиперович, беше арестуван през уикенда във връзка със същия скандал, който започна след като жена от Молдова, накарана насила да проституира, уличи няколко държавни служители. (Танюг, Б92, ФoНет, БиБиСи - 04/12/02)
