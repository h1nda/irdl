ЕС предупреди България за това, че не е пуснала универсалния телефонен номер за спешни случаи
					04/06/2008
					 
						БРЮКСЕЛ, Белгия -- Еврокомисарят за информационното общество и медиите Вивиан Рединг предупреди във вторник (3 юни) България, че Европейската комисия (ЕК) ще даде страната под съд, ако до края на юни тя не започне да използва универсалния телефонен номер 112 на ЕС за спешни случаи. При представянето на уебсайта, създаден, за да информира обществеността за ползите от въвеждането на номера 112, Рединг каза, че телефонният номер понастоящем работи само в София и околностите й. "България е единствената страна, членка на ЕС, където универсалният номер за спешни случаи не функционира в съответствие с изискванията", отбеляза тя. (Ройтерс, Дневник - 03/06/08)
