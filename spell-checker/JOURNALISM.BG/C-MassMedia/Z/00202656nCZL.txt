Сърбия-Косово
		избори за парламент 
		17/11/2001
		Източник: Международна фондация за избирателни системи 
 
		
			Косово
			Резултати от изборите
			Резултатите от първите парламентарни избори в Косово показват, че Демократичната лига на Косово (ДЛК) печели 46.2 процента от гласовете на избирателите, с което си осигурява 47 места в парламента. Следват я Демократическата партия на Косово (ДПК) с резултат от 25.5 процента, съответно 26 парламентарни места. Новосформираната политическа структура на косовските сърби - коалиция “Завръщане” печели 10.9 процента от гласовете и 22 места. Третата по големина политическа сила, тази на косовските албанци - Съюз за бъдещето на Косово (СБК), получава 7.8 процента от общия вот и 8 места. Останалите места се разпределят сред десет други групи, включващи роми, босненци, горани, турци и други малцинствени общности в Косово. 
			Парламентът, сформиран в резултат на изборите, ще се състои от 120 места и ще трябва да избере първото правителство на Косово, което, съгласно резолюция №1244 на ООН, формално остава в състава на Съюзна Република Югославия,. 
			Избирателната активност на историческите избори от 17 ноември, в които имаха право да вземат участие 1,25 милиона души, бе 63 процента. Сред общността на косовските албанци избирателната активност е била 65 процента, докато сред косовските сърби тя е била 46 процента. В самата Сърбия избирателната активност е била 57 процента, a в Черна Гора - 56 процента.
