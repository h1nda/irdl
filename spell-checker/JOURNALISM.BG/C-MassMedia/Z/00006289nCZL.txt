Принц Чарлз дава висока оценка на усилията на България срещу трафика на наркотици
16/03/2003
 
СОФИЯ, България -- В петък (14 март) британският принц Чарлз взе участие в конференция за предотвратяване употребата и разпространението на наркотици, като даде висока оценка на усилията на митническите служители и Националната служба за борба с организираната престъпност за пресичане пътя на дрогата към Европа. Същия ден българската гранична полиция конфискува 31,5 кг хероин на ГКПП на видинския ферибот на границата с Румъния. Митническите служби оценяват стойността на пратката на 1 млн долара. Преди да напусне София, принц Чарлз се срещна с премиера Симеон Сакскобургготски. Те обсъдиха двустранните връзки между страните и ситуацията в Ирак. (Стандарт - 15/03/03; БTA, Дневник, Новините - 14/03/03)
