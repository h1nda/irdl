Гръцкото министерство на финансите беше евакуирано поради фалшива бомбена заплаха 
					06/08/2010
					 
						АТИНА, Гърция -- В четвъртък (5 август) полицията евакуира министерството на финансите, след като е получила заплаха за поставена бомба. Инцидентът е станал точно преди финансовият министър Георгиос Папаконстантину да даде пресконференция за резултатите от проверката на ЕС/МВФ. След претърсването на сградата заради анонимното обаждане полицията не е открила експлозивно устройство. По-рано същия ден ЕС и МВФ заявиха, че Гърция е постигнала значителен напредък в осъществяването на мерките за строги икономии, но предупреди, че страната все още е изправена пред „сериозни предизвикателства и рискове”. (Ройтерс, ДПА, АФП, Дау Джоунс - 05/08/10)
