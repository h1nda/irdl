Хърватският премиер Санадер приключи визитата си в Израел 
					28/06/2005
					 
						ЗАГРЕБ, Хърватия -- Премиерът Иво Санадер приключи в понеделник (27 юни) посещението си в Израел, като заяви, че тази визита, първата премиерска в историята на двустранните отношения, ще доведе до засилване на двустранните връзки, особено на икономическото сътрудничество. Санадер се срещна с няколко висши държавници, вкл. със своя израелски колега Ариел Шарон и вицепремиера Шимон Перес. Преговорите се фокусираха върху двустранните отношения, ситуациите в Близкия изток и ЮИЕ, както и върху засиленото сътрудничество в сферите на туризма и науката. (Вечерни лист - 28/06/05; ХРТ,ХИНА - 25/06/05)
