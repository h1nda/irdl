Представители на Белград и Прищина се срещнаха, за да обсъдят бъдещето на Косово
					15/10/2007
					 
						БРЮКСЕЛ, Белгия -- Висши представители на Белград и Прищина се срещнаха в белгийската столица в неделя (14 октомври) за нов кръг от преговорите за бъдещето на Косово. Двете страни се запознаха взаимно със своите позиции. След срещата ЕС излезе с изявление, в което се съобщава, че членовете на делегацията на Белград са предоставили допълнителни подробности за техния план за широка автономия на провинцията. 
						От своя страна делегацията на Прищина е обяснила своя план за договор за приятелство между независимо Косово и Сърбия. Волфганг Ишингер, член на "тройката" от посредници на Контактната група в преговорите, е призовал и двете страни да ускорят преговорите, тъй като "остава доста разстояние, което да бъде преодоляно" преди 10 декември, крайния срок за приключване на процеса. (Блиц, Политика - 15/10/07; АП, АФП, Дойче Веле, Ройтерс, РТК, Телеграфи, Б92, Бета - 14/10/07)
