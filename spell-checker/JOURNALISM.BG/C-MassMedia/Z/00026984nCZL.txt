Осем души бяха ранени при престрелка в етническо албанско село в Македония
					06/07/2008
					 
						СКОПИЕ, Македония -- Осем души бяха ранени при престрелка късно в четвъртък (3 юли) в село Радуша, населено предимно с етнически албанци. Говорителят на полицията Иво Котевски заяви в четвъртък, че полицията подозира, че инцидентът е провокиран от политически мотиви. Той добави, че двама от ранените, включително Бесфорд Алити, 25-годишният син на Рафиз Алити, високопоставен представител на етническия албански Демократически съюз за интеграция, все още се намират в критично състояние. При престрелката е бил ранен и един от заподозрените нападатели, който е бил арестуван от полицията и закаран в болница в Скопие. Полицията продължава да издирва другите четирима заподозрени, които са членове на една и съща фамилия, заяви Котевски. (Б92, AП, Ройтерс - 04/07/08)
