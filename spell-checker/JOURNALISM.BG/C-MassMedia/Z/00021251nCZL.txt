Косовският премиер Чеку заяви пред местни сърби да не се страхуват от независимост на провинцията
					14/01/2007
					 
						ПРИЗРЕН, Косово, Сърбия -- Косовският премиер Агим Чеку призова местните сърби да не се страхуват от независимост, заявявайки, че тя няма да предизвика насилие, а по-скоро ще помогне да се решат останалите проблеми. По време на посещение в Мишниково, село с етнически смесено население близо до Призрен, той също призова сърбите да се върнат по домовете си. "Косово е също и тяхно и в него ще има място за всички", заяви той.
						В петък (12 януари) Чеку призова етническите албанци в Южна Сърбия да участват в парламентарните избори на 21 януари в Сърбия. Той направи този призив след среща с лидери на местни партии от т.н. Долина Прешево. Етническите албански партии планират да участват за първи път от години. (KosovaLive, Б92, Бета - 13/01/07; Танюг - 12/01/07)
