Сърбия обяви независимост
					06/06/2006
					 
						БЕЛГРАД, Сърбия и Черна гора -- В понеделник (5 юни) сръбският парламент гласува за обявяването на независимостта на републиката, едва два дни, след като Черна гора се отдели от съюза. Опозицията напусна залата след ожесточени дебати и не участва в гласуването; останалите 126 депутати единодушно подкрепиха декларацията. Парламентът разпореди също държавните институции да завършат процеса на прехода през следващите 45 дни. Сърбия, като законен правоприемник на съюза с Черна гора, наследи и мястото на съюзната държава в ООН и другите международни организации. Посланиците на бившата съюзна държава сега ще представляват само Белград. 
						Други новини -- Давайки свидетелски показания пред съд в Никозия, бившият сръбски министър на правосъдието Владан Батич заяви, че кипърските гръцки власти са позволили на режима на Милошевич да източи милиарди долари по време на ембаргото срещу Югославия. Батич каза, че "торби и куфари, пълни с пари" били изпращани от Белград в Никозия и внасяни по сметки на подставени компании в Кипърската популярна банка. (FT.com - 06/06/06; AП, АФП, Ройтерс, БиБиСи, Танюг, Фонет, МИА - 05/06/06)
