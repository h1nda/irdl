Председателите на парламенти от страните, членки на ПАСЕ, призоваха за решение на кипърския въпрос
					14/06/2010
					 
						НИКОЗИЯ, Кипър -- Двудневна Европейска конференция на председателите на парламенти завърши в Лимасол в събота (12 юни) с призив на участниците за трайно решение, което да гарантира правата и на двете общности в разделения Кипър. На конференцията присъстваха 50 председатели, заместник-председатели и други висши парламентарни представители от страните, членки на Парламентарната асамблея на Съвета на Европа (ПАСЕ) и други държави. Двете главни теми бяха правата и задълженията на опозицията в парламентите и прилагането на принципа на недискриминация в парламентите. (Си Ен Ей, Сайпръс Мейл - 12/06/10)
