Генералният секретар на ООН Бан Ки Мун призова Младич и Караджич да се предадат
					02/02/2007
					 
						ХАГА, Холандия -- По време на посещение в Трибунала на ООН за военни престъпления в четвъртък (1 февруари) генералният секретар на ООН Бан Ки Мун призова укриващите се от правосъдието Ратко Младич и Радован Караджич да се предадат. Бан настоя, че това би било в интерес на двамата бегълци, на международната общност и на сигурността. Същевременно той отказа да даде предположение дали мандатът на Трибунала ще бъде продължен след 2010 г., ако съдебните процеси срещу Младич и Караджич не бъдат завършени дотогава. (Танюг, РТРС, ПБС, Макфакс, Ройтерс, ЮПИ - 01/02/07)
