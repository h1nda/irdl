Министрите на вътрешните работи на страните от ЮИЕ са единодушни в намеренията си да се борят срещу тероризма и организираната престъпност
					19/03/2006
					 
						ВАРНА, България -- По време на неофициална среща във Варна в събота (18 март), вътрешните министри на седем страни от Югоизточна Европа (ЮИЕ) изразиха решимостта си да удвоят усилията си в борбата срещу тероризма, организираната престъпност и корупцията в региона. На срещата присъстваха министри от Босна и Херцеговина (БиХ), България, Хърватия, Гърция, Македония, Румъния и Турция, както и представители на Черна гора и ЮНМИК. Те постигнаха съгласие за общи мерки, целящи предотвратяването на терористични и други престъпни действия чрез по-добър информационен обмен и взаимно доверие. Освен това БиХ и България подписаха споразумение за сътрудничество между полицейските служби на двете страни и за реадмисия. 
						Други новини - В събота в Атина завърши Петата конференция на председателите на парламентите на страните, участнички в процеса за сътрудничество в ЮИЕ. Участниците потвърдиха, че интеграцията в ЕС е приоритет за всички държави в региона. (БНР, БТА, TurkishPress.com - 18/03/06; Танюг - 17/03/06)
