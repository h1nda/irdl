ЮНМИК разкритикува Сърбия за откриването на правителствено бюро в Митровица
					13/12/2007
					 
						ПРИЩИНА, Косово, Сърбия -- Говорителят на ЮНМИК Александър Иванко каза в сряда (12 декември), че откриването на сръбско регионално правителствено бюро в разделения град е "провокация". Сърбия откри бюрото в понеделник, в деня на приключването на преговорите за окончателния статут на Косово. Повече от половината от общо 120 000 сърби в отцепилата се провинция живеят в Митровица и правителствените представители твърдят, че бюрото ще контролира обществените функции там.
						Междувременно сръбският министър за Косово Слободан Самарджич отново подчерта, че Сърбия се противопоставя на изпращането на мисия на ЕС в Косово, тъй като това ще отбележи началото на усилия за прилагане на плана на бившия специален пратеник на ООН Марти Ахтисаари за окончателния статут. Белград настоява въпросът да бъде решен от Съвета за сигурност на ООН. (РИА Новости, Ройтерс, РТС, Макфакс, A1 - 12/12/07)
