Специалният пратеник на ООН предлага независимост за Косово
					27/03/2007
					 
						НЮ ЙОРК, САЩ – Специалният пратеник на ООН, който посредничеше в продължение на 33 месеца в преговорите между сърбите и етническите албанци, официално предложи независимост за Косово. Изграждането на независима държава е „единствената възможност за политически стабилно и икономически жизнеспособно Косово”, заяви той в своя доклад до Съвета за сигурност на ООН, който беше огласен в понеделник (26 март). В същото време Ахтисаари даде да се разбере, че провинцията ще остане под международен контрол до момента, в който ще е в състояние да отговори на изискванията, очертани в неговия доклад. Планът предвижда също редица конститутиционни и законодателни инициативи, имащи за цел гарантиране на правата на малцинствата.
						Президентът на Косово Фатмир Сейдиу излезе с изявление, в което определи предложението като „исторически ден”. Сръбският му колега Борис Тадич обаче настоя, че „всяка форма на независимост за Косово е неприемлива”. (Ню Йорк Таймс, KohaJone, АП, АФП, Ройтерс, ЮПИ, Блумбърг - 27/03/07; Уебсайт на ООН, ТАНЮГ, РТК, KosovaLive - 26/03/07)
