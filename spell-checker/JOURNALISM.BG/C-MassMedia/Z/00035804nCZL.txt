Мета каза, че присъединяването към ЕС е първостепенен въпрос
					26/08/2010
					 
						ТИРАНА, Албания -- Външният министър Илир Мета каза в сряда (25 август), че днес Албания е по-близо до ЕС от когато и да било. През първия ден от конференция на албански посланици в Тирана той направи следната прогноза: "Нашата страна скоро ще получи статут на страна, кандидатка за ЕС, като е постигнат невероятен напредък в процеса на либерализиране на визовия режим." Мета потвърди също, че интеграцията и членството в ЕС остават основни приоритети на външната политика. 
						В обръщението си към посланиците президентът Бамир Топи призова за решителност и съвместна работа със структурите на ЕС, като подчерта важността на процеса. Той каза, че всяка страна от Западните Балкани трябва да стане част от НАТО и ЕС. Топи призова също дипломатите да защитават правата на имигрантите и да насърчават развитието на туризма. (Ора Нюз, Шекули, Топ Нюз, Алсат - 25/08/10)
