Румънският отдел за борба с корупцията разследва Бекали 
					12/05/2008
					 
						БУКУРЕЩ, Румъния -- Националният отдел за борба с корупцията обяви в петък (9 май), че разследва лидера на партията "Нова генерация" и спонсор на футболния клуб „Стяуа" (Букурещ), Джиджи Бекали. Местните медии предадоха, че той е разследван по обвинения, че е предложил подкупи на обща стойност 1,7 млн. евро от 2006 г. досега. В четвъртък прокурорите го обвиниха, че е предложил 1 млн. евро на румънски клуб, за да не позволи на друг футболен клуб, „Клуж”, да спечели румънското първенство. В петък прокуратурата внесе второ обвинение за опит за даване на подкуп през 2006 г., когато се предполага, че той е предложил на всеки от играчите на „Глория" (Бистрица) по 5 000 евро за реми и 10 000 евро за победа срещу основния съперник на „Стяуа”, „Рапид”. (Найн о’клок - 12/05/08; Гъндул, Медиафакс, АФП - 09/05/08)
