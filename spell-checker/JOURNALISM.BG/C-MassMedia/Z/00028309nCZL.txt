Албанската опозиция заяви, че докладът на ЕК критикува страната
					07/11/2008
					 
						ТИРАНА, Албания -- Лидерът на Социалистическата партия (СП) Еди Рама заяви в четвъртък (6 ноември), че докладът на Европейската комисия (ЕК) за напредъка на Албания критикува страната за високото ниво на корупция. Това противоречи на положителната светлина, в която го бе представило правителството. „Премиерът [Сали Бериша] е некомпетентен, но продължава да говори за успехи, когато в действителност го критикуват,” каза Рама. В сряда ЕК публикува своя годишен доклад за напредъка на западнобалканските страни по техния път на присъединяване към ЕС, в който се казва, че Албания е напреднала в основните реформи и е изиграла градивна роля за мира в региона.
						„Трансперънси Интернешънъл” (ТИ) също постави под въпрос тълкуването на доклада за напредъка от правителството. ТИ заяви, че Албания тълкува доклада от различна перспектива и включва спекулации в своята интерпретация. (Шекули, Шкип - 07/11/08; Топ Чанъл, Нюз 24, Алсат - 06/11/08)
