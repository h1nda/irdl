България съобщи за първи случай на птичи грип
					05/02/2006
					 
						СОФИЯ, България -- В България бе съобщено в петък (3 февруари), че е бил намерен мъртъв лебед в река Дунав, близо до град Видин, който се е оказал носител на вируса Н5 на птичи грип. Проби от мъртвата птица ще бъдат изпратени във Въликобритания, за да се определи дали птицата е била носител на смъртоносния щам на вируса H5N1. Резултатите се очакват около 15 февруари. Селски стопани покрай Дунава и Черно море бяха предупредени да държат птиците си затворени, а ветеринарните служби в страната бяха приведени във висока степен на готовност. България очаква вируса след установяване на случаи на болестта в съседните Румъния и Турция. (AФП - 04/02/06; Ройтерс - 03/02/06)
