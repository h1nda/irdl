Румъния поиска от ЕП да свали имунитета на Северин 
					06/04/2011
					
						БУКУРЕЩ, Румъния -- Министерството на правосъдието съобщи във вторник (5 април), че правителството е поискало от Европейския парламент (ЕП) да свали имунитета на Адриан Северин, който беше замесен в скандал с подкупи. Северин и други двама депутати от ЕП станаха жертва на неотдавнашна изобличаваща публикация на репортери от британския всекидневник „Сънди Таймс”, които са се представили за лобисти. Искането за сваляне на имунитета ще помогне на румънската прокуратура за борба с корупцията да разследва обвиненията. Северин се оттегли от групата на социалистите в ЕП и от своята Социалдемократическа партия в Румъния, но настоява да остане депутат в ЕП. 
						Други новини от вторник -- Парламентарна комисия прие законопроект, който разрешава убиването на бездомни кучета. Решението накара стотици активисти за правата на животните да организират протест пред сградата на парламента. Те настояват, че бездомните кучета трябва да бъдат стерилизирани, заявявайки, че това е по-евтино и по-хуманно. (Евениментул Зилеи, Реалитатя, Hotnews.ro, Котидианул - 05/04/11)
