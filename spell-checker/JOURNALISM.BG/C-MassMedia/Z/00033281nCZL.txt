Барозу поиска от гръцките фермери да прекратят блокадата
					03/02/2010
					 
						БРЮКСЕЛ, Белгия -- Председателят на Европейската комисия (ЕК) Жозе Мануел Барозу каза във вторник (2 февруари), че ЕС ще използва всички законни средства, за да гарантира свободното движение на стоки в рамките на своите граници. В специално изявление за продължаващата блокада на българо-гръцката граница от протестиращи гръцки фермери Барозу изрази надежда, че въпросът ще бъде решен в скоро време. Той е говорил по телефона с българския министър-председател Бойко Борисов във вторник, за да обсъди трудностите, които изпитва българският бизнес поради блокадите. Гръцките фермери искат сигурни субсидии, гарантирани изкупни цени за своята продукция и по-ниски производствени разходи. Протестите им започнаха в средата на януари. (БНР, БГНЕС - 02/02/10)
