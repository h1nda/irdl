Сърбия ще създаде специално звено за разследване на трафика на наркотици
					09/01/2008
					 
						БЕЛГРАД, Сърбия -- Специалната прокуратура в Белград планира създаването на отдел за разследване на международните престъпни групировки за контрабанда на наркотици, действащи на Балканите, каза във вторник (8 януари) специалният прокурор за организираната престъпност Милко Радисавлевич. Новата служба ще поеме свързаните с наркотици дела, започнати от сръбските съдилища, и активно ще си сътрудничи с полицейските и митническите служби в региона. (Танюг, Б92 - 08/01/08)
