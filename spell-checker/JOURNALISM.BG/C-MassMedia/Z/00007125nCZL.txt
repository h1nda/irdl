Ашдаун започва реформи в службите за разузнаване на БиХ
30/05/2003
 
БАНЯ ЛУКА, Босна и Херцеговина (БиХ) -- Пади Ашдаун, върховен международен представител в БиХ, назначи в четвъртък (29 май) комисия, която да изготви план за консолидиране на разузнавателните служби в двете общности на страната. Калман Коксис, който отговаряше за реформата в унгарската служба за разузнаване през 90-те години и бе посланик на Будапеща в Сараево, ще оглави комисията. Тя ще включва още шестима експерти -- трима назначени от Република Сръбска и трима от Федерация БиХ. Комисията ще започне работа през юни и се очаква тя да внесе конкретни предложения в парламента до 1 август. (АФП, Уебсайт на СВП, ПБС БиХ - 29/05/03)
