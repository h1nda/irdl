Румънските сенатори ще гласуват за разрешаване на разследвания за корупцията по високите етажи
					26/08/2008
					 
						БУКУРЕЩ, Румъния -- Във вторник (26 август) Сенатът се събра, за да реши дали да позволи започването на разследвания за корупция по високите етажи на властта срещу бившия министър на икономиката Кодруц Шереш и сегашния министър на труда Паул Пъкурару. Гласуването ще бъде тайно и всеки от сенаторите ще гласува за всяко от двете разследвания поотделно. Шереш ще отговаря по обвинения в шпионаж и държавна измяна, свързани с процеса на приватизация, както и за предоставянето на класифицирана търговска информация във връзка с продажбата на държавни компании. Пъкурару ще отговаря по обвинения в подкупи и злоупотреба със служебно положение. Прокуратурата твърди, че компания, собственост на сина му, е спечелила договор с държавна компания в замяна на запазването на поста на висш държавен служител в инспектората по труда в Горж. (Hotnews.ro, Агерпрес - 26/08/08)
