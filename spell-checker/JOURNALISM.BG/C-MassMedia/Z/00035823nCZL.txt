Комитет на ООН предупреждава Франция за депортирането на ромите
					29/08/2010
					 
						НЮ ЙОРК, Съединени щати -- Комитетът на ООН за премахване на расовата дискриминация призова Франция в петък (27 август) да избягва колективното депортиране на роми в Румъния и вместо това да "се стреми да намери трайни решения". Комитетът изрази загриженост за "политическите речи с дискриминационен характер във Франция". Реагирайки на призива френското правителство заяви, че "педантично спазва европейските закони". Изявлението бе предизвикано от неотдавнашната инициатива на Франция да премахне ромските лагери на своя територия и да депортира онези, които незаконно живеят в страната, обратно в родината им - Румъния и България. (Би Би Си, Гласът на Америка, Синхуа - 27/08/10)
