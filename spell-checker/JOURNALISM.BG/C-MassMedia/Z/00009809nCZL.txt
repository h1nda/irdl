ООН докладва за завръщащите се босненски бежанци
12/02/2004
 
САРАЕВО, Босна и Херцеговина (БиХ) -- Отбелязвайки "рязък спад" от 50 % в сравнение с предходната година, Службата на върховния комисар на ООН за бежанците (СВКБ на ООН) докладва в сряда (11 февруари), че през 2003 г. по домовете си в БиХ са се завърнали 54 000 души. Удо Янц, ръководител на СВБК на ООН в Сараево, отдаде спада на факта, че до 80 % от босненците, които живеят в чужбина, са придобили чуждо гражданство и едва ли ще се завърнат.
Други новини: Цялото ръководство на националистката Сръбска демократическа партия (СДП) подаде оставка в сряда в знак на протест срещу спекулациите, че заместник-председателят Мирко Шарович е възлова фигура от мрежата, подпомагаща Радован Караджич. Шарович е един от 10-те босненски сърби, чиито банкови сметки бяха замразени миналата седмица в международна акция срещу онези, които правят опити да помагат на босненския военен лидер да се укрива от правосъдието. След като върховния представител на международната общност Пади Ашдаун успя да премахне Шарович от партийния му пост, СДП заплашва да се оттегли от правителството на Република Сръбска. (Независне новине - 12/02/04; AФП, СРНA, Би Би Си - 11/02/04
