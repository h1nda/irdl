Гръцкото правителство се заема с безработицата
23/06/2004
 
АТИНА, Гърция -- Правителството се събра във вторник (22 юни), за да обсъди план за действие за намаляване на безработицата чрез създаване на нови работни места. Министърът на труда и социалната защита Панос Папайотопулос каза, че един от проектите е насочен към малките и средните предприятия; други целят да запазят трудовата заетост и след края на Олимпийските игри.
Други новини: Говорителят на правителството Теодорос Русопулос отхвърли твърденията в медиите, че Съветът по отбрана е решил да усили гръцкото военно присъствие в Афганистан и Босна и Херцеговина. (АНА, МПА - 22/06/04)
