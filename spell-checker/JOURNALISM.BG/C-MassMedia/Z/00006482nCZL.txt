ПРООН разработва проект за контрола върху леките оръжия в Македония
03/04/2003
 
СКОПИЕ, Македония -- Правителството и Програмата за развитие на ООН изготвят съвместен проект за събиране и предаване на леките оръжия, които след войната с бунтовниците през 2001 г. все още са собственост на цивилни лица. В сряда (2 април) вътрешният министър Хари Костов и постоянният представител на ПРООН и координатор на ООН в Македония Фроде Мауринг подписаха Протокол за приемане, който включва помощ от ПРООН на стойност 230 000 долара. Тя ще се използва за реклами в медиите, насочени към повишаване на общественото съзнание за нуждата от доброволно предаване на около 500 000 незаконно притежавани оръжия. Проектът ще продължи шест месеца. (МИА, Макфакс, AI ТВ - 02/04/03)
