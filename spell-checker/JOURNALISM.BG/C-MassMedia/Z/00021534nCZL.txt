Дикарло похвали подхода на Албания в процеса на уреждане на статута на Косово
					08/02/2007
					 
						ТИРАНА, Албания -- Гостуващият американски заместник помощник държавен секретар по европейските и евроазиатските въпроси Розмари Дикарло похвали в сряда (7 февруари) конструктивния и умерен подход на Албания в процеса на уреждане на статута на Косово. Дикарло се срещна в Тирана с президента Алфред Мойсиу и с премиера Сали Бериша, като изрази подкрепата на САЩ за плана, представен наскоро от специалния пратеник на ООН Марти Ахтисаари. Дикарло и Бериша призоваха съвместно Белград и Прищина да завършат преговорите по предложението на Ахтисаари. (Албейниън Нюз - 08/02/07; Уеб сайт на албанския президент - 07/02/07)
