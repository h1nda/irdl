Американският държавен секретар Райс посети Гърция и Турция
					26/04/2006
					 
						АНКАРА, Турция -- Американският държавен секретар Кондолиза Райс посети във вторник (25 април) Гърция и Турция в рамките на европейската си обиколка. В Атина тя се срещна с колегата си от Гърция Дора Бакоянис, с която обсъди иранската ядрена програма. Бакоянис, чиято страна в момента е член на Съвета за сигурност на ООН, изказа подкрепа за политиката на САЩ за оказване на натиск върху Иран да прекрати операциите по обогатяване на уран, но посочи, че по нейно мнение още не е настъпил моментът за нова резолюция на ООН. Предмет на разговорите бяха още Кипър и Косово.
						В Анкара външният министър Абдула Гюл повдигна въпроса за кюрдските екстремисти, които използват иракската територия за организиране на нападения срещу Турция. Райс обеща, че Вашингтон ще обмени информация с Анкара и би могъл да възобнови тристранното сътрудничество по въпроса между Съединените щати, Турция и Ирак веднага след сформирането на правителство в Багдад. Райс ще отпътува за София в сряда. (Ню Йорк Таймс, AП, Turks.US - 26/04/06; AНA, EРT, AП - 25/04/06)
