Австрия подкрепя кандидатурата на Хърватия за членство в ЕС 
					06/12/2004
					 
						ВИЕНА, Австрия -- Австрия изрази подкрепата си за интеграцията на Хърватия в ЕС и за нейните стремежи да започне предприсъединителни преговори в началото на следващата година. Австрийският канцлер Волфганг Шюсел изрази надежда, че на страната ще бъде дадена дата на срещата на върха на Европейския съвет по-късно този месец. Той допълни, че началото на преговорите на Хърватия ще окаже значително въздействие върху други страни от региона, насърчавайки ги по пътя на по-нататъшните реформи. Ново проучване, проведено в Хърватия, показва, че подкрепата за членството в ЕС нараства: 52 % подкрепят влизането в ЕС, с 4 % повече от предишния месец. Числото обаче на онези, които са против - 43% - бележи също повишение в сравнение с предходния месец, а процентът на хората, които не са решили, спада. (Вечерни лист - 06/12/04; Ютарни лист, ХИНА, Ютарни лист - 05/12/04; ХИНА, ХРТ - 04/12/04)
