Турският съвет за сигурност провежда първото си заседание с цивилен ръководител
					28/10/2004
					 
						АНКАРА, Турция -- Съветът за национална сигурност се събра в сряда (27 октовмри), за да обсъди въпроси, свързани с кандидатурата на страната за членство в ЕС. Това е първото заседание, което съветът провежда с цивилен, Мехмет Игит Алпоган, на поста генерален секретар. Съветът прие специална декларация, с която призовава съюза да приложи към Турция еднакви критерии с тези към останалите кандидати 
						Също в сряда председателят на турския парламент Бюлент Арънч заяви, че на 17 декември "Европа ще държи изпит по демократичност", когато решава дали да започне присъединителни преговори с Турция. Изказването му бе направено след разговори с гостуващия му португалски колега Мота Амарал. (НТВ - 28/10/04; Turks.US - 27/10/04)
