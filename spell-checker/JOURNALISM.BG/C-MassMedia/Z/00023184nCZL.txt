Дел Понте призова Черна гора да подобри сътрудничеството си с МНСБЮ
					10/07/2007
					 
						ПОДГОРИЦА, Черна гора -- В понеделник (9 юли) главният прокурор на ООН Карла дел Понте призова Черна гора да засили сътрудничеството си с МНСБЮ. Местните власти трябва да засилят издирването на бившите босненски сръбски лидери Радован Караджич и Ратко Младич, обвинени в геноцид и военни престъпления. Има непотвърдени съобщения, че Караджич може да се укрива в отдалечени планински местности в Черна гора, неговата родина. Черногорският президент Филип Вуянович каза, че неговото правителство е решено да сътрудничи на Трибунала и ще обсъди възможностите за повишаване на ефективността на своите действия. (Виести - 10/07/07; РТЧГ, Интърнешънъл Хералд Трибюн, АФП, Ройтерс - 09/07/07)
