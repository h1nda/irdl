Румънският премиер Бок бе преизбран за лидер на ДЛП
					15/05/2011
					
						БУКУРЕЩ, Румъния - Министър-председателят Емил Бок бе преизбран в събота (14 май) за лидер на управляващата Демократическа либерална партия (ДЛП). Бог спечели повече от 60% от 1409-те гласа в надпреварата с бившия министър на вътрешните работи Василе Блага и бившия министър на културата Теодор Палеологу. Блага бе подкрепен от 499 делегати, докато Палеологу получи само 24 гласа. (Hotnews.ro, Синхуа - 14/05/11)
