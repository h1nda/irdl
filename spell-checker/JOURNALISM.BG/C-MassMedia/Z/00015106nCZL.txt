Румъния сменя валутата си
					01/07/2005
					 
						БУКУРЕЩ, Румъния -- Страната смени валутата си в четвъртък (30 юни) в полунощ като част от усилията си да подготви своята икономика за членството в ЕС през 2007 г. Деноминацията превръща 10,000 едииници от старата валута в една нова парична единица, която всички наричат "тежка лея". Новите банкноти и монети ще бъдат в обращение заедно със старите до края на 2006 г. Управителят на централната банка Мугур Изъреску каза, че този ход отбелязва края на високата инфлация, която достигна 9,3 % през 2004 г. Правителството си е поставило за цел тази година инфлацията да не надвиши 7,5 %. Президентът Траян Бъсеску бе първият, който изтегли нови леи от банкомат в Букурещ в полунощ. (Би Би Си, Ройтерс - 30/06/05)
