Албанската избирателна комисия призова за проверка на избирателните листи
30/05/2004
 
ТИРАНА, Албания -- Председателят на Централната избирателна комисия Илирян Челибаши се срещна в четвъртък (27 май) с кметовете на големите градове и ги призова да проверят избирателните листи за следващите общи избори, насрочени за юли 2005 г. Челибаши помоли кметовете да работят за гарантиране на точна регистрация на избирателите, като засилят прозрачността на избирателния процес.
В други новини, заместник-министърът на търговията на САЩ Уилям Лаш посети Тирана в петък и заяви, че Вашингтон иска да направи икономическите си връзки с Албания толкова силни, колкото са политическите им отношения. Група от американски експерти ще пристигне в Албания скоро, за да окаже помощ в развитието на малкия и средния бизнес, а също и в борбата срещу корупцията. (Албейниън нюз - 29/05/04)
