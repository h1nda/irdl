ЕП ще обсъди резолюции за Косово и Албания
					07/07/2010
					 
						СТРАСБУРГ, Франция -- В сряда (7 юли) Европейският парламент (ЕП) ще проведе едновременно обсъждане на две резолюции на Европейската комисия във връзка с напредъка, постигнат от Косово и Албания по пътя на присъединяването към ЕС, преди гласуването на тези документи в четвъртък. Комисията по външни отношения на ЕП прие резолюциите на 23 юни. Тази за Албания приветства напредъка на страната, но отправя призив за повече усилия за справяне с корупцията, която продължава да бъде „основен проблем”. В нея се призовава и за намиране на решение на продължаващата политическа криза в Тирана. Другата резолюция призовава страните, членки на ЕС, които не са признали независимостта на Косово, да направят това. Тя призовава също местните власти и ЮЛЕКС да демонстрират конкретни резултати в борбата с корупцията и организираната престъпност, включително и по делата, свързани с високите етажи на властта. Документът изразява също подкрепа за включването на Косово в процеса на либерализиране на визите за ЕС. (Koha.Net, Шекули, Balkanweb, Дойче Веле, Алсат ТВ - 06/07/10)
