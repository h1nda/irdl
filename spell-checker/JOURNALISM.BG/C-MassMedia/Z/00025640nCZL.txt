Лидерите на БиХ обещават да завършат до април реформите, свързани със ССА 
					29/02/2008
					 
						БРЮКСЕЛ, Белгия -- Лидерите на БиХ увериха в четвъртък (28 февруари) еврокомисаря по разширяването Оли Рен, че скоро ще приемат законите, свързани с важните реформи в полицията, които да открият пътя за подписването на Споразумение за стабилизация и асоцииране (ССА) с ЕС. След разговори с лидерите на шестте управляващи партии, членовете на председателството на БиХ и премиера Никола Спирич Рен заяви пред репортери: "Убеден съм, че през април ще можем да подпишем споразумението." ССА е първата стъпка към кандидатския статут.
						От своя страна Спирич настоя, че БиХ е постигнала сериозен напредък, и подчерта, че министерският съвет е изцяло ангажиран с дневния ред на реформите, свързани с ЕС. (Дневни Аваз, Независне Новине - 29/02/08; РТРС, Фена, АФП, Ройтерс - 28/02/08)
