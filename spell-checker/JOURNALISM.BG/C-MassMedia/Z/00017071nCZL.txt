Фини призовава Белград ясно да разграничи инициативите на Косово и Черна гора
					28/12/2005
					 
						БЕЛГРАД, Сърбия-Черна гора -- При посещението си в Белград във вторник (27 декември) италианският външен министър Джанфранко Фини призова за запазване на държавния съюз между Сърбия и Черна гора, подчертавайки, че трябва ясно да се разграничат случаите на Косово и на Черна гора. И двете страни се стремят към постигане на независимост от Сърбия: Подгорица чрез референдум за независимост през следващата година и Прищина чрез преговори за бъдещия статут на Косове. Фини също подчерта увереността си, че политическите и демократически сили в Сърбия-Черна гора се нуждаят от единство по въпроса за окончателния статут на Косово. В сряда той посети Прищина.
						По друг повод външният министър на Сърбия-Черна гора Вук Драшкович съобщи, че сръбската платформа за преговори за статута трябва да бъде готова след десет дни. Тя ще се основава върху принципа на запазването на съществуващите граници в региона. 
						Други новини - Сърби организираха демонстрации в северната част на Митровица във вторник, настоявайки да им се осигури по-сигурна защита, след стрелбата срещу двама сърби по-рано тази седмица. Според полицията, рано във вторник е имало още изстрели в жилищна сграда в Митровица. (Политика, Блиц, Данас - 28/12/05; Танюг, Бета - 27/12/05)
