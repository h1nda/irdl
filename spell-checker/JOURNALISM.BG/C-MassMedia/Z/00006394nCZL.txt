Мисията на ЕС в Македония ще се нарича "Конкордия"
26/03/2003
 
СКОПИЕ, Македония -- Първата мироопазваща мисия на ЕС, която ще бъде разположена в Македония на 31 март, ще се нарича "Конкордия", съобщиха дипломатически източници. Тя ще продължи шест месеца. Около 27 страни са заявили желание да участват нея. Очаква се македонският парламент да одобри проекта на Споразумението за статута на силите в сряда (26 март), гарантирайки по този начин дипломатически статут и имунитет на съюзническия контингент.
Междувременно, във вторник в Скопие започна международна конференция по въпросите на децентрализацията. Тя бе открита с реч на вицепремиера Муса Джафери.
В други новини, президентът Борис Трайковски потвърди за &lt;I&gt;Утрински весник&lt;/I&gt;, че екипът от експерти към министерствата на вътрешните работи и отбраната е завършил работата си по проекта за националната стратегия за сигурност и отбрана. Проектът е изпратен в президетството и кабинета за одобрение. (Дневник, Утрински весник - 26/03/03; A1 TВ, СРНА, Дневник, MИА - 25/03/03)
