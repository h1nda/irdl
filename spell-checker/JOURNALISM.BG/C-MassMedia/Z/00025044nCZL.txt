Новият кмет на Прищина обещава благополучие и сигурност на жителите на града
					04/01/2008
					 
						ПРИЩИНА, Косово, Сърбия -- Новоизбраният кмет на Прищина Иса Мустафа положи клетва при стъпването си в длъжност на церемония в четвъртък (3 януари), заедно с 51 нови общински съветници. Мустафа от Демократическия съюз на Косово заяви пред общинския съвет, че по време на неговия мандат ще има повече благополучие и сигурност. "Времето е малко, затова трябва да ускорим и организираме по-добре нашата работа. Главната задача е подобряване на качеството на услугите за всички граждани", заяви Мустафа. (РТК, Телеграфи, Косовалайв - 03/01/08)
