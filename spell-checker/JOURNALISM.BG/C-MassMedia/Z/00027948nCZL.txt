Румънските държавни служители заплашиха с масови протести за повишение на заплатите
					03/10/2008
					 
						БУКУРЕЩ, Румъния – Държавните служители заплашиха в четвъртък (2 октомври) да организират масова стачка идната седмица, ако не получат повишение на заплатите си с 50 %, колкото бе повишението за работещите в системата на образованието. „След като учителите получиха повишение от 50 %, ние няма да се задоволим с нищо по-малко от тази цифра,” каза Василе Марика, президент на Федерацията на профсъюзите на държавните служители. „Ние не сме изчислявали финансовите последици от една масова стачка, но се опасявам, че Румъния ще бъде хвърлена в хаос,” каза Марика. Румънските депутати гласуваха скока в заплащането в сферата на образованието във вторник. (Медиафакс, Агерпрес, Зиаре - 02/10/08)
