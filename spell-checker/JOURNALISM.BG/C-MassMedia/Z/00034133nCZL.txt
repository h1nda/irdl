Румънският министър на транспорта Берчану запази поста си след вот на недоверие
					13/04/2010
					 
						БУКУРЕЩ, Румъния -- Транспортният министър Раду Берчану оцеля след вот на недоверие в понеделник (12 април), като 65 сенатори го подкрепиха срещу 47, гласували "против". Опозиционната Социалдемократическа партия внесе искането за вота с твърдения, че напоследък транспортното министерство е допуснало твърде много нередности. Кабинетът неотдавна прие нови законодателни инициативи за борба с нелицензираните транспортни и корабоплавателни компании. Берчану е подложен на критика и заради лошото състояние на транспортната инфраструктура на страната. Това беше последния от поредица провалили се опити за сваляне на различни членове на кабинета. Предишни цели на такива опити бяха министърът на образованието Даниел Фунериу, министърът на труда Михай Шейтан и здравният министър Атила Чеке. (Реалитатя, Зиаре, Котидианул - 12/04/10)
