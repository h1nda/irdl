САЩ отлага решението за отпускане на финансова помощ за Сърбия
17/02/2003
 
БЕЛГРАД, Сърбия-Черна гора -- Американското правителство отложи датата, на която ще вземе решение за отпускане на преустановената финансова помощ за Сърбия, от 31 март на 15 юни, съобщиха местни източници в неделя (16 февруари). Отлагането дава повече време на Белград да покаже активно сътрудничество с трибунала на ООН за военни престъпления. Решението да се предостави помощ от 140 млн. щатски долара изцяло ще зависи от усилията на Белград да засили сътрудничеството. След разговорите във Вашингтон миналата седмица, председателят на федералния парламент Драголюб Мичунович изрази увереност, че страната му е в състояние да се справи с изискванията. (Б92, ФоНет - 16/02/03)
