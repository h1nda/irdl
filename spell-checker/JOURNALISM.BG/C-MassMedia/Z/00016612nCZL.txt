Скопие е домакин на конференция на министрите на отбраната от "Адриатическата харта"
					15/11/2005
					 
						СКОПИЕ, Македония -- Министрите на отбраната на страните от "Адриатическата харта" -- Албания, Хърватия и Македония -- се срещнаха в Скопие във вторник (15 ноември). В центъра на дискусиите са въпроси, свързани с реформите в отбраната и процеса на интеграция на страните от Западните Балкани в НАТО. Гъста мъгла попречи на самолета на хърватския министър на отбраната Берислав Рончевич да се приземи в понеделник вечерта, затова той се представлява от служител от хърватското посолство. Присъстват и представители на НАТО и Съединените щати.
						Други новини -- Македонският президент Бранко Цървенковски се срещна в понеделник в Скопие с генералния секретар на Съвета на Европа Тери Дейвис. Дейвис подчерта важността на парламентарните избори през 2006 г. за напредъка на реформите в страната. (Макфакс, Фокус - 15/11/05; Телма ТВ, Макфакс - 14/11/05)
