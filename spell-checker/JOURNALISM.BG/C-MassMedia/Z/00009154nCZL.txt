Умиротворителните сили на НАТО извършиха обиск в централата на сръбския телеком в Баня Лука
23/11/2003
 
БАНЯ ЛУКА, Босна и Херцеговина (БиХ) -- СФОР извършиха обиск на централата на телефонния оператор на Република Сръбска Телеком Сръбске в Баня Лука в петък (21 ноември). В продължение на час войниците претърсваха помещенията, след което напуснаха сградата без да вземат нищо. СФОР нарекоха операцията рутинна проверка, при която персоналът на Телеком Сръпске е оказал съдействие. Ръководените от НАТО умиротворителни сили неотдавна извършиха обиски в регионалните центрове на компанията в Биелина, Сърбине и Требине, при които конфискуваха документи.
В други новини, върховният представител Пади Ашдаун призова парламентарните сили в БиХ да си сътрудничат в името на успешното провеждане преговорите за интегриране в ЕС следващата година. Той предупреди, че ако БиХ не изпълни 16-те условия от проучвателния доклад, публикуван от ЕС миналата седмица, Европа ще каже просто "не". (РТРС, СРНА, Онаса, Би Би Си , Източници на СВП, ПБС БиХ - 21/11/03)
