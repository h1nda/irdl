Още румънци бяха евакуирани след скъсване на диги по река Дунав
					25/04/2006
					 
						БУКУРЕЩ, Румъния -- В понеделник (24 април) няколко хиляди души трябваше да бъдат евакуирани, когато дигите в два района се скъсаха и се създаде опасност от наводняване на няколко села. Около 2800 души напуснаха домовете си в Бистрет, Спантов и Олтина. Властите казаха, че ще трябва да се евакуират още 4000 души, тъй като нивото на Дунав продължава да се покачва. Премиерът Калин Попеску-Търичану бе на обиколка в един от засегнатите райони, а президентът Траян Бъсеску обиколи друг район. (Ромпрес - 25/04/06; Ройтерс, Медиафакс, Фокус - 24/04/06)
