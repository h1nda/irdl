Съветът към Конституционния съд на БиХ започна анализа на доклад за Сребреница 
					02/11/2004
					 
						САРАЕВО, Босна и Херцеговина (БиХ) -- Комисията за човешките права към Конституционния съд на БиХ започна анализа на доклада, който бе предложен от Съвет към правителството на Република Сръбска (РС) по повод масовите убийства от юли 1995 г. в Сребреница. Според съобщение от понеделник (1 ноември) Комисията ще направи преглед на документа тази седмица и ще изложи официална позиция до края на годината. 
						Във вторник Върховният представител Пади Ашдаун ще направи обръщение към парламента на РС. Очаква се той да повтори призивите си за пълноценно и незабавно сътрудничество с Трибунала на ООН за военни престъпления. 
						Също във вторник делегация на Европейския парламент ще пристигне в Сараево, за да се срещне с членове на Парламента на БиХ. Разговорите ще се фокусират върху реформите, свързани с процеса на стабилизиране и асоцииране. 
						Други новини: Правителството на босненските сърби стартира в понеделник преброяване, целящо да определи броя на бежанците, които пребивават постоянно в РС. Според говорител на правителството преброяването ще приключи до края на този месец. (Независне новине - 02/11/04; Фена, ПБС БиХ, АФП - 01/11/04)
