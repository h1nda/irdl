Македонският премиер Бучковски покани опозицията на обсъждане на новия избирателен кодекс
					06/01/2006
					 
						СКОПИЕ, Македония -- В четвъртък (5 януари) премиерът Владо Бучковски покани опозицията на разговори по новия избирателен кодекс. Двудневната среща, чиято цел ще бъде постигането на политически консенсус, трябва да започне във вторник, след като парламентът открие общите дискусии по избирателния кодекс. Бучковски каза, че се надява законодателите да одобрят промените до средата на март, преди изборите, които ще се проведат по-късно тази година. 
						Други новини -- В четвъртък официални лица съобщиха, че македонските гранични служби са открили 22 килограма хероин, скрити в кола, напускаща страната през граничен пункт Кафасан на границата с Албания. Хероинът е бил скрит в специално направен тайник в колата. (A1 ТВ, Макфакс, Б92, Танюг - 05/01/06)
