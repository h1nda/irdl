Сръбски съд оправда шестима обвиняеми във връзка с нападение срещу посолство
					17/06/2010
					 
						БЕЛГРАД, Сърбия -- В сряда (16 юни) белградски съд оправда шестима анархисти, обвинени в създаване на опасност за обществото чрез нападението си срещу гръцкото посолство в столицата. Съдията заяви, че обвиненията не са били доказани. Първоначално шестимата бяха обвинени в международен тероризъм, преди прокуратурата да промени обвинението. Подсъдимите прекараха шест месеца в ареста заради нападението с "коктейли Молотов" срещу посолството. (Бета, Б92, Радио Свободна Европа - 16/06/10)
