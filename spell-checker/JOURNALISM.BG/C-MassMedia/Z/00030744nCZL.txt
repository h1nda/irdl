Заподозрян лидер на ПКК бе задържан в Румъния
					28/06/2009
					 
						БУКУРЕЩ, Румъния -- Заподозрян лидер на незаконната сепаратистка Кюрдска работническа партия (ПКК) бе задържан в Западна Румъния в петък (26 юни), съобщи местната полиция. Заподозреният е бил задържан на граничнопропускателния пункт Варсанд на границата с Унгария, скрит в камион заедно с 11 турски граждани. Според властите мъжът е бил под наблюдение от страна на граничната полиция и разузнаването на вътрешното министерство. (Meдиафакс, Зиаре, БТА - 26/06/09)
