Нимиц направи последно предложение по спора за името между Гърция и Македония
					18/03/2008
					 
						ВИЕНА, Австрия -- В понеделник (17 март) във Виена се състоя нов кръг от преговорите по спора за името между Македония и Гърция. Източници информират, че специалният пратеник на ООН Матю Нимиц е предложил имената Горна Македония, Нова Македония или Република Македония - Скопие за международна употреба, а името Република Македония за ползване в страната. Нимиц е предложил също така националността и езикът на Македония да бъдат наричани македонски. Източници информират, че предложението е било представено на гръцкия представител Адамантиос Василакис и на неговия македонски колега Никола Димитров под формата на избор "или го приемайте, или го отхвърляйте" и като последно преди срещата на върха на НАТО в Букурещ през април. Гърция заплаши да блокира кандидатурата на Македония, докато страната не промени името си. 
						Други новини -- Трима офицери загинаха при катастрофа на хеликоптер на гръцката армия във вторник близо до Солун, недалеч от северната граница с Македония. Хеликоптерът "Хюи UH-1H" е излетял от военната база "Александрия" и е летял към лагер в Редина. Свидетели съобщават, че са чули експлозия малко преди катастрофата. (Вечер, АФП, Скай ТВ, News In, НЕТ, АП - 18/03/08; Макфакс, A1, Фокус - 17/03/08)
