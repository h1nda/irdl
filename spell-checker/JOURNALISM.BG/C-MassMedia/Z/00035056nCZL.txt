Стачка блокира гръцкото пристанище Пирея
					23/06/2010
					 
						АТИНА, Гърция -- Работещите в пристанище Пирея започнаха в сряда (23 юни) обща стачка срещу мерките за строги икономии и планираните реформи на пенсиите и социалното осигуряване. Стачката започна въпреки решението на съда от вторник вечерта, с което тя беше обявена за незаконна. Блокирани бяха стотици пасажери, включително туристи, пътуващи до Цикладските острови, една от най-популярните туристически дестинации в страната. Операторите на фериботни линии разкритикуваха стачката, заявявайки, че тя стоварва огромни загуби на боледуващата икономика на страната. Служителите от други сектори -- включително железопътния транспорт, местните администрации и болниците -- също стачкуват. (СКАИ, АП - 23/06/10)
