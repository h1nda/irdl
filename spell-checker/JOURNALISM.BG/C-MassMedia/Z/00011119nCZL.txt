Босненско-сръбското правителство призна клането в Сребреница
13/06/2004
 
БАНЯ ЛУКА, Босна и Херцеговина (БиХ) -- Правителството на Република Сръбска за първи път призна в петък (11юни), че босненско-сръбските войски за избили няколко хиляди мюсюлмани в Сребреница през юли 1995 г. Назначена от правителството комисия също така казва в свой доклад, че извършителите са се опитали да прикрият доказателствата на техните жестокости, като са преместили телата на жертвите в други места. Това представлява "грубо нарушение на международния хуманитарен закон", отбелязва комисията. В документът от 42 страници се казва, че по-голямата част от информацията е предоставена от босненско-сръбски източници. Пади Ашдаун, върховният международен представител в БиХ, заяви, че докладът, както и последните изявления на политици "могат да се възприемат като индикация за нарастваща готовност да се поеме отговорност за Сребреница и да се въздаде справедливост за жертвите".
В други новини от петък, БиХ и САЩ подписаха споразумение за военно сътрудничество. Сараево ще получи близо 15 млн. долара логистична помощ и за обучение на армиите на двете общности. Министърът на отбраната Никола Радованович също така съобщи, че ще посети Вашингтон и ще покани САЩ да създадат своя военна база в БиХ. (AФП - 11/06/04)
