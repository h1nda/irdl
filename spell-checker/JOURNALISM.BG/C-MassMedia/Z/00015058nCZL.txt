Според правителството в Македония остават 1 200 вътрешно разселени лица 
					27/06/2005
					 
						СКОПИЕ, Македония -- Министерството на труда и социалната политика заяви в петък (24 юни), че все още има 1 183 вътрешно разселени лица четири години след края на междуетническия конфликт от 2001 г. Повечето от регистрираните вътрешно разселени лица са от региони, в които имаше най-ожесточени стълкновения - Куманово, Тетово и Скопие. Министерството изрази надежда, че те ще могат да се завърнат по домовете си до средата на септември. 
						Други новини: бившият заместник-председател на Демократичния съюз за интеграция (ДСИ) Хисни Шакири създаде нова политическа партия Нова демократична сила в края на тази седмица. Парламентаристът Шакири бе избран за лидер на партията по време на учредителното събрание. Той напусна ДСИ през януари, оплаквайки се от корупция. 
						Междувременно македонският президент Бранко Цървенковски приключи двудневно посещение в Украйна в понеделник, а македонският премиер Владо Бучковски заминава на двудневно посещение в Унгария. (Itar-Tass, Makfax - 27/06/05; A1 TV - 24/06/05)
