ЕС няма планове да извади Гърция от еврозоната въпреки възникналите спорове 
					16/11/2004
					 
						БРЮКСЕЛ, Белгия -- Европейската комисия обяви в понеделник (15 ноември), че няма планове да извади Гърция от еврозоната независимо от разкритията, че Атина последователно е докладвала занижени данни за бюджетния си дефицит. Според комисаря по икономика Хоакин Алмуния гръцкият дефицит е бил над задължителния за ЕС таван от 3 % между 1997 и 2003 г. Решението на ЕС да позволи на Гърция да приеме еврото бе до голяма степен основано върху данни за 1999 г. Официалната цифра за тази година, представена от Атина, бе 1.8 % от БВП, докато действителната стойност, според съобщения на гръцки медии, е 3.38 %. (Индипендънт, Файненшъл таймз, Катимерини - 16/11/04; AФП, ЕЮ Обзървър, Би Би Си , AФП - 15/11/04)
