Новото сръбско правителство ще бъде сформирано до 18 януари
11/01/2004
 
БЕЛГРАД, Сърбия-Черна Гора -- Лидерът на Демократическата партия на Сърбия Воислав Кощуница заяви в събота (10 януари), че съставът на новото сръбско правителство ще стане известен до 18 януари. Той направи това изявление след среща на партиите на сръбския демократичен блок. По думите на Кощуница форумът е разгледал вариантите за сформиране на правителства на малцинството или на мнозинството. Политическите лидери се очаква да решат до няколко дни дали да участват.
В други новини, сръбското министерство на вътрешните работи премахна изискването за виза за гражданите на Федерация Босна и Херцеговина (БиХ), считано от петък. Посетителите от ФБиХ ще се нуждаят само от карти за самоличност, за да влязат в Сърбия. Решението бе прието след постигнато неотдавна споразумение между вътрешните министерства на БиХ и Сърбия. (Б92, Бета - 10/01/04; СРНА - 09/01/04)
