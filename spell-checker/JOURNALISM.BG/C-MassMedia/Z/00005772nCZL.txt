Пауъл разговаря с Гюл и Ердоган за кризата в Ирак
26/01/2003
 
ДАВОС, Швейцария -- Държавният секретар на САЩ Колин Пауъл се срещна с турския министър-председател Абдула Гюл и лидера на Партията на справедливостта и развитието Реджеп Тайип Ердоган, за да обсъдят ситуацията в съседен Ирак. Турските лидери са подчертали, че парламентът на страната ще изчака резолюцията на Съвета за сигурност на ООН, преди да вземе решение за предоставянето на територията на страната за използване в операция срещу режима в Багдад, съобщи Пауъл след срещата. Той заяви, че администрацията на САЩ проявява пълно разбиране на "политическата ситуация и ... ситуацията в парламента" в Турция. (АП, АФП, Ройтерс - 25/01/03)
