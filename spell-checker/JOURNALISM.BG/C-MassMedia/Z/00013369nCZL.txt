Буш и официални представители на ЕС ще обсъждат Косово през февруари
					25/01/2005
					 
						ПРИЩИНА, Косово, Сърбия -Черна Гора -- Висши представители на ЕС възнамеряват да обсъдят ситуацията в Косово с американския президент Джордж Буш, когато той посети Брюксел през февруари, съобщи комисарят на ЕС по разширяването Оли Рен в понеделник (24 януари). Той призова правителството и политиците на Косово да ускорят усилията си за изграждане на "демократично, многоетническо и толерантно общество."
						Други новини: Славиша Петкович, шеф на политическата група Гражданска инициатива - Сърбия се е съгласил да влезе в правителството на Косово като министър, отговарящ за завръщането на бежанците и за общностите. Той е заел и едно от местата, запазени за сърби в парламента на провинцията. (Политика - 25/01/05; KosovaLive, AФП, Бета, Б92, Taнюг - 24/01/05)
