Американският посланик каза, че САЩ желаят да засилят стратегическото си партньорство с Румъния
					04/07/2008
					 
						БУКУРЕЩ, Румъния -- Посланикът на САЩ в Румъния Никълъс Таубман каза, че неговата страна е решена да засили своето стратегическо партньорство с Румъния. В изявление по случай 4-ти юли, Деня на независимостта на САЩ, Таубман каза, че сътрудничеството не се ограничава до секторите на отбраната и армията, тъй като американски компании, като "Форд" и "Емерсън", са открили заводи в Румъния през тази година. Таубман поздрави също румънските власти за организираната от тях среща на високо равнище на НАТО през април и благодари на Румъния за нейния принос в международните усилия за опазване на мира. (Ромпрес, Медиафакс - 04/07/08)
