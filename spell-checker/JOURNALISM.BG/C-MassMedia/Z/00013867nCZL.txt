Сръбският министър на правосъдието обещава екстрадиции 
					11/03/2005
					 
						БЕЛГРАД, Сърбия и Черна гора -- След неотдавнашната поредица от доброволни предавания сръбският министър на правосъдието Зоран Стойкович заяви в четвъртък (10 март) пред Трибунала на ООН за военни престъпления, че правителството е призовало всички обвинени заподозрени да се предадат. Ако те не сторят това, каза той, всички ще бъдат издирени и екстрадирани. Стойкович даде също на Трибунала гаранции за освобождаването на бившия сръбски президент Милан Милутинович, бившия югославски премиер Никола Саинович и бившия началник на ГЩ на югославската армия Драголюб Ойданич под гаранция. 
						Междувременно комисарят по разширяването на ЕС Оли Рен заяви, че политиката на поставяне на политически условия за присъединяване към ЕС работи добре. "Тази политика дава резултати предвид факта, че средно по един заподозрян се предава на Хагския трибунал всяка седмица през последните два месеца, повече или по-малко доброволно," отбеляза той. (Би Би Си - 11/03/05; Б92 - 10/03/05)
