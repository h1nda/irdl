Гръцката полиция разби международен канал за трафик на хора
					14/09/2005
					 
						АТИНА, Гърция -- Във вторник (13 септември) полицията съобщи, че е разбила международен канал за прехвърляне на нелегални имигранти от Азия за Западна Европа. Според официалната информация четирима гърци и един германец са били задържани след широкомащабна операция по проследяване, проведена в сътрудничество с германските власти. Полицията продължава да издирва още четирима заподозрени. 
						Други новнини - Министерството на вътрешните работи на Македония съобщи във вторник, че полицията е задържала група албански граждани, които са се опитвали да влязат незаконно в Гърция от Македония през граничен пункт Стар Дойран. Според съобщенията осемте задържани лица са били скрити в автомобил, шофиран от македонски гражданин. (Катимерини - 14/09/05; A1 ТВ - 13/09/05)
