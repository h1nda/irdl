БиХ подготвя тристранна договореност по екстрадирането на обвиняеми с Хърватия и Сърбия-Черна гора 
					28/03/2005
					 
						САРАЕВО, Босна и Херцеговина (БиХ) -- Заместник-министърът по сигурността на БиХ Драган Мектич обяви в неделя (27 март), че министерствата на сигурността и правосъдието на БиХ подготвят тристранно споразумение по екстрадиране на лица, заподозрени във военни престъпления между БиХ, Хърватия и Сърбия-Черна Гора. Документът ще бъде одобрен на едно от следващите заседания на Министерския съвет на БиХ, а след това изпратен в Загреб и Белград. Инициативата бе стартирана по настояване на Върховния представител Пади Ашдаун. 
						Други новини: Вътрешният министър на Република Сръбска Дарко Матиашевич повтори в неделя, че правителството не знае местонахождението на обвиняемия от РС Радован Караджич. Матияшевич потвърди, че министерството е в контакт със семейството на Караджич, както и с приятели и роднини на бившия босненско-сръбски военновременен командир Ратко Младич. 
						В понеделник американският дипломат Лорънс Бътлър официално пое поста на първи-заместник Върховен представител на международната общност в БиХ. Бътлър бе досега посланик в Македония, а освен тове е изкарал мандати в София и Белград. (Независне новине -28/03/05; РТРС, НТВ Хаят, Фена, ПБС БиХ, Pincom.info - 27/03/05)
