Съобщава се за случаи на птичи грип в Румъния и Турция
					09/10/2005
					 
						БУКУРЕЩ, Румъния -- За случаи на птичи грип бе съобщено в Румъния и Турция в събота (8 октомври), предизвиквайки опасения, че смъртоносният Н5N1 вирус може да се разпространи в Европа от Азия. Според Министерството на земеделието на Румъния, трите патици, намерени предишния ден в района на делтата на Дунав, са се оказали носители на вируса. Пробите са били изпратени във Великобритания, за да се установи дали щамът е на Н5N1. В Турция, министърът на земеделието Мехди Ек съобщи, че за първи път в страната е регистриран случай на птичи грип. Той също заяви ,че ситуацията се намира под контрол. 
						В съседна България, която се смята за друга потенциална страна, където могат да се появят случаи на птичи грип, бе направено изявление в събота, че досега не са регистрирани такива случаи. (Ройтерс, бТВ, Ромпрес - 08/10/05)
