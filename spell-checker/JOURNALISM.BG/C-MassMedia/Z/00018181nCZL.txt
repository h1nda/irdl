Представител на САЩ даде висока оценка на партньорството на Македония за постигане на целите за развитие на Ирак
					07/04/2006
					 
						СКОПИЕ, Македония -- Робърт Дойч, старши американски съветник за Ирак, похвали Македония за участието й в международното партньорство в подкрепа на целите за политическо и икономическо развитие на Ирак. В четвъртък (6 април) той се срещна с високопоставени служители от министерствата на отбраната и на външните работи, както и с представители на армейските части за специални операции. Дойч подчерта важната роля, която международните сили в Ирак ще продължат да играят през следващата година, за да помогнат на силите за сигурност на страната да поемат своите задължения.
						Други новини -- Турският транспортен министър Бинали Йълдръм ще посети Македония в петък. Ще бъдат обсъждани възможностите за инвестиции и регионални инциативи, като Коридор № 8. (Макфакс, МИА - 07/04/06; Макфакс - 06/04/06)
