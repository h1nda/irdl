Проектоконституционните промени с оглед съдебната реформа в Македония ще бъдат готови до април 
					31/01/2005
					 
						СКОПИЕ, Македония -- Правосъдният министър Мери Младеновска-Горгиевска каза в петък (28 януари), че проектопромените в конституцията, насочени към реформиране на съдебния сектор и към увеличеване на независимостта на съдилищата, ще бъдат готови до април. Според нея Министерството вече е формирало експертен екип, който да излезе с предложения за конституционни промени. Екипът включва представители на всички съдебни институции и на партиите в парламента.
						Други новини: Македонският президент Бранко Цървенковски започна двудневно посещение в Белград в понеделник. Той ще се срещне с преставители на сръбските и федералните власти, за да обсъди насърчаването на двустранните връзки. (А1 ТВ, Бета - 30/01/05; Дневник, Утрински вестник - 29/01/05)
