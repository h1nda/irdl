Загреб е домакин на международна конференция по фалшифицирането на валута 
					13/10/2006
					 
						ЗАГРЕБ, Хърватия -- Експертите твърдят, че фалшифицирането на валута ще се превърне в по-сериозен проблем за Хърватия догодина, когато еврото стане официална валута в съседна Словения. В четвъртък (12 октомври) Загреб бе домакин на международна конференция, посветена на мерките за защита на евробанкнотите от фалшифициране. Участниците бяха единодушни, че само тясното регионално сътрудничество ще помогне в борбата с проблема. Те дадоха също висока оценка на хърватските институции и по-специално на централната банка за усилията им по предотвратяване на фалшифицирането на валута. (ХИНA - 12/10/06)
