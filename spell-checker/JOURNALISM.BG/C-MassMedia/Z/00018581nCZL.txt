Дипломати от БиХ и Сърбия и Черна гора предлагат различни становища по делото за геноцид
					15/05/2006
					 
						САРАЕВО, Босна и Херцеговина (БиХ) -- Дипломати от БиХ и Сърбия и Черна гора предлагат различни гледни точки за възможните последици от провеждащия се процес в Международния съд, който разглежда съдебния иск на БиХ срещу федералния съюз за геноцид. В неделното издание (от 14 май) на "Дневни Аваз" бе цитиран посланикът на БиХ в Белград Томислав Леко, който е казал, че въпросът не трябва да засяга взаимните връзки, окачествини от него като "добри, приятелски и постоянно подобряващи се". Изявлението на Леко дойде два дни, след като новият посланик на Сърбия и Черна гора в БиХ Груица Спасович заяви, че независимо от изхода на делото то ще се отрази негативно на двустранните връзки. Спасович, който посети Баня Лука в петък, заяви, че въпросът би трябвало да се реши по някакъв друг начин. (Дневни Аваз - 14/05/06; Данас - 13/05/06; ПБС БиХ - 12/05/06)
