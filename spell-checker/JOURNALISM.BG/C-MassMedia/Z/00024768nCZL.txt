Турската прокуратура повдигна обвинения срещу адвокати на лидера на ПКК
					05/12/2007
					 
						ИСТАНБУЛ, Турция -- Във вторник (4 декември) прокуратурата на Истанбул повдигна обвинения срещу двама от адвокатите, представляващи лидера на Кюрдската работническа партия (ПКК) Абдула Йоджалан, като ги обвини в подпомагане на терористична групировка. Ирфан Дундар и Махмут Сакар са обвинени в принадлежност към нелегална организация, забранената ПКК. Прокуратурата поиска за тях присъди до 15 години затвор. През март двамата адвокати публикуваха резултатите от анализ на косата на Йоджалан, които според тях доказват, че техния клиент е системно тровен. Тяхното съобщение от Рим доведе до сблъсъци в предимно кюрдската Югоизточна Турция. 
						Други новини -- Части на турската армия са убили шестима бойци от ПКК в близост до границата с Ирак, според съобщение от вторник. Турски офицер също е загинал по време на престрелката, започнала, след като терористите отказали да се предадат на армейска част в понеделник. (Заман, АП - 05/12/07; Анадолска информационна агенция, АП, АФП - 04/12/07)
