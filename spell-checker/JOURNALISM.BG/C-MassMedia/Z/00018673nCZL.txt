Международни представители призоваха Белград и Подгорица да продължат диалога 
					23/05/2006
					 
						БРЮКСЕЛ, Белгия -- В отделни изявления в понеделник (22 май) генералният секретар на НАТО Яп де Хоп Схефер, върховният представител на ЕС по въпросите на сигурността Хавиер Солана и изпълняващият длъжността председател на ОССЕ, белгийският външен министър Карел де Гухт, призоваха Белград и Подгорица да продължат диалога след референдума за независимост, който се проведе в неделя в Черна гора. Те цитираха заключенията на наблюдаващите мисии на ОССЕ и Съвета на Европа в Подгорица, според които в общи линии гласуването е преминало в съответствие с демократичните стандарти и е било свободно, честно и спокойно. Международните представители призоваха всички страни да зачитат резултата от референдума и изразиха подкрепата си за демократичните реформи и в двете републики. (Уеб сайт на НАТО, Уеб сайт на ОССЕ, Уеб сайт на Съвета на Европа, Танюг - 22/05/06)
