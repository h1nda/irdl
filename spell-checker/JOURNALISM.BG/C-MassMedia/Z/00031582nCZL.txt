Турският министърът на правосъдието Ергин призова съда да свали обвиненията срещу Гюл
					09/09/2009
					 
						АНКАРА, Турция -- Във вторник (8 септември) министърът на правосъдието Садула Ергин настоя, че Апелативния съд трябва да отмени решението за започване на разследване срещу президента Абдула Гюл. Обвиненията в корупция срещу Гюл бяха повдигнати от съд в Синджан, близо до Анкара, който реши през май, че Гюл, въпреки че има имунитет като президент, трябва да бъде съден във връзка с дело от 90-те години на 20-и век, когато милиони долари от средствата на неговата Партия на справедливостта и развитието са изчезнали. Ергин каза пред репортери в Анкара, че неговото ведомство е изпратило искане за прекратяване на делото. Гюл отхвърли всички обвинения в корупция.
						Други новини от вторник -- Грузия освободи капитана на турски кораб, който беше арестуван през август и осъден на 24 години затвор за извършване на незаконен рейс до отцепилата се област Абхазия. Вместо първоначалната присъда Мехмет Джошкун получи условна присъда и глоба. Решението дойде след среща по-рано същия ден между турския външен министър Ахмет Давутоглу и грузинския президент Михаил Саакашвили. (Заман - 09/09/09; Ройтерс, Анадолска информационна агенция, Синхуа - 08/09/09)
