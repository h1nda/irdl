Топи се срещна с албански командоси
					08/08/2007
					 
						ТИРАНА, Албания -- При първото си посещение в десaнтния полк "Зал Хер" в качеството си на нов главнокомандващ на армията президентът Бамир Топи обеща във вторник (7 август) да увеличи бюджета за армията на 2 % от БВП през 2008 г. вместо сегашните 1,35 %. Топи каза още, че Албания ще изпълни изискваните от НАТО стандарти за членство и призова военнослужещите да положат още усилия в тази посока, така че Албания да получи покана за членство по време на срещата на върха на НАТО през април в Букурещ. Топи подкрепи също създаването на нова, професионална армия в Албания до 2010 г., която да бъде по-добра както в качествено, така и в количествено отношение. (Шекули, Коха Йоне, Шкип - 08/08/07; Топ-Ченъл, Уебсайт на албанския президент, A1TВ - 07/08/07)
