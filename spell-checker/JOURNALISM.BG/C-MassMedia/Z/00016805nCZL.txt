Бериша увери НАТО, че Албания е решена да проведе реформите и да се бори срещу престъпността
					01/12/2005
					 
						БРЮКСЕЛ, Белгия -- По време на посещение в щаба на НАТО в Брюксел в сряда (30 ноември) албанският премиер Сали Бериша обеща, че правителството му ще продължи с реформите и борбата срещу организираната престъпност и корупцията. Бериша се срещна с генералния секретар на НАТО Яп де Хоп Схефер и с членовете на Северноатлантическия съвет. След това Де Хоп Схефер подчерта, че темповете на развитие на интеграционния процес с НАТО зависят основно от Албания и членството остава "в зависимост от постиженията". (Уеб-сайт на НАТО - 30/11/05)
