Според анкета албанците подкрепят имиграцията
					20/08/2009
					 
						ТИРАНА, Албания - Повече от една трета от албанците предпочитат да живеят в чужбина, опитвайки се да си извоюват по-добър живот, според анкета на “Галъп Болкън Монитор”, публикувана в сряда (19 август). Техният брой е още по-висок сред младежите - около 50 % от тях предпочитат да търсят по-добри условия за живот в чужбина. Според доклада Албания изпъква в тази тенденция, тъй като имиграцията в региона като цяло е намаляла. Дурим Хатиби, експерт в Службата по имиграция към министерството на труда, отбелязва, че 44 % от албанските домакинства имат един или повече роднини в чужбина, които ги подпомагат финансово. (Топ Нюз, Нюз 24 - 20/08/09; Би Би Си - 19/08/09)
