Финландският премиер е уверен, че България и Румъния ще се присъединят към ЕС навреме
					14/06/2006
					 
						БУКУРЕЩ, Румъния -- Финландският премиер Мати Ванханен, чиято страна поема ротационното председателство на ЕС през юли, прогнозира във вторник (13 юни), че България и Румъния ще продължат нужните реформи и ще постигнат необходимия напредък, който да гарантира своевременното им приемане в ЕС през 2007 г. В интервю за информационната агенция "Ромпрес" той добави, че напредъкът на Румъния ще насърчи финландските инвестиции в страната.
						Други новини -- Представители на българското правителство и Европейската комисия подписаха в сряда финансово споразумение за 8 млн. евро по програмата ФАР за трансгранично сътрудничество между България и Румъния. Проектите са свързани със защита на околната среда, подобряването на пътищата и помощи за нови малки предприятия. (Найн О'Клок, Ромпрес, Дневник, БТА - 14/06/06)
