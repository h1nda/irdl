Санадер каза, че Хърватия ще се присъедини към ЕС до 2011 г.
					13/04/2009
					 
						ЗАГРЕБ, Хърватия -- Премиерът Иво Санадер каза в събота (11 април), че очаква Хърватия да се присъедини към ЕС до 2011 г. В интервю за германския вестник „Велт” Санадер прогнозира, че Загреб ще завърши своите присъединителни преговори тази година, тъй като очаква съседна Словения да използва статута си на членка на ЕС за подкрепа на Хърватия в нейната кандидатура. Вместо това Любляна неотдавна блокира преговорите на Хърватия заради дългогодишния граничен спор между двете страни. (ХИНА, Велт, Национал, Явно - 11/04/09)
