Меглена Кунева от България ще получи ресора на защитата на потребителите в ЕС 
					27/10/2006
					 
						БРЮКСЕЛ, Белгия -- Почти веднага след като бе избрана да представлява България в Европейската комисия (ЕК), българският министър по европейските въпроси Меглена Кунева бе поканена да поеме новия ресор в Комисията - защитата на потребителите. В четвъртък (26 октомври) тя се срещна с председателя на ЕК Жозе Мануел Барозу и с други официални лица. По всичко личи, че Европейският парламент ще одобри Кунева без никакви трудности към края на идния месец. 
						Междувременно в четвъртък румънският кандидат за европейски комисар Варуян Восганян се натъкна на проблеми. ЕК поиска допълнителна проверка след репортажите, че Восганян може да е бил агент на комунистическата "Секуритате". 
						Същия ден долната камара на германския парламент гласува за ратифицирането на договрите за присъединяване на България и Румъния. Управляващите консерватори и техните съюзници обаче поискаха от ЕС да наложи предпазни клаузи в случай че двете страни не изпълнят реформите в съдебните си системи или не приемат мерки, свързани със селскостопанските помощи от ЕС. (Файненшъл Таймс, EU Observer, Сега, Ромпрес, Котидианул - 27/10/06; Уеб сайт на ЕС, БНР, Медиафакс, EUpolitix, АП - 26/10/06)
