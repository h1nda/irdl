Македонският премиер Груевски очаква положителен доклад от ЕК
					19/10/2010
					 
						СКОПИЕ, Македония -- Премиерът Никола Груевски заяви в понеделник (18 октомври), че очаква Европейската комисия (ЕК) да признае усилията на Македония и постиженията й в своя доклад следващия месец за напредъка в процеса на интеграция в ЕС. "Ние положихме максимални усилия през последната година, за да придвижим страната напред във всички области и напредък има", заяви Груевски. Колкото до дългогодишния спор с името със съседна Гърция, който продължава да бъде препятствие, той каза, че ще се съгласи на среща със своя гръцки колега Георгиос Папандреу преди срещата на върха на НАТО през ноември в Лисабон. (MИА, Maкфакс - 18/10/10)
