Шварц-Шилинг критикува съмненията в законността на комисията, натоварена с реформата в полицията на БиХ
					23/03/2006
					 
						САРАЕВО, Босна и Херцеговина (БиХ) -- В сряда (22 март) върховният представител Кристиан Шварц-Шилинг разкритикува онези, които поставят под съмнение законността на дирекцията, натоварена с реформата в полицията на БиХ. Той каза това ден, след като Милорад Додик, новият премиер на Република Сръбска (РС), заяви, че миналогодишното политическо споразумение за реформата в полицията е нарушено от включването на чужд гражданин като член на управителния съвет на дирекцията. Додик изрази също и неудовлетворение от състава на комисията. Шварц-Шилинг предупреди, че атаките срещу законността на дирекцията само ще забавят нейната работа, която е от основно значение за интеграцията на БиХ в структурите на ЕС.
						Също в сряда Председателството на БиХ започна работа по измененията в конституцията след постигнатото миналата седмица политическо споразумение за реформите, насочени към укрепване на държавните институции. Законопроектът ще бъде внесен в Министерския съвет на БиХ и в Парламента на БиХ. (Независне Новине, Дневни Аваз - 23/03/06; Източници на СВП, РТРС, ПБС БиХ - 22/03/06)
