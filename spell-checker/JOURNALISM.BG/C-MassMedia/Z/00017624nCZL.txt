Чешкият премиер потвърди стратегическите интереси на страната си към Балканите
					17/02/2006
					 
						ПРАГА, Чехия -- След разговори с българския си колега Сергей Станишев в Прага в четвъртък (16 февруари) чешкият премиер Иржи Пароубек потвърди, че страната му има стратегически интереси към Балканите. Двамата ръководители се срещнаха по време на официалното посещение на Станишев в Чехия. Пароубек каза, че Прага смята София за свой основен партньор в региона и вече я счита за член на ЕС. Чешкият парламент бе един от първите, които ратифицираха Договора за присъединяване на България към ЕС. По време на посещението си Станишев се срещна и с президента Вацлав Клаус, както и с високопоставени парламентарни представители, и присъства на българо-чешки бизнесфорум. (Уеб сайт на българското правителство, БНР, БТА - 16/02/06)
