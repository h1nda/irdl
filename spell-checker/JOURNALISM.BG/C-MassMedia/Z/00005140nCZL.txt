Румънски миньори се барикадираха под земята, за да запазят работата си
20/11/2002
 
БУКУРЕЩ, Румъния -- Над триста миньори от мина Хорашти в каменовъгления регион Мотру се барикадираха под земята във вторник (19 ноември), за да протестират срещу обявеното закриване на мината. Миньорите отказаха да излязат и настояха ръководството на мината да запази около 600 работни места или да им изплати равностойността на заплатите за пет години. Те задържаха представителя на ръководството за няколко часа под земята, преди да го освободят поради проблеми със сърцето. (Nine o'Clock - 20/11/02; Медиафакс, AФП - 19/11/02)
