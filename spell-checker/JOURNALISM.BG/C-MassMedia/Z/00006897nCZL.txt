Завърши посещението на премиера на БиХ Терзич в Сърбия-Черна Гора
11/05/2003
 
ПОДГОРИЦА, Сърбия-Черна Гора -- Премиерът на Босна и Херцеговина (БиХ) Аднан Терзич завърши в петък (9 май) двудневното си официално посещение в Сърбия-Черна Гора. Терзич се срещна с висши представители на местните власти в Белград и Подгорица, по време на които двете страни са потвърдили отново желанието си да подобряват двустранните отношения, регионалното сътрудничество и съвместните действия в борбата с организираната престъпност. На срещата в Подгорица в петък Терзич и президентът на Сърбия-Черна Гора Светозар Марович се съгласиха, че сътрудничеството между страните трябва да се разшири с оглед на общите перспективи на интеграцията с ЕС. (Танюг, Би Би Си, ХИНА - 10/05/03; ПБС БиХ - 09/05/03)
