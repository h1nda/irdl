Бизнес: Кипър се готви да се присъедини към еврозоната
					28/12/2007
					Кипър ще приеме еврото като своя национална валута през 2008 г. Още от седмицата: Сърбия ще продаде автомобилната компания "Застава" и Световната търговска организация оцени потенциала на туризма в Албания.
					 
						
Банер на сградата на Главната квартира на ЕС в Брюксел приветства Кипър и Малта в еврогрупата. [Гети Имиджис]
						
						Кипър извършва последни приготовления за замяна на местната валута - паунд - с еврото на 1 януари, 2008 г. при курс 0,585274 кипърски паунди за 1 евро. Повечето банки в Кипър вече разполагат с достатъчно евро монети и банкноти, съобщи Кипърската централна банка в четвъртък (27 декември). 
						*** 
						Приватизационната агенция на Сърбия съобщи, че автомобилната компания "Застава" ще бъде продадена. Компанията бе някога известна в Източна Европа и ще бъде запомнена като производител на най-евтината кола на американския пазар през 1980-те години. Намиращата се в Крагуевац компания има 4 000 работници и е произвела 15 000 коли през 2006 г.. 
						*** 
						Световната туристическа организация оцени Aлбания по отношение на новата й стратегия за развитие на южните райони. Представители на организацията твърдят, че страната има значителен потенциал за туризъм, поради мекия си средиземноморски климат и големия брой архитектурни паметници. 
						*** 
						Инженеринговата и строителна фирма на Босна и Херцеговина "Енергоинвест" спечели договор за 36 милиона евро за построяването на енергопреносни мрежи и трансформаторна станция в Либия. Компанията твърди, че сега тя има в Либия проекти за 120 милиона евро. 
						*** 
						Световната банка ще осигури заем от 14 милиона евро в два транша за Koсово, според споразумение, подписано с правителството на Косово и ЮНМИК в понеделник (24 декември). Първите 12 милиона евро ще бъдат използвани за сектора на образованието, докато останалата сума ще бъде използвана за контрол на банковото дело и финансите. 
						*** 
						
						Сърбия и Черна гора ратифицираха споразумение за социално осигуряване, от което ще се възползват 1 540 черногорци и 3 240 сръбски пенсионери, които са работили в една от двете страни, но живеят в другата. Споразумението е първото по рода си след като Черна гора обяви независимост миналата година. То ще влезе в сила на 1 януари. 
						
						(Различни източници – 21/12/07 - 28/12/07)
