Остават споровете между Загреб и Международния наказателен съд за бивша Югославия относно делото "Готовина"
26/09/2003
 
ХАГА, Холандия -- Загреб и Трибунал на ООН за военни престъпления все още имат несъгласия относно местонахождението на избягалия хърватски генерал Анте Готовина. Хърватският заместник министър-председател Горан Гранич се срещна с главния прокурор на ООН по военни престъпления Карла дел Понте в Хага в четвъртък (25 септември), за да обсъдят въпроси, свързани със сътрудничеството на Хърватия с трибунала и в частност по делото на обвинения генерал, който се укрива от две години насам. След срещата Гранич заяви пред репортери, че дел Понте настоява, че Готовина е в Хърватия, докато разузнаването на Загреб твърди, че не е. Въпросът е от съществено значение за плановете на Хърватия за откриване на преговори по присъединяването към ЕС следващата година.
Други новини: В Хага говорител каза в четвъртък, че процесът срещу бившия югославски президент Слободан Милошевич е временно прекратен до края на месеца, докато ответникът е подложен на лечение срещу високо кръвно налягане. Прокурорите твърдят, че подобни закъснения им пречат да изложат становището си по делото. (МедиаСкан - 26/09/03; ХИНА, ХРТ1 ТВ, Би Би Си, Ройтерс, АФП - 25/09/03)
