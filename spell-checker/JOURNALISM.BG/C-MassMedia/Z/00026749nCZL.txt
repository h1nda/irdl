Прокуратурата в Хага поиска 15-годишна присъда за Делич
					12/06/2008
					 
						ХАГА, Холандия -- В сряда (11 юни) прокуратурата на Трибунала в Хага поиска 15-годишна присъда за бившия командир на армията на Босна и Херцеговина (БиХ) Расим Делич, който е подсъдим по обвинения в непредотвратяване на военни престъпления, извършени от муджахидините под негово командване в периода от 1993 до 1995 г. Прокурорът Дарил Мъндис заяви, че противно на твърдението на защитата, Делич е поддържал ефективен контрол върху подразделенията, чиито членове са извършили военните престъпления срещу сърби и хървати. Делич не е направил нищо, за да предотврати престъпленията или да накаже виновниците, въпреки че е знаел, че членове на подразделението на муджахидините "са били склонни към извършване на престъпления". Според прокуратурата Делич е отговорен за смъртта на около 60 сръбски войници и много хърватски военнопленници. Той пледира за невинност по всички обвинения. (Бета, РТРС, ИТАР-ТАСС - 11/06/08)
