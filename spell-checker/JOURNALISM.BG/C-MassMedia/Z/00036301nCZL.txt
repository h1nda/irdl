Македонският премиер Груевски отново подчерта решимостта за намиране на решение на спора за името 
					08/10/2010
					 
						СТРАСБУРГ, Франция -- Македония е ангажирана с намирането на решение на отдавнашния спор за името с Гърция, каза в четвъртък (7 октомври) министър-председателят Никола Груевски в реч пред Парламентарната асамблея на Съвета на Европа (ПАСЕ) в Страсбург. Той подчерта, че интеграцията в НАТО и ЕС са най-високите приоритети на обществото, без оглед на произхода и етническата принадлежност, но подчерта също така, че тази интеграция се спъва от спора за името. Той добави, че страната е решена да изпълни своите цели по време на нейното председателство на Комитета на министрите през 2010 г. Груевски подчерта също значението на диалога между културите и мирното междуетническо съжителство и определи своята страна като „пример в Европа как голям брой различни етнически групи живеят мирно”. (Уебсайт на Съвета на Европа - МИА, Макфакс - 07/10/10)
