Сърбия ще премахне визовия си режим с Албания 
					24/06/2010
					 
						ТИРАНА, Албания -- Сърбия е близо до премахването на своя визов режим с Албания, каза заместник-министърът на външните работи Здравко Понош по време на посещение в Шкодра. Понош се срещна с представители на сръбското и черногорско малцинство в Северна Албания. „Един от въпросите, обсъдени с моите колеги, бяха визите. Албания вече премахна визовия си режим, а Сърбия скоро ще вземе решение и ще позволи свобода на придвижването като част от европейската интеграция на региона”, каза Понош. Албания премахна своя визов режим за сръбски граждани миналия месец. (Шекули, Нюз 24, Топ Нюз - 23/06/10)
