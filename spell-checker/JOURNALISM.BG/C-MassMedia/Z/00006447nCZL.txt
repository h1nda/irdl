Турция ще гласува ограничена подкрепа за кампанията на САЩ срещу Ирак
19/03/2003
 
АНКАРА, Турция -- Правителственият говорител Джемил Чичек обяви в сряда (19 март), че парламентът ще гласува правителственото решение за осигуряване на ограничена подкрепа на САЩ във военна операция срещу съседен Ирак. "Предложението, което ще внесем днес, се отнася до разрешения за транзитно преминаване на американски военни самолети и разполагането на труски войски извън страната", заяви Чичек, посочвайки, че кабинетът е отклонил искането за разполагане на 62 000 американски войници на турска територия. Двете страни са се договорили за изпращането на турски войски в Северен Ирак за създаването на буферна зона и за предотвратяване масовото изселване на бежанци, добави той. Съобщението бе направено след извънредната среща във вторник между турския министър на отбраната Вежди Гьонюл и неговият американски колега Доналд Ръмсфелд. (AП, Анадолска агенция, Милиет - 19/03/03; AП, AФП, Ройтерс, СиЕнЕн, БиБиСи - 18/03/03)
