Делегация на американския Конгрес на посещение в Турция
10/10/2003
 
АНКАРА, Турция -- Държавният министър Мехмет Али Шахин се срещна в четвъртък (9 октомври) с делегация на американския Конгрес, водена от члена на палатата на представителите Джим Сакстън. По време на срещата официалните лица постигнаха съгласие, че приоритетът в Ирак е задоволяването на хуманитарните нужди на гражданите. Сакстън заяви, че стабилността може да бъде възстановена едва след уреждане на хуманитарните въпроси. По-рано през седмицата парламентът одобри разполагането на турски мироопазващи сили в Ирак в отговор на молбата на Вашингтон.
Други новини: В четвъртък (9 октомври) започна срещата на министрите на Средиземноморския форум в Анталия. 11-членният форум ще обсъжда превантивни мерки срещу организираната престъпност, контрабандата на оръжие, прането на пари и международния тероризъм. (Анадолска агенция, ТРТ 2, НТВ - 09/10/03)
