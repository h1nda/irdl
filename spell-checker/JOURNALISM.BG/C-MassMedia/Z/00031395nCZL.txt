Бивш албански полицейски служител бе арестуван за подправяне на документи
					24/08/2009
					 
						ТИРАНА, Албания -- Полицията в Саранда арестува в събота (22 август) бивш полицай, който е заподозрян в подправяне на 26 различни печата на обществени институции. Според следователите Селман Лумани, на 55 г., сега таксиметров шофьор, е подпечатвал документи от името на министерствата на външните работи, вътрешните работи, образованието и други институции, както и вместо гръцки служби в Албания и различни институции в Гърция. Опитвайки се да избегне ареста, той скочил през прозореца от апартамента си на третия етаж и сега се намира в критично състояние. (Balkan Web, Шекули, Ора Нюз, Телеграфи, Старт - 23/08/09)
