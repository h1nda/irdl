Македонският политик Бучковски не се яви на съдебно заседание и рискува арест
					07/02/2011
					 
						СКОПИЕ, Македония -- Съд в Скопие предупреди в събота (5 февруари), че ще издаде заповед за арестуването на бившия премиер Владо Бучковски, ако той не се явява на заседанията по дело, свързано със закупуването на резервни части за армейски танкове. Бучковски не се яви в съда, заявявайки, че е в командировка в Йерусалим. Понастоящем депутат в парламента, представляващ опозиционната СДСМ, той казва, че е уведомил съда за плановете си да участва в международната конференция "Европейски приятели на Израел" в Израел до вторник. Съдът обаче не е получил потвърждение от парламента за пътуването. Намерен по телефона, Бучковски каза за местните медии, че ще се яви в съда на следващото заседание в четвъртък. През декември 2008 г. той бе осъден на три и половина години затвор за злоупотреба с власт и корупция. Делото бе свързано със закупуването на резервни части за армейски танкове на стойност 2,4 млн. евро през 2001 г., когато Бучковски беше министър на отбраната. Апелативен съд отмени тази присъда и разпореди повторен процес. (Сител, Ин Прес - 06/02/11)
