Американски посланик призовава за създаване на единна полицейска структура в БиХ
					25/01/2005
					 
						САРАЕВО, Босна и Херцеговина ( БиХ) -- Американският посланик в БиХ Дъглас МакИлейни отново призова към създаване на единна, функционираща и ефикасна полицейска структура в страната в понеделник (24 януари). В изявление пред местен телевизионен канал той каза, че преговорите следва да определят как ще изглежда бъдещата организация на полицейската система. МакИлейни потвърди и това, че БиХ би могла да се присъедини към програмата на НАТО "Партньорство за мир" само ако сътрудничи пълноценно с Трибунала на ООН за военни престъпления. 
						Други новини: ЕУФОР потвърди в понеделник, че във Федерация БиХ е в ход операция за противодействие срещу престъпността. През изминалата седмица силите от ЕУФОР са изградили четири пропусквателни пункта в кантоните Херцеговина-Неретва и Среднобосански. 
						Също в понеделник опозиционната Босненска социладемократическа партия (СДП) отхвърли покана от кандидат-премиера на Република Сръбска Перо Букейлович за участие в консултации по формиране на ново правителство на автономната област. СДП заявява, че ще гласува против новия кабинет при вота в парламента. Четири малки парламентарно представени партии обещават условна подкрепа за правителството. (Независне новине - 25/01/05; Pincom.info, ПБС БиХ, Фена - 24/01/05)
