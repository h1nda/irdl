В БиХ официално бяха открити държавният съд и прокуратурата
28/01/2003
 
САРАЕВО, Босна и Херцеговина (БиХ) -- В понеделник (27 януари) на официална церемония във военните казарми "Рамаз Салчин" в Сараево бяха открити новият съд и прокуратурата на БиХ . Осемте новоназначени съдии и четиримата прокурори положиха клетва. Върховният представител Пади Ашдаун подчерта в речта си, че съдът на БиХ представлява крайъгълния камък на новата съдебна система. (Източници на СВП - 28/01/03; РТРС, ХИНА- 27/01/03)
