Процесът срещу Кепиро започна в Унгария
					06/05/2011
					
						БУДАПЕЩА, Унгария -- Съдебният процес срещу Шандор Кепиро, обвинен в убийството на 36 сърби и евреи в Нови сад през 1942 г., започна в Будапеща в четвъртък (5 май). Кепиро, 97-годишен бивш офицер от унгарската жандармерия, заяви, че не е виновен и отрече да е убивал когото и да било, като вместо това заяви, че е спасил пет души. Освен това той каза, че не е знаел, че акцията е насочена срещу евреи или сърби. Прокуратурата на Сърбия за военни престъпления започна резследване срещу Кепиро през 2008 г. Делото бе предадено на Унгария, където прокурорите проведоха собствено разследване. (Блиц, Радио "Свободна Европа", Вечерне Новости, Прес Онлайн - 05/05/11)
