Инцко спря решенията на ЦИК относно органите на властта във ФБиХ
					28/03/2011
					 
						САРАЕВО, Босна и Херцгеовина (БиХ) -- Върховният представител Валентин Инцко спря решенията на Централната избирателна комисия (ЦИК) относно сформирането на органи на властта във Федерация Босна и Херцеговина (ФБиХ). Говорителят на ЦИК Максида Пирич потвърди в понеделник (28 март, че решението на Инцко е било получено. На заседанието си от 24 март ЦИК анулира избора на новия президент и вицепрезиденти на ФБиХ след учредителното заседание на Камарата на народите на ФБиХ. Оттеглящата се от поста президент Боряна Кристо заведе жалба с аргумента, че по време на заседанието са били нарушени както конституцията, така и избирателният закон. ЦИК заяви, че анулира вота, защото не са били утвърдени всички хърватски мандати. Двете основни хърватски партии, ХДС БиХ и ХДС 1990, бойкотираха вота. (СРНА, РТРС, Дневни Аваз, Независне Новине - 28/03/11)
