Дел Понте отхвъли твърдения, свързани с класифицирани доказателства
					22/04/2007
					 
						САРАЕВО, Босна и Херцеговина (БиХ) -- В интервю за "Дневни Аваз" в петък (20 април), главният прокурор на Трибунала на ООН за военни престъпления Карла дел Понте отрече, че е сключила тайно споразумение с Белград да запазят статута на класифицирана информация на някои ключови документи. Дел Понте заяви, че подобни твърдения са напълно неоснователни и са резултат от недостатъчно познаване на процедурите на Трибунала. 
						Твърденията бяха направени от Джефри Найс, заместник-прокурор в процеса срещу Слободан Милошевич. Той заяви, че липсата на документи е изиграла роля за неотдавнашното решение на Международния съд, което оправда Сърбия за пряка отговорност за геноцида в Сребреница. (Дневни Аваз, ПБС, Javno.hr - 20/04/07)
