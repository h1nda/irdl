Яница Костелич спечели златен медал за Хърватия при ски спускането 
					07/02/2005
					Хърватката Яница Костелич спечели своя първи златен медал в спускането в неделя, два дни след като защити титлата си в комбинацията по време на световното първенство по ски алпийски дисциплини за 2005 г. 
					(Таймс, АФП - 07/02/05; АП, Ройтерс, Би Би Си, Юроспорт, ХИНА - 06/02/05; Ню Йорк таймс - 05/02/05;АП - 04/02/05)
 
					 
						
Хърватката Яница Костелич (в средата), италианката Елена Фанчини (вляво) и австрийката Ренате Гочел са застанали на подиума след спускането за жени на Световното първенство по ски в Санта Екатерина в неделя (6 февруари). [AФП]
						Два дни след като спечели комбинацията на световното пъвенство по ски алпийски дисциплини за 2005 г. хърватката Яница Костелич триумфираше отново в неделя (6 февруари), отнасяйки със себе си златния медал при спускането за жени. Това бе първият й златен медал в състезание по спускане. 
						Хърватската скиорка зае първо място с време 1:39.90, изпреварвайки с 26 секунди италианката Елена Фанчини. Носитeлката на Световната купа по спускане за миналата година, австрийката Ренате Гьотчел взе бронзов медал с време 1:40.29. 
						"Когато видях времето на Фанчини помислих си, че спокойно мога да си вървя у дома, че никой не може да постигне такова време," заяви Костелич след състезанието. "Но бях спокойна и направих безпроблемно спускане и спечелването на златния медал е наистина нещо невероятно за мен. " 
						Двадесет и тригодишната Костелич се върна на пистата през ноември след като пропусна цял сезон поради здравословни проблеми, включително операции на коляното и щитовидната жлеза. Преди това тя бе спечелила златни медали в комбинацията и слалома по време на състезания за Световната купа през 2003 г. До този момент тя е извоювала 20 титли в рамките на Световната купа, включително 17 на слалома и три в комбинацията, посочва Хърватската информационна агенция ХИНА. 
						Освен това Костелич извоюва исторически успех на Зимната олимпиада през 2002 г. в Солт Лейк Сити, като стана първата жена, спечелила три златни медала в състезанията по ски алпийски дисциплини. Тя бе носител и на сребърен медал в супергигантския слалом. 
						"Болестта бе истинска напаст. Тя атакува цялото й тяло," заяви Анте Костелич, бащата на Яница, който е и неин треньор, по повод здравословните й проблеми. Независимо от това тя защити титлата си, като спечели с време 2:53.70 секунди. Шведката Аня Першон взе среброто с 2:55.15 сикунди, а австрийката Амрлийз Шилд бе трета с 2:56.40 секунди.
						"Винаги съм обичала спускането повече от слалома, но след като получих контузия, не можех да участвам толкова често в него," заяви Костелич в неделя. "Спускането е нещо специално, има скорост и много скокове и ти прави удоволстиве да караш, което не е винаги при слалома." 
						Костелич призна освен това, че независимо от упорития труд, който е вложила за подобряване на постиженията в спускането, тя не е очаквала, че ще спечели толкова скоро. "Преди някак се страхувах от скоростта, но сега се чувствам по-сигурна. Чувствам, че мога да атакувам по-добре и имам много по-голяма увереност отпреди при спускането."
						Следващото състезание на Костелич ще бъде гигантският слалом във вторник.
