Бившият съюзник Краишник призова Караджич да даде показания
					17/08/2008
					 
						БЕЛГРАД, Сърбия -- Момчило Краишник, бивш босненски сръбски политик и дясна ръка на Радован Караджич поиска Караджич да даде показания на изслушването на неговото обжалване следващата седмица, съобщи всекидневникът "Вечерни Новости" в петък (15 август). Трибуналът на ООН за военни престъпления го осъди през 2006 г. на 27 години затвор заради военни престъпления, извършени по време на войната от 1992-1995 г. в Босна. Караджич може да заяви, че Краишник "е искал да избегне войната на всяка цена", се твърди в искането. Той твърди, че Караджич е най-важната фигура по неговото дело и че показанията му могат да повлияят на присъдата.
						Други новини - Сръбският външен министър Вук Йеремич заяви в петък (15 август), че Сърбия скоро ще арестува и екстрадира в Хага останалите двама укриващи се военнопрестъпници Ратко Младич и Горан Наджич. "Приоритет на правителството е да приключи успешно сътрудничеството с Трибунала на ООН", заяви Йеремич в Ню Йорк. (Вечерне новости, AП - 15/08/08, Б92, ФоНет, Taнюг, РТС, AП - 16/08/08)
