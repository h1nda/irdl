Международната общност в БиХ призовава за приемане на важните конституционни промени
					17/04/2006
					 
						САРАЕВО, Босна и Херцеговина (БиХ) -- Върховният представител Кристиан Шварц-Шилинг и посланикът на Европейската комисия Майкъл Хъмфрис в неделя (16 април) призоваха съвместно парламента да приеме важните конституционни промени. Във вторник законопроектът, базиран на споразумение, постигнато между основните партии в БиХ, ще бъде обсъден от комисия на долната камара на парламента. Съгласно изявлението значението на конституционните реформи, целящи укрепване на държавните институции, и малкото време, оставащо до следващите общи избори, не позволяват по-нататъшно отлагане. (Независне Новине - 17/04/06; РТРС - 16/04/06)
