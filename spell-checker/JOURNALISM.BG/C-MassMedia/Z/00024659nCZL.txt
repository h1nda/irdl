Румънската лея постави 16-месечен рекорд на най-ниска стойност спрямо еврото
					23/11/2007
					 
						БУКУРЕЩ, Румъния -- Леята изгуби 15 % от стойноста си през изтеклите месеци, като в четвъртък (22 ноември) достигна 16-месечен рекорд на най-ниска стойност до 3,6000 за едно евро. Местната валута започна да се обезценява, след като достигна петгодишен връх от 3,0870 през юли. Една част от анализаторите обвиняват за това неуспеха на правителството да се справи с икономическите дисбаланси. В четвъртък управителят на Централната банка Мугур Изъреску потърси подкрепа за монетарната политика на банката чрез въвеждането на ограничения на заплатите и във финансовата политика. Той каза, че би било невъзможно да се запази дългосрочната инфлация под 10 %, ако заплатите надхвърлят този ръст. Той предупреди също, че икономиката може да прегрее. (Ромъния Либера, Котидианул - 23/11/07; Hotnews.ro, Ройтерс - 22/11/07)
