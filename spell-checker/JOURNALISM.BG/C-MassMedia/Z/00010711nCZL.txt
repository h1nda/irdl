Председателството на БиХ потвърждава назначенията на генерали и търси среща със СФОР
06/05/2004
 
САРАЕВО, Босна и Херцеговина (БиХ) -- Председателството на БиХ потвърди в сряда (5 май) назначението на четирима кандидати в бъдещия ГЩ на въоръжените сили на БиХ и внесе номинациите за одобрение в парламента. Четиримата преминаха процеса на проверка от страна на СФОР. Изпълняващият длъжността председател Сюлейман Тихич заяви, че председателството иска да насрочи срещи с командването на СФОР и със Службата на върховния представител за изясняване на процедурни въпроси, преди да продължи процеса,. Той е заявил, че не възнамерява да предлага нови кандидати, преди това да се осъществи. (Източници на СВП - 06/05/04; ПБС БиХ - 05/05/04)
