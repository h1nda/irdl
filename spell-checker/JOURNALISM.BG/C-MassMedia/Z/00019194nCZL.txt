Либералите на Таричану възобновиха предложението за изтегляне на румънските войски от Ирак
					09/07/2006
					 
						БУКУРЕЩ, Румъния -- Национално-либералната партия (ПНЛ) на премиера Калин Таричану, която е главният партньор в управляващата коалиция, поддържа предложението си за изтегляне на румънските войски от Ирак, според изявление на ПНЛ в петък (7 юли). То бе направено след среща на постоянния съвет на партията, който реши, че ПНЛ ще продължи да настоява за изтегляне, въпреки че идеята бе отхвърлена от Висшия съвет за отбрана миналата седмица. Либералите твърдят, че възнамеряват да започнат публичен дебат по въпроса, който изостри напрежението в управляващата коалиция. Румънският президент Траян Бъсеску твърдо се противопоставя на изтеглянето. (Ази, Ромпрес - 08/07/06)
