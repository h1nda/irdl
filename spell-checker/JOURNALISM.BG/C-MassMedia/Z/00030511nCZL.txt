Турция поема председателството на ПСЮИЕ
					07/06/2009
					 
						ЧИСИНАУ, Молдова -- Турция пое едногодишното председателство на Процеса за сътрудничество в Югоизточна Европа (ПСЮИЕ) от настоящия председател Молдова на среща на върха в Чисинау в петък (5 юни). В обръщение към държавните глави, турският премиер Реджеп Тайип Ердоган заяви, че стабилността на Балканите ще бъде приоритет, тъй като тя е "предпоставка за мира и сигурността в Европа." Той също призова НАТО и ЕС да държат вратите си отворени за балканските страни, за да стимулират продължаването на реформите. Българският президент Георги Първанов, неговият сръбски колега Борис Тадич и македонският външен министър Антонио Милошоски също присъстваха на срещата. (Taнюг, Б92 - 06/06/09; МИА, БНР, Анадолска информационна агенция - 05/06/09)
