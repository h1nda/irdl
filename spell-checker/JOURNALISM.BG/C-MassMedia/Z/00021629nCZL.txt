Политиците на БиХ отново не успяха да се споразумеят за реформата в полицията
					18/02/2007
					 
						САРАЕВО, Босна и Херцеговина (БиХ) -- Лидерите на главните политически партии се срещнаха в Сараево в петък (16 февруари), но отново не успяха да се споразумеят по решаващото преструктуриране на полицията на БиХ, което е ключът към подписване на Споразумението за стабилизация и асоцииране с ЕС. Процесът се намира в задънена улица от месеци поради възраженията на Република Сръбска да премахне своите полицейски сили. Главният заместник-върховен представител Рафи Грегориан, спонсориращ преговорите, бе цитиран от неделното издание на "Дневни аваз" да казва, че кръгът в петък е бил конструктивен и може да доведе до споразумение в края на тази седмица. (Дневни аваз - 18/02/07; Независне новине - 17/02/07; ПБС БиХ - 16/02/07)
