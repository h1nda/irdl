В БиХ започна унищожаването на излишни боеприпаси по проект на ПРООН
					13/02/2006
					 
						САРАЕВО, Босна и Херцеговина (БиХ) -- Унищожаването на 200 тона излишни боеприпаси, останали от войната и складирани по-рано във фабриката "Витезит", започна във фабриката "Унис Претис" във Вогошче, потвърди ПРООН в неделя (12 февруари). Инициативата за унищожаване на материалите по екологично безопасен начин дойде след споразумение по-рано този месец, подкрепено от финансиране от Холандия. 
						Други новини -- Асоциацията на жените от Сребреница проведе в събота мирен митинг в Тузла. Участничките отбелязаха, че и след десетата годишнина от клането в Сребреница главните заподозрени остават на свобода и много жертви са все още неидентифицирани. (Дневни аваз - 13/02/06; Фена - 12/02/06)
