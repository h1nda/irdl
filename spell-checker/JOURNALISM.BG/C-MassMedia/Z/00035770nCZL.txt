Американски дипломат отхвърли паралелите между РС и Косово
					24/08/2010
					 
						САРАЕВО, Босна и Херцеговина (БиХ) – Джонатан Мур, шарже д'афер в посолството на САЩ в Сараево, в понеделник (23 август) отхвърли всякакви паралели между Косово и Република Сръбска (РС). Той настоя, че като автономна област на БиХ РС няма право да се отцепва. Мур разговаря с репортери в Баня Лука, където се срещна с премиера на Република Сръбска Милорад Додик и с лидерите на две опозиционни партии - Младен Босич от Сръбската демократическа партия и Младен Иванич от Партията на демократичния прогрес. Основни теми бяха политическата и икономическа ситуация в автономната област и предстоящите общи избори на 3 октомври. (РТРС, Фена, БХРТ, Танюг, Бета - 23/08/10)
