Според следовател жертвите от катастрофиралия в Гърция самолет са загинали при сблъсъка със земята 
					22/08/2005
					 
						АТИНА, Гърция -- Всичките 118 пътници на борда на "Боинг 737" на "Хелиос еър", който катастрофира близо до Атина миналата седмица, са загинали при сблъсъка на самолета със земята, съобщи главният съдебен следовател на Гърция в събота (20 август). Филипос Куцафтис отхвърли предишните твърдения, че много от хората са умрели от измръзване, когато налягането в самолета е паднало на голяма надморска височина. Кръвните проби, взети от пилотската кабина, посочват също, че вероятно една от стюардесите се е опитала да спаси самолета, след като пилотите са загубили съзнание. Междувременно бе съобщено, че "Боинг 737" на "Хелиос еър" е кацнал принудително във Великобритания в събота, засилвайки безпокойството във връзка със стандартите за безопасност на компанията. (АНА, АП - 22/08/05; АП, АФП - 21/08/05)
