Кметовете на Загреб, Белград и Любляна подписаха документ за сътрудничество
19/10/2003
 
ЛЮБЛЯНА, Словения -- Кметовете на Загреб, Белград и Любляна подписаха писмо за намеренията, целящо развитие на сътрудничеството между градовете в областта на местното управление. Тримата кметове подписаха документа в петък (17 октомври) по време на среща в словенската столица.
В четвъртък правителството на Словения предприе нова стъпка в подкрепа на икономическите връзки с Хърватия, като продължи действието на двустранния риболовен кодекс, подписан миналата година. Отделно правителството внесе законопроект в парламента за ратификация на споразумение с Хърватия за граничен контрол по шосетата и железниците. (ХИНА - 17/10/03)
