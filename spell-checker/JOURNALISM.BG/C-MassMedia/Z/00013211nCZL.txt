Председателстващият ОССЕ Рупел пристигна в Косово 
					11/01/2005
					 
						ПРИЩИНА, Косово, Сърбия-Черна гора -- Председателстващият ОССЕ и словенски външен министър Димитри Рупел посети Косово във вторник (11 януари) за срещи с шефа на УНМИК Сьорен Йесен-Петерсен и местни официални лица. Въпроси, свързани с политическата ситуация и състоянието на сигурността, както и с процеса на децентрализация в провинцията, ще бъдат в центъра на разговорите. 
						В понеделник Йесен-Петерсен каза, че разделянето няма да донесе решение на проблемите в Косово. Той направи тези коментари след среща с президента на Косово Ибрахим Ругова, премиера Рамуш Хайрадинай и председателя на парламента Неджат Дачи. Междувременно в Белград сръбският президент Борис Тадич се срещна с делегация на косовските сърби. (Данас - 11/01/05; уеб сайт на ОССЕ, Танюг, Бета, KosovaLive - 10/01/05)
