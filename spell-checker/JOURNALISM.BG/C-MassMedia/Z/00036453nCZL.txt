Бившият премиер на Румъния Търичану критикува подслушването на телефони в случая "Ванту"
					22/10/2010
					 
						БУКУРЕЩ, Румъния -- Бившият министър-председател Калин Попеску Търичану критикува в четвъртък (21 октомври) публикуването на частни телефонни разговори между журналисти и медийния магнат Сорин Овдиу Ванту, който неотдавна бе обвинен по подозрения за връзки с лице, осъдено за измама. Записаните разговори са били публикувани в местните медии по-рано тази седмица. Прокурорите обясниха, че това е било направено, за да "се илюстрира характера " на Ванту. Търичану, който бе премиер от 2004 до 2008 г., и който сега е в опозиция, сравни румънската правосъдна система с "Биг Брадър". Ванту, който е собственик на медийната група "Реалитатеа-Катавенку" е заподозрян в прехвърляне на огромни суми в банкови сметки на Николае Попа, който напусна страната през 2006 г., след като бе осъден на 15 години затвор за организиране на пирамидна схема. (AP, Hotnews.ro, Ziare, Gandul, Cotidianul, Adevarul - 21/10/10)
