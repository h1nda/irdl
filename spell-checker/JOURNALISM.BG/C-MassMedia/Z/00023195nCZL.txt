Върховния международен представител в БиХ взе на прицел заподозрени в участие в клането в Сребреница
					11/07/2007
					 
						САРАЕВО, Босна и Херцеговина (БиХ) -- Като първа сериозна стъпка в качеството си на върховен представител в БиХ Мирослав Лайчак уволни във вторник (10 юли) висш босненски сръбски полицейски началник и отстрани от служба 36 полицаи, заподозрени в участие в клането в Сребреница през 1995 г. Лайчак разпореди също на властите да задържат паспортите на 93-ма държавни служители, които в момента се разследват за военни престъпления или за оказване на съдействие на укриващи се от правосъдието военнопрестъпници. Лайчак заяви, че е уволнил Драгомир Андан, заместник-директор на босненската сръбска полиция, за да му попречи да използва служебното си положение за подпомагане на укриващи се от правосъдието лица. Лайчак съобщи също, че е наложил промени в законодателството, които ще затруднят бягството на заподозрени във военни престъпления в съседни държави. Много полицейски служители ще бъдат разследвани по обвинения в даване на фалшиви показания на процесите за военни престъпления в БиХ и другаде. 
						Други новини -- Очаква се най-малко 30 000 души да вземат участие в церемониите в сряда по повод 12-годишнината от клането в Сребреница. Ще се извърши погребение на още 465 жертви, чиито останки бяха открити в масови гробове в околностите на Сребреница. (Независне Новине, Дневни Аваз - 11/07/07; Ройтерс, АФП, Уебсайт на СВП, РТРС, НТВ Хаят, АП - 10/07/07)
