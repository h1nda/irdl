Делото срещу Караджич в Хага бе отново отложено
					17/09/2010
					 
						ХАГА, Холандия -- Делото за военни престъпления срещу бившия босненски сръбски лидер Радован Караджич бе отложено в четвъртък (16 септември) за 27 септември, за да се даде повече време на обвиняемия да се запознае с голямото количество документи, внесени от прокуратурата. Към края на август тя представи над 1000 документа, конфискувани през декември 2009 г. при обиски в апартаментите на двама бивши босненски сръбски военни офицери: Драгомир Печанац и Милорад Пелемиш. Караджич бе поискал три седмици за разглеждане на документите. (Бета, Б92, Фена - 16/09/10)
