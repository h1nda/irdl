Кощуница повтори исканията на Сърбия към ЕС
					17/04/2008
					 
						БЕЛГРАД, Сърбия -- Оттеглящият се от поста министър-председател Воислав Кощуница повтори в сряда (16 април), че всяко Споразумение за стабилизация и асоцииране, което Сърбия би подписала с ЕС, трябва да съдържа клауза, потвърждаваща, че Косово е неделима част от Сърбия. Той каза, че това би бил единственият начин споразумението да е приемливо за всички в Сърбия. Ако бъде подписано в настоящата си форма, споразумението може да бъде интерпретирано като признаване на независимостта на Косово, твърдят Кощуница и неговата Демократическа партия на Сърбия. Представители на ЕС, цитирани от информационната агенция "Бета", са отговорили, че Сърбия трябва да подпише ССА във формата, в която го е парафирала. (Бета, Танюг, Б92 - 16/04/08)
