Полицай беше убит в Атина
					17/06/2009
					 
						АТИНА, Гърция -- Неизвестни въоръжени лица са застреляли полицай в Атина в сряда (17 юни). Двама нападатели на мотоциклет са открили огън срещу полицейски служител, който е охранявал в Патисия дома на свидетел в съдебен процес за тероризъм. Свидетелката София Кириакиду е свидетелствала срещу бившия си съпруг Ангелетос Канас, предполагаем член на терористичната група "Революционна народна борба" (ЕЛА). 
						Други новини -- Във вторник Съветът за външни отношения и отбрана (СВОО) прие предложение за намаляване на разходите за въоръжение и намаляване на задължителната военна служба. Разходите за въоръжение ще бъдат намалени с 15 % тази година, заяви министърът на отбраната Вангелис Меймаракис. Мерките са част от правителствена програма за справяне с икономическата криза. (СКАИ, АНА-МПА, АФП, Ройтерс, АП, Нафтемборики, Вима, Та Неа, Елефтерос Типос - 17/06/09, АНА-МПА, Ройтерс, АП - 16/06/09)
