Гръцки алпинист ще забие Олимпийския флаг на Южния полюс
24/12/2002
 
АТИНА, Гърция -- Тридесет и три годишният алпинист Никос Мангицис потегли към Антарктика в понеделник (23 декември), за да забие Олимпийския флаг на Южния полюс. Това ще бъде второто му подобно начинание, след като вече постави флага на връх Елбрус в Кавказ. Задачата този път ще бъде по-сложна, защото Мангицис ще опита да изкачи най-високия връх в Антарктика, Винсон (4 897 метра), както и най-високия връх на двата американски континента - Аконкагуа (6 960 метра) в Андите. Шестдесетдневната експедиция е под егидата на Атинския олимпийски организационен комитет. (Атинска новинарска агенция - 22/12/02)
