Гюл: Турция ще приключи със законодателните реформи, свързани с членството в ЕС, до края на годината
13/05/2003
 
АНКАРА, Турция -- Правителството ще приключи с реформите, необходими за покриване на критериите от Маастрихт, през тази година, каза пред журналисти външният министър Абдула Гюл в понеделник (12 май). Министърът на правосъдието Джемил Чичек се изказа в същия дух, като подчерта, че пакетът от реформи ще бъде представен в парламента във възможно най-кратки срокове. Една от реформите ще доведе до преструктуриране на Съвета за национална сигурност в опит да се намали броят на военните членове на този орган - проблем, който многократно е бил обект на критика от страна на ЕС.
Междувременно в хода на двудневната си визита в Турция италианският премиер Силвио Берлускони препотвърди своята подкрепа за членството на Турция в ЕС. Италия поема ротационното председателство на Съюза през юли. (Хюриет, Аксам, Анадолска агенция, ТРТ 2, НТВ - 12/05/03) .
