Съобщава се, че Русия определя нови условия за проекта Бургас-Александруполис
					03/09/2007
					 
						МОСКВА, Русия -- Според съобщения правителството е определило нови условия на проекта за петролопровода Бургас-Александруполис, който то разглежда с България и Гърция. Според съобщения в медиите Русия сега иска всяка от трите страни да осигури дял от петрола, който ще се пренася чрез петролопровода, пропорционално на техните дялове в бъдещата компания. За България и Гърция, дялът на всяка от които е 24,5%, това ще означава по 8,5 милиона тона петрол от всяка от тях. По-рано бе постигнато споразумение, че руските компании ще осигурят целия петрол за транспортирането.
						Стефан Гунчев, който е председател на компанията, която се занимава с българската част от сделката, заяви пред в. "Дневник" в неделя (е септември), че новите искания са "изненадващи". Той предположи, че Русия може да не разполага с необходимото количество петрол за износ, за да може петролопроводът да действа с пълен капацитет. (Дарик, Фокус, БГНЕС, Стандарт - 03/09/07; Дневник - 02/09/07)
