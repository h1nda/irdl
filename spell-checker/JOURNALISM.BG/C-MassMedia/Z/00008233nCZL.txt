САЩ и Турция започват военно-технически разговори във връзка с евентуалното разполагане на войски в Ирак
04/09/2003
 
АНКАРА, Турция -- Официални лица от САЩ и Турция започнаха военно-технически разговори в четвъртък (4 септември) относно изпращането на мироопазващи войски в Ирак. Вашингтон поиска Анкара да изпрати мироопазващ военен контингент, но решение не се очаква до завръщането на парламента от лятна ваканция към края на месеца.
Други новини: Външният министър Абдула Гюл се завърна в сряда от Виена, където присъства на международна конференция по договора за забрана на изпитанията на ядрени оръжия. Гюл заяви, че Анкара твърдо подкрепя договора и придава голямо значение на предотвратяването на разпространението на оръжия за масово поразяване. (Радикал - 04/09/03; Анадолска агенция, Ен Ти Ви - 03/09/03)
