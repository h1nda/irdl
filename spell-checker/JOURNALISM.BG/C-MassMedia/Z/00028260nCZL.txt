Македония ще разследва 42-ма полицески служители за корупция и злоупотреби
					03/11/2008
					 
						СКОПИЕ, Македония -- Общо 42-ма полицески служители ще бъдат разследвани по обвинения в корупция и злоупотреби на стойност около 140 000 евро държавни средства, съобщи вътрешното министерство в неделя (2 ноември). Служителите са работели в митницата на границата между Македония и България. Според предварителното разследване те са извършили злоупотреби на стойност 42 500 евро в ущърб на държавния бюджет на Македония и приблизително 100 000 евро в ущърб на държавната транспортна компания. В сряда се очаква Европейската комисия да публикува своя доклад за напредъка на страните кандидатки от региона на Балканите, сред които е и Македония. Еврокомисарят по разширяването Оли Рен изрази разочарование от липсата на напредък на Македония в ключови области, включително борбата срещу корупцията и съдебната реформа. (Вечер, РТЧГ - 03/11/08; Макфакс, АФП - 02/11/08)
