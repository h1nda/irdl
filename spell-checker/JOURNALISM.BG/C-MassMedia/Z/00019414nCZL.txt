Кабинетът на БиХ прие законопроект за създаване на нови министерства 
					28/07/2006
					 
						САРАЕВО, Босна и Херцеговина (БиХ) -- В четвъртък (27 юли) Министерският съвет на БиХ прие проектоизменения, предвиждащи създаването на две нови министерства -- на селското стопанство и развитието на селските райони и на науката, технологиите и околната среда. Предвижда се също и премахване на поста втори заместник-министър в министерството на отбраната. Министрите от Република Сръбска (РС) са против промените, което означава, че политическият консенсус за разширяването на държавния кабинет остава трудно постижим.
						Също в четвъртък премиерът на РС Милорад Додик съобщи, че правителството на автономната област смята да анулира 57 решения, взети от предишни кабинети, и да предложи промени в 31 закона. Той каза, че целта на тези мерки е да се подобри деловият климат в РС. (Независне Новине - 28/07/06; РТРС, Фена - 27/07/06)
