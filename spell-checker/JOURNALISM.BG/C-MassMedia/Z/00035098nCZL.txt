Канада екстрадира убиец в БиХ
					27/06/2010
					 
						САРАЕВО, Босна и Херцеговина (БиХ) – Канадските власти екстрадираха в Сараево мъж, обвинен в двойно убийство в БиХ, съобщиха медиите в петък (25 юни). Елвир Побрич, 38-годишен, бе осъден на 20 години затвор за убийството на двама мъже заради парични сделки на черния пазар през 1992 г. Той избяга от затвора през 1996 г. и подаде молба за придобиване на бежански статут в Канада. Полицията в Калгари го арестува през май 2009 г. 
						Други новини – Полицай бе убит рано в неделя при експлозия до полицейски участък в град Бугойно в централната част на страната. Взривът нанесе големи щети на сгради и коли наблизо. Води се разследване. (ФТВ, РТРС, Срна, Ройтерс - 27/06/10; Sarajevo-x.com, Б92, Бета - 25/06/10)
