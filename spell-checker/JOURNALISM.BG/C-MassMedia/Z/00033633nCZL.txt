Гръцкото правителство одобри понататъшно съкращаване на разходите и събиране на неплатени данъци
					03/03/2010
					 
						АТИНА, Гърция -- Правителството одобри третия етап от строги мерки в сряда (3 март), за да помогне за измъкването на страната от дълбоката финансова криза. След среща на кабинета заместник-министърът за гражданска защита Спирос Вугиас заяви, че разходите ще бъдат намалени с още 2,4 милиарда евро, като същата сума ще бъде събрана от приходи. Тази мярка ще засегне всички - от държавните служители, чиито заплати ще бъдат намалени с 30% до потребителите, които ще плащат по-високи ДДС и данък върху горивата. Във вторник премиерът Георгиос Папандреу призова обществото да направи жертви, за да не изпадне страната в банкрут. Най-големият профсъюз на държавните служители в Гърция АДЕДИ съобщи във вторник, че ще организира 24-часова стачка следващата седмица, за да протестира срещу мерките. Шофьорите на таксита и пенсионерите ще проведат демонстрации в Атина в сряда. (Би Би Си, Блумбърг, Та Неа, Нафтемпорики, Етнос, Експрес - 03/03/10; Ройтерс - 02/03/10)
