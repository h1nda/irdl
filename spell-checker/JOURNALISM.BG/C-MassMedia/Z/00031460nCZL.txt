Гръцки протестиращи искат по-добра защита от пожари
					30/08/2009
					 
						АТИНА, Гърция -- Около 500 протестиращи се събраха пред парламента на централния площад на Атина в петък вечер (28 август), за да настояват горите да бъдат по-добре защитени от пожари. Облечени в черни дрехи и с изгорели клони в ръце участниците в демонстрацията, която бе организирана от блогъри, изразиха гнева си срещу унищожението на около 22 000 хектара гори и земеделски земи от пожарите, които бушуваха от 22 до 25 август. Те настояват правителството да назначи повече пожарникари и да промени временните договори на онези, които сега работят само през летния сезон, на постоянни трудови споразумения. (НЕТ, ИТАР-TAСС - 29/08/09)
