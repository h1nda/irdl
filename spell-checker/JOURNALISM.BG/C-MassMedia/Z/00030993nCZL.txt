ВКБООН възрази срещу новите правила на Гърция за даване на убежище
					20/07/2009
					 
						АТИНА, Гърция -- Върховният комисар за бежанците на ООН (ВКБООН) заяви в петък, че прекратява участието си в консултативните комитети, проверяващи исканията за убежище в Гърция, в знак на протест срещу новоприетите правила за даване на убежище. Агенцията заяви, че новите правила ще компрометират ефективността и честността на процедурата за даване на бежански статут в Гърция съгласно изискванията на международното и европейското законодателство. Новите правила за обработка само ще затормозят допълнително системата за подаване на заявления, предупреди той. Миналата година Гърция е дала убежище на 379 души при подадени близо 20 000 заявления, едно от най-ниските нива на приемане на търсещи убежище в ЕС. (Катимерини, АФП, АП - 18/07/09)
