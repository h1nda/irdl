Щайнер: Твърде рано е да се обсъждат важните въпроси за Косово
05/03/2003
 
ПРИЩИНА, Косово, Сърбия-Черна гора -- Управляващият ЮНМИК Михаел Щайнер заяви във вторник (4 март), че е твърде рано да се обсъждат важните въпроси, свързани с Косово. Неговото изявление бе в отговор на острите критики от страна на Белград, че е предложил разговори по практически въпроси, главно от икономически и административен характер. Белград заяви, че иска да насочи вниманието към завръщането на бежанците, свободата на движение и децентрализацията на северна Митровица.
Също във вторник, Щайнер се срещна с Али Ахмети, лидер на македонския Демократичен съюз за интеграция. Обсъдени бяха въпроси от областта на регионалната сигурност, включително изпълнението на Охридския мирен договор. Ахмети се срещна и с президента на Косово Ибрахим Ругова и други политически лидери. (Вест, Дневник - 05/03/03; Радио 21, Б92, Танюг, MИА, Макфакс, A1 TВ - 04/03/03)
