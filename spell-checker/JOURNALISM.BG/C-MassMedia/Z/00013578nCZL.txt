Румънското правителство утвърди текста на проектодоговора за присъединяване към ЕС
					13/02/2005
					 
						БУКУРЕЩ, Румъния -- Премиерът Калин Попеску Търичану съобщи в петък (11 февруари), че правителството е утвърдило английската версия на проектодоговора за присъединяване към ЕС, който трябва да бъде подписан от България и Румъния с ЕС на 25 април. Той добави, че президентът Траян Бъсеску е подписал документа и по този начин е спазен графикът на подготовката за подписване на договора. След като София и Букурещ потвърдиха, че нямат възражения по текста, той трябва да бъде одобрен от Европейската комисия. 
						Също в петък румънското правителство обяви, че населението на Букурещ ще избере нов кмет на 3 април. Постът е вакантен от 20 декември, когато Бъсеску го напусна, за да стане президент на страната. (Найн О Клок - 11/02/05)
