Мисията на ОССЕ в Македония очаква разследване на изборните нарушения 
					13/07/2006
					 
						СКОПИЕ, Македония -- В сряда (12 юли) Мисията на ОССЕ в Скопие призова да бъдат разследвани престъпленията, свързани с парламентарните избори на 5 юли. Макар международните наблюдатели да установиха, че като цяло изборите отговарят на международните стандарти, те отбелязаха също и множество инциденти по време на кампанията и в деня на изборите, каза ръководителят на мисията Карлос Паис. Разследването на нередностите и наказването на извършителите са толкова важни, колкото и всички останали фази на изборния процес, каза той.
						Държавната избирателна комисия съобщи в сряда, че анулира резултатите в две селища, Джепчище и Боговине, където гласуването е било прекъснато в продължение на три часа. Не е обявена дата за повторното гласуване. (Вечер - 13/07/06; Макфакс, A1 ТВ, Телма ТВ - 12/07/06)
