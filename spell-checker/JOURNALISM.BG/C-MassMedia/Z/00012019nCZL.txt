Параолимпийските игри се откриват в петък в Атина
					17/09/2004
					 
						 АТИНА, Гърция - 12-ите параолимпийски игри се откриват в петък (17 септември) на Олимпийския стадион в Атина. Събитието ще събере 4 000 спортисти с увреждания, представляващи рекордните 141 страни. Те ще се състезават в 19 спортни дисциплини. Проявата ще продължи до 28 септември.
						 Други новини: Албанският външен министър Кастриот Ислами посети в четвъртък Атина, където се срещна с гръцкия си колега Петрос Моливиатис. Двамата разискваха пътищата за засилване на двустранното сътрудничество и регионалната сигурност, както и перспективите на Албания за членство в евроатлантическите структури. Ислами се срещна и с гръцкия министър на обществения ред Георгиос Вулгаракис за разговори по граничната сигурност. (АНА - 16/09/04)
