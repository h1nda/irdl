Префектът на Солун заяви, че Караманлис трябва да остане лидер на НД
					09/10/2009
					 
						АТИНА, Гърция -- Префектът на Солун Панайотис Псомиадис призова в четвъртък (8 октомври) Костас Караманлис да остане начело на партията "Нова демокрация". Караманлис, бившият министър-председател, се оттегли от лидерския пост, след като НД загуби извънредните избори на 4 октомври. Псомиадис бе единственият политик, който официално бе обявил, че ще се кандидатира за лидерското място в "Нова демокрация", преди да се откаже от намерението си в четвъртък. Партията ще проведе извънреден конгрес на 7 ноември за избор на нов лидер. (AНA-MПA - 09/10/09; Нафтемборики - 08/10/09)
