Гърция е шампион по баскетбол в Европа
		26/09/2005
		Осемнайсет години след историческата си победа над отбора на бившия Съветски Съюз, Гърция отново спечели европейската баскетболна титла. 
		От Василис Василиу за Southeast European Times в Атина – 26/09/05
 
		 
			
Гърци в центъра на Атина празнуват победата на националния баскетболен отбор в европейския шампионат в неделя. Гърция победи Германия със 78-62 и стана европейски шампион. [АФП]
			Хиляди хора се събраха на площад Омония в Атина късно в неделя (25 септември), за да отпразнуват европейската шампионска титла по баскетбол на своя национален отбор. Гърция победи Германия със 78-62 на финала. Фойервейки осветиха небето над гръцката столица, докато феновете пееха националния химн, което напомняше за празненствата, отбелязали спечелването на шампионската титла в евпорейското първенство по футбол миналата година. 
			Пред публика от 20 000 в Белград, гърците играха много добре като отбор, използваха солидна защита и силна далечна стрелба и спечелиха първия си златен медал в баскетбола след 1987 г. Те поведоха в първите три минути и запазиха преднината до края на играта. Пет секунди преди края, гръцките играчи започнаха да се прегръщат под своя кош. 
			Фенове, облечени в национални носии танцувата сиртаки около отбора. Звездата на финала беше Теодорос Папалукас, който осигури 22 точки, включително две три-точкови стрелби в самото начало, което стимулира Гръцкият отбор. 
			Панагиотис Янакис, треньорът на гръцкия отбор бе виждал подобен развой. През 1987 г. той игра в гръцкия отбор в мача срещу Съветския съюз, когато Гърция спечели с драматичен резултат от 103-101. Тогава, както и сега, Гърция не бе смятана за фаворит на шампионата. 
			След триумфа в неделя, Янакис за първи път в Европа печели златен медал като играч и като треньор. Веднага след мача, отборът го взе на ръце и с овации го подхвърли три пъти във въздуха. 
			Мачът между Гърция и Германия бе истинска играчка в сравнение с драматичния полуфинал предишния ден. В мача срещу Франция, Гърция изоставаше със 7 точки, само 63 секунди преди края. Благодарение на стратегическите умения на Янакис, гърците успяха да намалят разликата до 2 точки само 11 секунди преди края. При изключителен натиск от страна на французите, Димитрис Диамантидис успя да реализира три точки секунда преди сигнала за края на мача, осигурявайки победата на Гърция с 67-66. 
			Германия също победи Испания само с една точка на полуфинала, осигурявайки горещ финал в неделя. Но Гърция бързо успя да преодолее звездата на Германия Дирк Новицки. Той получи награди за най-резултатен и добър играч. 
			В този шампионат Гърция постигна това, което мнозина смятаха за непостижимо. Без нито един играч от NBA, гръцкият отбор надигра Русия, Франция и Германия и техните звезди Андрей Кириленко, Тони Паркър и Новицки. "Гърция шокира Европа и спечели европейското баскетболно злато за 2005 г.," съобщиха изненаданите организатори на шампионата, ФИБА. 
			Феновето се тълпяха на площад Омония, и Бялата кула в Солун, където обикновено се събират при всяка спортна победа и празнуваха, въпреки дъжда. Във всички големи гръцки градове, феновете развяваха знамена и надуваха сирени.
