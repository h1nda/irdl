Сблъсъци в Митровица след голяма загуба на баскетболен мач
					12/09/2010
					 
						ПРИЩИНА, Koсово -- Сблъсъци са избухнали между косовски албанци и сърби в разделения град Митровица късно в събота (11 септември), след като баскетболният отбор на Сърбия изгуби мач срещу Турция на полуфинал на Световния баскетболен шампионат за 2010 г. в Истанбул. Сблъсъците са избухнали на моста над река Ибар, която разделя града на северна част, доминирана от сърби и на южна част, доминирана от албанци. Петима души са били ранени, като един е бил приет в болница. На мястото има засилено присъствие на полиция и сили на КФОР. (Радио "Свободна Европа", Бета, НОА - 11/09/10)
