Според ЕС децентрализацията на Македония е ключова за изпълнение на Охридските договорености 
					08/09/2004
					 
						СКОПИЕ, Македония -- Вицепремиерът Муса Джафери се завърна от Брюксел във вторник (7 септември), заявявайки, че ЕС уважава желанието на народа да проведе референдум по новите закони за децентрализацията, но подчертава важността на процеса на децентрализация като част от Охридското мирно споразумение. Джафари посочи, че му е било казано, че проблемът може да има последици за процеса на интеграция на ЕС. 
						Френският външен министър Мишел Барние, който бе на посещение в Скопие във вторник, изпрати подобно послание. В разговори със своята македонска колега Илинка Митрева Барние посочи, че страната се движи във вярната посока и не бива да следва онези, които искат да я отстранят от пътя на членството в ЕС. 
						Други новини: Турският военен министър Вежди Гьонюл посети Скопие във вторник. Той потвърди подкрепата на Анкара за кандидатурата на Македония за членство в НАТО. (А1 ТВ, Макфакс, Анадолска агенция - 07/09/04)
