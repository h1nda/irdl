България и Турция се договарят да подобрят газовите връзки
					01/02/2010
					 
						СОФИЯ, България -- Енергийният министър Трайчо Трайков каза в неделя (31 януари), че България и Турция са подписали меморандум за сътрудничество за преустройване на съществуващ газопровод, свързващ двете страни, в двупосочен, като същевременно са се договорили да построят нова газова връзка между двете страни. Трайков каза по Българското национално радио, че сегашните доставки на газ от Русия за Гърция и Турция могат да текат само в едната посока, влияейки неблагоприятно на снабдяването за България. Трайков добави, че българският доставчик на газ, "Булгаргаз", и турският "Боташ" са подписали споразумение, позволяващо вносът на природен газ от Турция чрез реверсивна връзка. (Ройтерс, БНР, Дневник - 31/01/10)
