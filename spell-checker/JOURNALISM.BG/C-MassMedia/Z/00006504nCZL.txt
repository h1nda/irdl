БиХ отхвърли обвиненията за нарушаване на оръжейното ембарго на ООН
06/04/2003
 
САРАЕВО, Босна и Херцеговина (БиХ) -- В петък (4 април) военният министър Мирослав Николич отхвърли обвиненията, че компании от федерацията са изнасяли оръжия в страни, под ембаргото на ООН. Той заяви, че Министерството на отбраната е извършило редица проверки, но не са открити доказателства за такава дейност. Според върховния представител Пади Ашдаун, има сведения, че някои компании са нарушавали ембаргото. Николич заяви, че има информация, че компании в БиХ са продавали оръжия на белградската "Югоимпорт", но не знае коя е крайната дестинация.
Също в петък, Народното събрание на Република Сръбска (РС) отхвърли твърденията, че политическите партии в РС са замесени в скандала с "Орао". Скандалът с незаконната продажба на оръжия за Ирак принуди председателя на президентството на БИХ Мирко Шарович да подаде оставка миналата седмица. (Онаса, Федерална осведомителна агенция - 04/04/03)
