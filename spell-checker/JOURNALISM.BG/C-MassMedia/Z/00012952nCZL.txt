Ашдаун ще вземе решение по санкциите срещу РС след заседание на Съвета по полицейската реформа
					13/12/2004
					 
						САРАЕВО, Босна и Херцеговина (БиХ) -- Върховният представител Пади Ашдаун заяви, че ще вземе решение относно мерките срещу Република Сръбска (РС) след като в сряда (15 декември) приключи четиридневното заседание на Комисията за преструктуриране на полицията. Ашдаун заяви в петък, че ще вземе предвид потвържденията от страна на НАТО и Трибунала на ООН за военни престъпления, че РС отказва да сътрудничи с прокурорите от Хага. В началото на последното заседание на Комисията за полицейската реформа в Сараево в неделя Ашдаун отново апелира за създаване на единна полицейска структура в БиХ. 
						Други новини: Три съюза на журналистите се сляха в събота, за да образуват многоетническа асоциация. Три други журналистически асоциации в БиХ остават разделени по етнически признак. (Независне новине - 13/12/04; Фена, ПБС БиХ - 12/12/04; Независне новине, АФП - 11/12/04)
