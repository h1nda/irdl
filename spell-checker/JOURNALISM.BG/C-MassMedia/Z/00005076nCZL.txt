Ашдаун предупреждава срещу разединяване на колективното президентство на БиХ
13/11/2002
 
САРАЕВО, Босна и Херцеговина (БиХ) -- В писмо до новото колективно президентство, изпратено във вторник (12 ноември), Върховният представител Пади Ашдаун предупреди, че промените, предложени на неговата първа сесия ще анулират прогреса, постигнат по време на мандата на предишното президентство към създаване на ефективна и обединена институция. Предложението беше да се възстановят отделните секретариати в БиХ, идея, която според Ашдаун ще премахне ясните граници на отговорност в организационната структура на общото президентство. Колективното президентство, подчерта Ашдаун, е изискване от пътната карта на ЕС.
В други новини, Трибуналът на ООН за военни престъпления съобщи, че обединява двете си обвинения срещу Генерал Ратко Младич, първоначално отправени през 1995 г., като оставя само най-сериозните обвинения, за които се твърди, че са извършени по време на конфликта в БиХ. Мярката ще осигури подходяща база за придвижване на консолидираното обвинение, предвид извършените поправки в обвинението срещу босненско-сръбския лидер Радован Караджич. (Източници на ОХР, Освобождение, Дневни аваз, Независне новине, Глас сръбски, Дневни лист, Свободна Далмация - 13/11/02; Новинарски център на ООН, Освобождение, Дневни аваз - 12/11/02)
