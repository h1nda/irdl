Турция ще изстреля първия собствен сателит
09/09/2003
 
ИСТАНБУЛ, Турция -- Турция обяви плановете си в понеделник (8 септември) да изстреля първия собствен метеорологичен спътник в края на септември. "За пръв път ние не просто си поръчахме сателит, но работихме пряко по проекта и създадохме съответната екипировка," каза представител на Института за електронни изследвания и научни технологии. Десетина турски експерти са работили заедно с британски космически инженери за производството на спътника на стойност 13 млн. евро. (АФП - 09/09/03)
