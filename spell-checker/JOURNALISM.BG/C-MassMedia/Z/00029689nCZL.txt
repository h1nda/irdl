Дорис Пак от ЕП заяви, че Албания не е готова за членство в Съюза
					23/03/2009
					 
						ТИРАНА, Албания -- Дорис Пак, председател на Комисията за Югоизточна Европа на Европейския парламент, заяви в петък (20 март), че Албания не е готова за присъединяване към ЕС. „Албания има да извърви дълъг път, преди да се присъедини към ЕС, и трябва да продължи да работи за изпълнение на условията за членство в ЕС във всички области,” каза Пак в края на официалното си посещение в Тирана. Тя призова албанските политици да продължат да полагат усилия за изпълнение на европейските стандарти, отбелязвайки, че провеждането на свободни и демократични избори през юни ще бъде от решаващо значение за кандидатурата на страната за ЕС. Албания трябва да стане член на НАТО в началото на следващия месец. (Топ Чанъл, Клан, Визион+, Нюз 24 - 20/03/09)
