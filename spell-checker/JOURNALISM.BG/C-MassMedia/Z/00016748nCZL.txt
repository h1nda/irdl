Турски съд даде доживотни присъди за двама членове на Хизбула
		27/11/2005
		 
			АНКАРА, Турция -- Съд в Анкара издаде в четвъртък (24 ноември) доживотни присъди за двама членове на радикалната ислямистка терористична организация Хизбула. Двамата бяха осъдени по обвинения в опити да отхвърлят турския конституционен ред. Осъдени бяха също и трима други членове на Хизбула - един на девет години, и двама на седем години, за участие в незаконни начинания. Шестима други бяха оправдани. 
			Според други новини турското правителство и високопоставени военни са се срещнали в петък, за да обсъдят положението в страната. В кратко изявление след разговорите се съобщава, че участниците са постигнали съгласие по пакет от мерки срещу престъпността и тероризма. (НТВ, TurkishPress.com, Turks.US - 25/11/05)
