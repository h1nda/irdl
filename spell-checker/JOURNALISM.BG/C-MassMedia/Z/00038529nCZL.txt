РС се отказа от плановете за провеждане на референдум
					15/05/2011
					
						САРАЕВО, Босна и Херцеговина (БиХ) - Президентът на Република Сръбска (РС) Милорад Додик отложи референдума, целящ да оспорва легитимността на съдебните органи на държавно ниво в петък (13 май). Додик каза, че решението е било взето след срещата му с върховния представител на ЕС за външна политика Катрин Аштън, която му е дала достатъчно гаранции, че работата на съдебните органи на БиХ ще бъде разгледана и че ще бъдат предприети съответните реформи. Босненските сърби обвиняват съдебните органи на държавно ниво в пристрастност. Аштън каза, че Европейската комисия ще предприеме "структуриран диалог" за работата на съдебните органи на БиХ като част от усилията на страната да се присъедини към ЕС. (РТРС, Срна, Дневни Аваз, Независне Новине - 13/05/11)
