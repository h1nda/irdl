Хърватският върховен съд постановява повторен процес срещу сръбкиня
20/01/2004
 
ЗАГРЕБ, Хърватия -- Върховният съд постанови в понеделник (19 януари) повторен съдебен процес срещу сръбкиня, отменяйки произнесената й 13-годишна присъда лишаване от свобода. Зорана Банич, 52-годишна медицинска сестра, бе намерена за виновна от съд в Задар заради участие в масовите убийства през ноември 1991 на 34 цивилни хървати в близкото село Скабръне. Адвокатите й пледираха, че прокурорите не са доказали, че тя действително е убила някого. Банич категорично заявява, че не е била в района на престъпленията по това време. (АФП - 19/01/04)
