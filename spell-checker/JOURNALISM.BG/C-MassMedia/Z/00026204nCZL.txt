Американският посланик в БиХ отхвърля намеците за отцепване на Република Сръбска 
					21/04/2008
					 
						САРАЕВО, Босна и Херцеговина (БиХ) -- Американският посланик в БиХ Чарлз Инглиш отхвърли отцепническата реторика на Република Сръбска и подчерта, че всяка идея за разделяне на двете автономни области в БиХ е „неприемлива и опасна”. По време на лекция за американската външна политика в събота (19 април) в БиХ Инглиш призова също босненските политици да се издигнат над дребните партийни интереси и да започнат работа по интеграцията в ЕС. БиХ ще подпише Споразумение за стабилизация и асоцииране с ЕС този или следващия месец. (Дневни Аваз, Б92- 20/04/08; Фена, РТРС - 19/04/08)
