Католици протестират срещу плановете за изграждане на офис сграда в Букурещ
					13/07/2009
					 
						БУКУРЕЩ, Румъния -- Около 6 000 католици излязоха на шествие в Букурещ в неделя (12 юли), за да протестират срещу планираното изграждане на висока офис сграда в непосредствена близост до католическа катедрала от 19-и век, съобщиха медиите. Протестиращите връчиха на правителството петиция, в която заявяват, че 19-етажната сграда ще застраши основите на близката катедрала "Св. Йосиф". През юни букурещки съд одобри изграждането на офис сградата "Катидръл Плаза" въпреки опасенията, изразени от Римокатолическата църква, депутати в Европейския парламент и представители на Държавния департамент на САЩ. Църквата обвини собствениците на проекта, че не са се сдобили с необходимите разрешения преди началото на строителството през 2006 г. (Медиафакс, Зиаре, ДПА, АП - 12/07/09)
