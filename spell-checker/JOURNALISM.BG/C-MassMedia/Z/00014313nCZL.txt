Албания и Македония потвърждават желанието си за засилване на двустранните връзки
					21/04/2005
					 
						ОХРИД, Македония -- Президентът Бранко Цървенковски се срещна в сряда (20 април) в Охрид с албанския си колега Алфред Мойсиу. Двамата лидери бяха единодушни, че желаят да задълбочат развитието на двустранните отношения, поначало окачествени като много добри. Мойсиу и Цървенковски подчертаха значението на общите цели, каквито са регионалната стабилност и евроатлантическата интеграция. Македонският министър на отбраната Йован Манасиевски направи в сряда паралелно посещение в Тирана, където той и албанският му колега Пандели Майко окачествиха двустранните отношения във военната област като модел за целия регион.
						Други новини: По време на посещението на премиера на БиХ Аднан Терзич в Скопие в сряда, БиХ и Македония сключиха споразумение за откриване на редовна въздушна линия между двете страни. Терзич и македонският му колега Владо Бучковски обсъдиха и начините за засилване на двустранната търговия и икономическите връзки. (Албейниън нюз - 21/04/05; Уеб-сайт на албанския президент, Телма ТВ, Макфакс, A1 TВ, Фена, РТРС - 20/04/05)
