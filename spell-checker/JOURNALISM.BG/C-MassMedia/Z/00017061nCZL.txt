Сърби са били ранени в престрелки в Косово
					27/12/2005
					 
						ПРИЩИНА, Косово, Сърбия и Черна гора -- Двама сърби са били сериозно ранени при два отделни инцидента в Митровица рано в понеделник (26 декември). Бранислав Антович, 35-годишен е бил прострелян с три куршума от неизвестен нападател на паркинг в северната част на града, където е работел като пазач, съобщи говорител на местната полиция. Дежан Максимович, 24-годишен е бил прострелян в крака на балкона в дома му в същия район на града. Съобщава се, че състоянието и на двамата е стабилно. Въпреки изявленията на полицията, че няма признаци за етнически мотив на нападенията, официални лица в Белград и в сръбската общност в Косово заклеймиха нападенията като нови опити да се принудят сърбите да напуснат провинцията. (Политика, Данас - 27/12/05; AФП, Б92, Бета, Танюг - 26/12/05)
