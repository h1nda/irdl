Излезе доклад за първите 100 дни на македонското правителство
01/04/2003
 
СКОПИЕ, Македония -- Според заключенията на нов доклад, първите 100 дни на македонското правителство показват неговата решимост за осъществяването на реформите, необходими за устойчивото развитие на страната. Докладът, публикуван в понеделник (31 март), е изготвен от анализатори на института към Фондация "Отворено общество" и дава висока оценка на политиката на правителството, насочена към борба с организираната престъпност и незаконния трафик на наркотици, оръжия и хора. От друга страна, социалната и икономическа политика са оценени като непоследователни. Стратегиите за повишаване жизнения стандарт и намаляване на бедността се описват като слаби.
Също в понеделник, парламентът прие закон за стимулиране на заетостта. Според правителството, той ще спомогне за откриването на 20 000 нови работни места в цялата страна. (Дневник, Утрински весник - 01/04/03; MИА, Maкфакс - 31/03/03)
