Албания и Хърватия потвърдиха готовността си за сътрудничество чрез ЦЕФТА и ПСЮИЕ
					28/02/2006
					 
						ТИРАНА, Албания -- В понеделник (27 февруари) премиерът Сали Бериша се срещна с хърватския си колега Иво Санадер, който е на посещение в страната. Двамата лидери посочиха, че страните им се стремят към активно сътрудничество чрез Централноевропейското споразумение за свободна търговия (ЦЕФТА) и Процеса за сътрудничество в Югоизточна Европа. Бериша и албанският президент Алфред Мойсиу подкрепиха и инициативата на Хърватия за разширяване на ЦЕФТА, която включваше само България, Хърватия и Румъния преди приемането на Македония в понеделник. 
						Също в понеделник първият транш от 5 млн. евро от средствата, предоставени от ЕС по Предприсъединителния инструмент за структурни политики (ИСПА), бе изплатен на Хърватия. Парите ще се използват за проекти в областта на транспорта и защитата на околната среда. ЕС одобри общо 60 млн. евро по ИСПА, които да се предоставят на Хърватия през 2005-2006 г. (Албейниън Нюз, Нови Лист - 28/02/06; ХИНА, Уеб сайт на албанския президент, ХРТ - 27/02/06)
