Албанското правителство призовава за ускоряване на събирането на оръжие 
					24/11/2004
					 
						ТИРАНА, Албания -- Заместник-министър председателят Намик Докле призова властите във вторник (23 ноември) да ускорят процеса на събиране на оръжие. Отбелязвайки големия брой оръжия и боеприпаси, които все още се намират у населението, той отново подчерта, че крайният срок за доброволното им предаване е 31 май 2005 г. Докле каза още, че комисиите за събиране на оръжието не са достатъчно ангажирани в процеса и призова за по-добро сътрудничество между полицията, прокуратурата и местните управи. От началото на операцията през март 1999 г. досега са събрани 217 000 единици оръжие и повече от 117 314 000 броя боеприпаси. (Албейниън дейли нюз - 24/11/04)
