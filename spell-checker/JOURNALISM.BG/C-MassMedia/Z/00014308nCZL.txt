Ашдаун призовава комисията за Сребреница да приключи работата си до 31 май
					21/04/2005
					 
						САРАЕВО, Босна и Херцеговина (БиХ) -- Върховният представител Пади Ашдаун призова в сряда (20 април) комисията за Сребреница да приключи работата си до 31 май. В писмо до премиера на Република Сръбска (РС) Перо Букейлович Ашдаун призна, че окончателният доклад на комисията, представен в края на март, е сериозен документ. Той каза обаче, че докладът е непълен и не отговаря на всички изисквания, поставени от самия него през декември, най-вече заради недостатъчното сътрудничество от страна на министерствата на вътрешните работи и на отбраната на босненско- сръбската автономна област.
						Междувременно министърът на отбраната на БиХ Никола Радованович се разпореди новобранците в армията на РС в Маняча и Билеча да повторят церемонията по полагане на клетва за вярност към БиХ. В края на миналата седмица новобранците предизвикаха възмущение, давайки клетва само към РС. (Независне новине - 21/04/05; РТРС, ПБС БиХ, Източници на СВП, Уеб-сайт на правителството на РС, - 20/04/05)
