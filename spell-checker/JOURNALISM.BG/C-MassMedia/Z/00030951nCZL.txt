Сръбски туристи загинаха при катастрофа в Египет
					16/07/2009
					 
						КАЙРО, Египет -- Единадесет сръбски туристи на екскурзия в Египет са намерили смъртта си рано сутринта в четвъртък (16 юли), когато камион е ударил техния автобус на тесен път в близост до град Сафага, съобщи сръбският посланик в Египет Деян Василевич. С автобуса са пътували 17 души - 14 възрастни и три деца - от Сърбия и други държави. Шестима са оцелели и са били откарани в болница. Туристите са били на екскурзия, организирана от компанията "Перла Турс" от Нови Сад. (РТС, Б92, Блиц, Би Би Си, АФП - 16/07/09)
