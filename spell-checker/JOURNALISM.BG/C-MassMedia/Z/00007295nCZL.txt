До няколко седмици ръководителите на Сърбия и Косово ще започнат разговори
15/06/2003
 
ПРИЩИНА, Косово, Сърбия-Черна Гора -- Сръбският премиер Зоран Живкович и ръководителят на ЮНМИК Михаел Щайнер заявиха в петък (13 юни), че първите директни разговори между сръбското правителство и лидерите на Косово могат да започнат в края на юни или в началото на юли. Очаква се също така представители на двете страни да разговарят и по време на срещата на върха на ЕС в Солун тази седмица. Щайнер посочи Брюксел като място за бъдещите преговори, като каза, че "диалогът ще бъде относно пълното прилагане на резолюция 1244 на ООН". Живкович отбеляза, че завръщането на сръбските бежанци ще бъде приоритет за неговото правителство. (AФП - 13/06/03)
