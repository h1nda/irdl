Хърватски фермери се опитаха да блокират гранични КПП
					28/08/2009
					 
						ЗАГРЕБ, Хърватия -- Полицията попречи в четвъртък (27 август) на стотина фермери да използват тракторите си за блокиране на гранични пунктове на Хърватия с Унгария, Сърбия и Босна и Херцеговина (БиХ). Фермерите се бяха запътили към границите, за да протестират срещу ниските изкупни цени на пшеницата. Все пак те се отказаха от плана си, след като получиха уверенията на премиера Ядранка Косор, че ще се срещне с техни представители следващата седмица, за да обсъди проблемите в сектора. (ХИНА, Пословни Дневник, Ютарни Лист, Вечерни Лист, ДПА, Ройтерс - 27/08/09)
