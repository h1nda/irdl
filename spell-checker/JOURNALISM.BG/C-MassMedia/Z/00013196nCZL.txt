Според командващия ЕУФОР има доказателства, които сочат, че Младич е посетил Хан Пиесак 
					10/01/2005
					 
						БАНЯ ЛУКА, Босна и Херцеговина (БиХ) -- Командващият ЕУФОР генерал-майор Дейвид Лейки заяви в неделя (9 януари), че ЕУФОР и НATO имат сериозни доказателства, че обвиненият във военни престъпления Ратко Младич е посетил военни съоръжения в Хан Пиесак, Източна Босна и Херцеговина, през лятото. Лейки посочи освен това, че неотдавнашните действия, предприети от ЕУФОР в региона и други мерки, приложени съвместно с военното министерство на БиХ, са били насочени към гаранции за това, че военни обекти няма да бъдат повече използвани за укриване на заподозрени като него. В понеделник военният министър на БиХ Никола Радованович ще получи резултатите от разследването, извършено от екип на министерството. Проверката има за цел да идентифицира потенциални поддръжници на Младич в рамките на босненско-сръбското правителство и военните органи. (РТРС,Срна, Танюг - 09/01/05)
