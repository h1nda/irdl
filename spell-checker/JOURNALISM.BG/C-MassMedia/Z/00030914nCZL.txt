Турция заяви, че предразсъдъците на Запада забавят влизането в ЕС
					13/07/2009
					 
						ЗАГРЕБ, Хърватия -- Процесът на присъединяване на Турция към ЕС е забавен поради антимюсюлмански предразсъдъци и ксенофобия в Западна Европа, каза в петък (10 юли) държавният министър и главен преговарящ с ЕС Егемен Багъш. "Фактът, че повечето турци са мюсюлмани, създава безпочвени подозрения. Хората са склонни да се страхуват от това, което не познават", каза той за "Ройтерс" в кулоарите на регионалната среща на високо равнище в Дубровник, Хърватия. Той добави, че някои може да се опасяват, че след като стане членка на ЕС, Турция ще стане по влиятелна от самите страни основателки. "За някои държави не е лесно да приемат това", каза той. Багъш предупреди също, че отхвърлянето на кандидатурата на Турция ще изпрати отрицателно послание към мюсюлманите по целия свят. (Ройтерс, Анадолска информационна агенция, Хабер Тюрк - 10/07/09)
