България обяви търг за нова атомна електроцентрала
					18/10/2007
					 
						СОФИЯ, България -- Правителството съобщи в сряда (17 октомври), че няколко компании са подали първоначални оферти за закупуването на дял от 49 % в заплануваната атомна електроцентрала в Белене, на река Дунав. Очаква се новата електроцентрала да струва около 4 млрд. евро и да компенсира затварянето на четири стари реактора в електроцентралата в Козлодуй през последните години. Италианската "Енел СпА", "френската "Електрисите дьо Франс", швейцарската "Електрабел", германските Е.ОН и РВЕ и чешката ЧЕЗ са представили оферти. (Томсън Файненшъл, Новините - 17/10/07)
