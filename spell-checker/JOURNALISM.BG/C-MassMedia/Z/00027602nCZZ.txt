Наука и технологии: Три допълнителни безжични мрежи функционират в Букурещ
					01/09/2008
					Румънската столица получи три безжични мрежи за достъп до интернет. Още в новините: турската Асоциация за изследвания и контрол на рака бе определена за най-добрата организация на годината в борбата срещу рака, а румънски ученици спечелиха медали в Международната олимпиада по информатика в Кайро.
					 
						
[Гети Имиджис]
						 Властите на Букурещ осигуриха за румънската столица три безжични мрежи за достъп до интернет в обществени паркове от петък (22 август). Мрежите функционират всеки ден между 10 ч. сутринта и 8 ч. вечерта в Херастрау Парк, градината Чисмигиу и Тинеретулуи Парк. Местните власти доставиха маси и пейки в парковете за притежателите на лаптоп. 
						*** 
						Международният съюз за борба с рака определи турската Aсоциация за изследвания и контрол на рака като най-добрата организация на годината в борбата с рака. През първия ден на Световния конгрес за борба с рака в Женева, който продължи от сряда (27 август) до неделя, турската асоциация получи награда за многобройни проекти и за подкрепа за научни изследвания. 
						*** 
						Maтематически гении се събраха в Aнкара от 18 август до петък (22 август) за съвместна конференция на Университета Хачетепе на Турция и Университета на Луизиана на Съединените щати. Около 160 математици от 30 страни споделиха резултатите от своята работа с турски изследователи. Целта на конференцията е да се съживят научните изследвания и да се създадат възможности за международни проекти, заяви професор Аднан Теркан от Университета Хачетепе. 
						*** 
						
						В Сърбия 7,5 милиона жители притежават 9,12 милиона активни номера на мобилни телефони. Те изпращат 30 милиона текстови съобщения ежедневно и прекарват 20 милиона минути на телефона, което е 14 000 дни, съобщи всекидневникът "Вечерне новости" в неделя (24 август). Това равнище на активност поставя Сърбия сред първите десет европейски страни, когато става въпрос за използване на мобилни телефони, след Португалия, Обединеното кралство и Естония. Начело в класацията са Гърция и Италия. 
						*** 
						
						Румънски ученици спечелиха златни, сребърни и бронзови медали на Международната олимпиада по информатика в Кайро, която се проведе от 16 до 23 август. Тримата медалисти са ученици в националния лицей "Тудор Виану" в Бущурещ. Общо 258 ученици от 83 странси участваха в Олимпиадата. 
						
						(Различни източници – 22/08/08-29/08/08)
