Трима работници загинаха при злополука в корабостроителница в Турция
					12/08/2008
					 
						ИСТАНБУЛ, Турция -- Трима работници са загинали, а 12 други са били ранени при злополука в корабостроителница в истанбулския квартал Тузла в понеделник (11 август). 15-те работници паднали в морето след скъсването на въжетата на кораб при изпитания. Трима от тях са се удавили, съобщи пред репортери валията на Истанбул Муамер Гюлер. Корабостроителните заводи в Тузла са известни с броя на злополуките по време на работа и смъртните случаи през последните няколко години. Според властите причината е в неспазването на предписанията за безопасност. (Сабах, Заман - 12/08/08; Хюриет, Анадолска информационна агенция, АП, Синхуа - 11/08/08)
