Албанският премиер одобри повишение на цените на електроенергията 
					17/08/2007
					 
						ТИРАНА, Албания -- Премиерът Сали Бериша потвърди в четвъртък (16 август), че цените на местната електроенергия ще се повишат догодина, но обеща, че това няма да окаже влияние на битовите потребители и малкия бизнес. При посещение в северния град Шкодра Бериша каза, че цената на електроенергията на световните пазари се е повишила двойно, което налага коригиране на местните цени. Албанската енергийна корпорация обяви в сряда увеличение на цените с 57 % за всички, които потребяват над 400 квтч месечно. (Коха Йоне, Шекули, Шкип, Панорама, Сандарт, Тема - 17/08/07; Топ-Чанъл, Balkanweb -16/08/07)
