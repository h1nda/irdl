Проучвания в БиХ показват високо доверие в Ашдаун
03/09/2003
 
САРАЕВО, Босна и Херцеговина (БиХ) -- Резултатите от неотдавнашно проучване на общественото мнение, публикувано във вторник (2 септември), показват, че Пади Ашдаун, Върховен представител на международната общност в БиХ, се радва на най-висока степен на доверие в сравнение с всички останали политически фигури в БиХ. Над 16 % от анкетираните в двете автономни области 1,190 души са посочили, че той е лидерът, на когото те най-много се доверяват. Умереният сръбски опозиционен лидер Милорад Додик и Драган Чович, хърватският представител в тричленното президентство на страната, се нареждат на второ и трето място.
Други новини: областната прокуратура в Сараево е повдигнала официални обвинения във военни престъпления срещу Йова Торбица във връзка с плячкосването на имущество през юни 1992 година в селото Нови град. По това време Торбица е бил в състава на сръбските въоръжени сили. (АФП, СРНА, Би Би Си - 02/09/03)
