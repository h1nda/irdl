Удължава се крайния срок за издаване на нови лични карти в БиХ
15/01/2004
 
САРАЕВО, Босна и Херцеговина (БиХ) -- Министърът на благоустройството Сафет Халилович съобщи в сряда (14 януари), че крайният срок за издаване на нови документи за самоличност в БиХ ще бъде удължен с четири месеца във всички общини. Той напомни, че по закон подновяването на стари лични карти и свидетелства за управление на МПС трябва да стане до една година след започване на издаването им в съответната община. Мирко Скърбич, началник на Дирекция "Система за защита на личните данни на гражданите", каза че вече са издадени близо 700 000 нови лични карти.
Други новини: В сряда министърът на отбраната на Федерация БиХ Мирослав Николич заяви, че съкращаването на личния състав на армията ще бъде приоритет за неговото министерство през тази година. Той каза, че числеността на армията ще бъде намалена от сегашните 13 200 на 8 000 души. (Източници на СВП, Независне новине - 15/01/04; ПБС БиХ, Онаса, Би Би Си - 14/01/04)
