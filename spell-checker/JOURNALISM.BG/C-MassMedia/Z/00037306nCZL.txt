Турски работници протестираха срещу проект за трудов кодекс и влязоха в сблъсъци с полицията 
					04/02/2011
					 
						АНКАРА, Турция -- Полицията в Анкара използва в четвъртък (3 февруари) сълзотворен газ и водни оръдия, за да попречи на демонстранти да достигнат до сградата на парламента. Около 10 000 души се събраха в централната част на столицата, преди да се отправят в шествие към парламента, където депутатите обсъждат законопроект за трудов кодекс, който според протестиращите ще ограничи техните права. Законопроектът предвижда даване на право на работодателите да местят служителите си против волята им, както и да наемат стажанти и чираци до четири месеца без заплащане. Протестиращите атакуваха полицията с камъни. Съобщава се за няколко пострадали. (AП, AФП, Хюриет, Анадолска информационна агенция, Ройтерс - 03/02/11)
