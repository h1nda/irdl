Председателите на парламентите на страните от Адриатическо-йонийската инициатива се срещнаха в Неум, БиХ
					18/05/2007
					 
						НЕУМ, Босна и Херцеговина (БиХ) -- Председателите на парламентите на страните от Адриатическо-йонийската инициатива се срещнаха в четвъртък (17 май) с цел да координират и да насърчат регионалното сътрудничество в областта на защитата на околната среда. Членове на инициативата са Албания, БиХ, Хърватия, Гърция, Италия, Сърбия, Черна гора и Словения. Като тазгодишен председател на инициативата парламентът на БиХ е домакин на събитието. Председателят на Долната камара Бериз Белкич каза, че участниците са обсъдили и предложили препоръки за опазване на Адриатическо и Йонийско море, особено в контекста на развитието на туризма, морското сътрудничество и комуникациите. (Фена, РТРС, НТВ Хаят - 17/05/07)
