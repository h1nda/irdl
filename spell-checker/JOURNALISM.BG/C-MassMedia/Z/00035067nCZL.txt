Кипърските лидери обсъдиха въпроса за собствеността 
					24/06/2010
					 
						НИКОЗИЯ, Кипър -- Президентът Деметрис Христофиас и кипърския турски лидер Дервиш Ероглу се срещнаха в сряда (23 юни) за нов кръг от преговорите, имащи за цел обединяване на разделения остров. Специалният съветник на ООН за Кипър Александър Даунър каза, че във фокуса на разговорите този път е бил въпросът за собствеността. Двамата ще се срещнат отново на 9 юли. 
						Други новини от сряда -- Судан отрече твърденията, че се е опитал да внесе оръжията, които бяха конфискувани в Кипър. Властите в Никозия съобщиха във вторник, че са засекли кораб, превозващ военно оборудване, за което се смята, че е било предназначено за Судан, където е в сила оръжейно ембарго на ЕС и НАТО. Министърът на минната промишленост на Судан Абдел Баки ал Джайлани каза за "Ройтерс", че „корабът превозва някои експлозиви за граждански дейности… за взривни работи в открита кариера и за минни дейности”. Той добави: „Това няма нищо общо с военните”. (Фамагуста Газет - 24/06/10; Уебсайт на ООН, Си Ен Ей, Ройтерс, АФП - 23/06/10)
