Гръцката полиция за борба с тероризма конфискува оръжие и арестува седем души 
					14/03/2011
					 
						АТИНА, Гърция -- Полицейските части за борба с тероризма съобщиха в понеделник (14 март), че са конфискували укрито оръжие и са арестували седем души в операции в централния град Волос и в Атина. Били са открити различни видове оръжие и маскировка. Задържаните, петима мъже и две жени, ще бъдат разпитани. 
						Други новини -- Рано сутринта в понеделник бомба избухна в офиса на управляващата партия ПАСОК в квартал Сикиес в Солун. Последвалият пожар е причинил щети, но пострадали няма. (АНА-МПА, ЕРТ, Елефтеротипия, Вима - 14/03/11)
