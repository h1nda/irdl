Шефката на македонското разузнаване подава оставка
06/05/2003
 
СКОПИЕ, Македония -- Ръководителката на разузнавателната служба Доста Димовска подаде оставка в понеделник (5 май) след като бе подложена на силен натиск от управляващата коалиция. Коалицията я обвиняваше за наскоро разразилия се скандал за подслушвания, които са били осъществени през 2000 и 2001 година - период, през който Димовска оглавяваше вътрешното министерство. Скандалът се задълбочи поради спорното решение на президента Борис Трайковски да я освободи от наказателно преследване, което навреди на отношенията между президента и правителството. Димовска изрази надежда, че оставката й ще подобри създалата се ситуация. (Дневник, Вест, Утрински весник - 06/05/03; МИА - 05/05/03)
