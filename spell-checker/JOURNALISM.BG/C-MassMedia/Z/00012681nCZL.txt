Хърватия и БиХ ще засилят сътрудничеството си по завръщането на бежанците 
					17/11/2004
					 
						ЗАГРЕБ, Хърватия -- Министърът на морето, туризма, транспорта и развитието Божидар Калмета се срещна с босненския министър за човешки права и бежанците Мирсад Кебо във вторник (16 ноември), за да обсъди завръщането на бежанците. Двамата са постигнали съгласие, че двустранното сътрудничество трябва да се засили с оглед скорошното решаване на проблема. 
						Други новини от вторник: Хърватският министър на правосъдието Весна Скаре-Осболт каза, че съдебната реформа в страната трябва да приключи към 2006 г. Тя допълни, че сътрудничеството с Хагския трибунал е приоритет за нейното министерство. (Независне новине - 17/11/04; ХИНА, ХРТ, НТВ Хаят - 16/11/04)
