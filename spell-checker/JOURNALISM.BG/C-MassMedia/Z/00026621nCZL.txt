Кипър ратифицира ССА на Албания с ЕС
					01/06/2008
					 
						ТИРАНА, Aлбания -- Кипър е 23-тата страна-членка на ЕС, която ратифицира Споразумението за стабилизация и асоцииране (ССА) между Албания и ЕС в петък (30 май). Същия ден лидерът на опозиционната Социалистическа партия Еди Рама съобщи за резолюция, която неговата партия възнамерява да внесе в парламента с настояване Албания да кандидатства за статут за членство в ЕС до есента. 
						Други новини - Българският парламент ратифицира ССА на Черна гора с ЕС в петък. Българският посланик в Черна гора Снежана Найденова заяви, че София ще бъде конструктивен партньор на Подгорица по пътя й към евроатлантическа интеграция. (Република, Панорама, Фокус - 31/05/08; РТЧГ - 30/05/08)
