Бившият хърватски премиер Санадер се оплаква от лов на вещици
					23/01/2011
					 
						ВИЕНА, Австрия - Бившият хърватски премиер Иво Санадер, който вече седмици е държан в Залцбурт, се оплаква от лов на вещици, провеждан от медиите в неговата страна. В интервю за всекидневника "Залцбургер Нахрихтен" в събота (22 януари) той заяви, че е жертва на клеветническа кампания, организирана от наследницата му на поста Ядранка Косор. Той каза, че тя се страхува, че той може да се върне в политиката. Санадер също се оплака, че правото му на справедлива защита е ограничено, тъй като медиите и политиците вече са го осъдили. Той отрича твърденията за възможни престъпни действия и злоупотреба с власт, като казва, че свидетелите са подлагани на натиск да свидетелстват срещу него. Косор отказа да коментира изявленията на Санадар, като каза, че Хърватия може да има само полза от борбата срещу корупцията. (ХРТ, Хина, Вечерни Лист, Ютарни Лист - 22/01/11)
