Сърбия задържа съпругата на Младич 
					09/06/2010
					 
						БЕЛГРАД, Сърбия -- Във вторник (8 юни) полицията задържа и разпита съпругата на бившия босненски сръбски командир Ратко Младич във връзка с притежанието на предполагаемо нелегално оръжие. Адвокатът на Босилка Младич, Милош Салич, каза за излизащия в Белград всекидневник „Вечерне Новости”, че оръжието е било конфискувано по време на обиска през декември 2008 г. в семейното жилище в Белград. Той настоя, че задържането й е в отговор на усилията на семейството Младич на бъде обявен за мъртъв. Расим Ляич, ръководител на сръбския Национален съвет за сътрудничество с Трибунала за военни престъпления в Хага, отрече това и заяви, че правителството не оказва никакъв натиск върху семейството на Младич. (Вечерне Новости, РТС, Б92 - 09/06/10)
