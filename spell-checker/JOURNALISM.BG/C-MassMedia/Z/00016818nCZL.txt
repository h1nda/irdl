Цървенковски каза на висш представител на администрацията на САЩ, че двустранните връзки са приоритет за Скопие
					02/12/2005
					 
						СКОПИЕ, Македония -- В четвъртък (1 декември) президентът Бранко Цървенковски каза на американския заместник помощник държавен секретар Розмари Дикарло, че двустранните връзки с Вашингтон са приоритет за Скопие. Канцеларията на Цървенковски излезе след срещата с декларация, в която се казва, че двамата ръководители са били единодушни, че решаването на последните проблеми в региона не трябва да води до промени в съществуващите граници и трябва да гарантира траен мир, сигурност и просперитет.
						Други новини -- Полицията съобщи в четвъртък за ареста на седем души във връзка с организиран трафик на албанци към Гърция през Македония. Други двама заподозрени се издирват. (Макфакс, A1 ТВ, МИА - 01/12/05)
