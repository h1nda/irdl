Американският дипломат Росин бе назначен за заместник-ръководител на ЮНМИК
					10/01/2008
					 
						ПРИЩИНА, Косово, Сърбия -- Генералният секретан на ООН Бан Ки Мун е назначил американския дипломат Лари Росин за главен заместник на специалния представител на ЮНМИК, според съобщение, публикувано във вторник (8 януари). Той наследява Стивън Шук, който напусна Косово преди няколко седмици, след като неговият договор не бе продължен. През септември Шук съобщи, че ООН е започнала разследване на негови предполагаеми близки контакти с официални лица в Косово, включително с бившия министър-председател Рамуш Харадинай, и за неуместно поведение спрямо служители на ЮНМИК. (Фонет, Гласът на Америка, АКИ, РТС, Б92, Макфакс - 09/01/08; Уебсайт на ООН - 08/01/08)
