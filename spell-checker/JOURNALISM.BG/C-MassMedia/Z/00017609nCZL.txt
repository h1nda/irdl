Барозу похвали напредъка на Хърватия по пътя на присъединяването й към ЕС
					16/02/2006
					 
						ЗАГРЕБ, Хърватия -- При посещението си в Загреб в сряда (15 февруари) председателят на Европейската комисия Жозе Мануел Барозу похвали напредъка на Хърватия в процеса на присъединяването й към ЕС, като каза, че страната е на прав път. Придружен от еврокомисаря по разширяването Оли Рен, Барозу е на посещение в няколко столици в региона. Той отново подчерта, че Хърватия има реални перспективи за членство в ЕС и призова за продължаване на усилията за осъществяване на реформите.
						Също в сряда премиерът на Босна и Херцеговина Аднан Терзич бе на еднодневно посещение в Загреб. Той и хърватският му колега Иво Санадер се договориха да създадът междуправителствена работна група, която да разгледа най-спорните въпроси меджу двете страни -- особено тези, свързани с гранични и териториални спорове. (Нови лист, Независне новине, Дневни аваз - 16/02/06; ХИНА, ХРТ - 15/02/06)
