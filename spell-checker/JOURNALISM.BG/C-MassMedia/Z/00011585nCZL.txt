Сръбската полиция разби мрежа за контрабанда на хероин
25/07/2004
 
БЕЛГРАД, Сърбия-Черна гора -- Сръбската полиция съобщи в петък (23 юли), че е разбила голяма мрежа за контрабанда на наркотици и е задържала 66 кг хероин. Арестувани са четирима заподозрени. Мрежата, за която се смята, че се е специализирала в доставката на наркотици за престъпни групи на Запад, е била под наблюдение от известно време насам. Полицията е конфискувала последната й пратка, изпратена от Турция, в момент на транспортирането й към границата с Унгария. Наркотиците е трябвало да бъдат продадени в Испания. (AФП - 23/07/04)
