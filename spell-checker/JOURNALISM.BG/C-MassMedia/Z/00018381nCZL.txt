Турция потвърди, че варели с токсични отпадъци са били открити близо до Истанбул
					27/04/2006
					 
						АНКАРА, Турция -- Министърът на околната среда Осман Пепе потвърди, че варели със силноотровни отпадъци са били открити в местността "Тузла" близо до Истанбул, както съобщиха местните медии в сряда (26 април). Депутати от парламента повдигнаха този въпрос във вторник вечерта след неотдавнашните съобщения в пресата, според които местната фармацевтична компания "Унифар" е изхвърлила токсични отпадъци в покрайнините на Истанбул. Районът е отцепен и са започнали инспекции, за да се определи дали са замърсени почвата или подпочвените води. (НТВ - 26/04/06)
