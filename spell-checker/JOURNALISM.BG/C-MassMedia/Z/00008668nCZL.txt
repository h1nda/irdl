Ще бъде проведено гласуване по вота на недоверие на сръбското правителство
12/10/2003
 
БЕЛГРАД, Сърбия-Черна Гора -- Гласуването по вота на недоверие на сръбското правителство ще бъде проведено, както бе планирано, във вторник (14 октомври), съобщи в събота председателят на сръбския парламент и и. д. президент Наташа Мичич. Тя заяви, че е приела решение да не отлага гласуването след разговори по въпроса с политическите партии. Няколко министри призоваха за отлагане на сесията с аргумента, че тя може да съвпадне с началото на дългоочакваните разговори с Прищина. (Б92, Би Би Си , Танюг, ФоНет - 11/10/03)
