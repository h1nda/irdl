Гърция се заема с масовите анулирания на хотелски резервации 
					14/05/2010
					 
						АТИНА, Гърция -- Правителството обяви в четвъртък (13 май), че ще създаде кризисен комитет, който да се занимава с хилядите отменени туристически резервации вследствие на бурните протести в Атина. Според говорителя на правителството Георгиос Петалотис отменените резервации са причинили на страната загуби за десетки милиони евро. По-рано същия ден Атинският съюз на хотелиерите обяви, че от 5 май, когато трима души загинаха при пожар, причинен от протестиращи в столицата, са били отменени близо 17 000 резервации. Този брой се покачва въпреки наближаващия летен туристически сезон. (AФП, Блумбърг, АНА-МПА - 13/05/10)
