Мисията на ОССЕ започна проект за обучение на македонската гранична полиция
					31/01/2006
					 
						СКОПИЕ, Македония -- Във вторник (31 януари) мисията на ОССЕ в Македония даде началото на проект за обучение на граничната полиция. В рамките на инициативата ще се проведе триседмичен курс на обучение на служители от всеки един от 30-те гранични полицейски участъка в страната, за да се усъвършенстват уменията на персонала да предоставя първа помощ. Допълнителни курсове ще се организират през следващите три месеца.
						Други новини -- Началникът на ГЩ на македонската армия генерал Мирослав Стояновски излезе в понеделник с декларация, потвърждаваща, че следствието за военни престъпления срещу него е прекратено. Хърватските прокурори са решили, че той не е участвал в престъпления, извършени срещу хърватски цивилни граждани във Вуковар през 1991 г. (Уеб сайт на ОССЕ, Телма ТВ, A1 ТВ - 30/01/06)
