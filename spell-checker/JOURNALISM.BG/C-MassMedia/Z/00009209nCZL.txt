Гюл заминава за Неапол за конференцията на външните министри от ЕС
28/11/2003
 
АНКАРА, Турция -- Турският външен министър Абдула Гюл замина в четвъртък (27 ноември) за Италия, където ще вземе участие в среща на министрите на външните работи от ЕС под егидата на Междуправителствената конференция в Неапол. Конференцията ще се проведе в петък и събота и ще разисква проекта за конституция на ЕС. Това ще бъде последната среща на високо равнище преди срещата на върха за одобряване на конституцията. Гюл ще проведе и редица срещи с външни министри от отделни страни членки на ЕС. (Анадолска агенция, НТВ - 27/11/03)
