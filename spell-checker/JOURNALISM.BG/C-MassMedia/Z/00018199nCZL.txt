Според съобщенията ЕС се готви за полицейска мисия в Косово
					10/04/2006
					 
						БРЮКСЕЛ, Белгия -- ЕС се готви за разполагане на полицейска мисия в Косово веднага щом бъде определен окончателният статут на провинцията, според висши дипломатически източници от Съюза, цитирани от медиите в Брюксел и Белград. Източниците са съобщили, че външните министри от ЕС трябва да се срещнат в понеделник (10 април) в Люксембург, за да обсъдят план за действие на бъдещата мисия.
						Други новини -- Сръбският президент Борис Тадич заяви в интервю, публикувано в неделя, че е необходим компромис в провеждащите се преговори за окончателния статут на Косово. Той подкрепи позицията на правителството, която призовава за широка автономия, почти равносилна на независимост. Тадич каза, че Сърбия повече няма да управлява Косово както в миналото, но Белград от своя страна не иска и етническите албанци да управляват сърбите в провинцията. (Данас - 10/04/06; Танюг, Бета , АФП - 09/04/06; EU Observer - 07/04/06)
