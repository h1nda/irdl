България ще участва в проекти на НАТО в областта на комуникациите
					18/10/2006
					 
						СОФИЯ, България -- Във вторник (17 октомври) министърът на отбраната Веселин Близнаков съобщи, че България ще участва в проекти на Агенцията на НАТО за консултации, командване и контрол (NC3A). Ръководителят на Агенцията Даг Вилхелмсен е на четиридневно посещение в страната, за да проучи перспективите за участие на български компании в програмите на NC3A. Една от тях, Полевата комплексна комуникационно–информационна система, може да се използва от българските военни части, участващи във военни мисии в чужбина. 
						Също във вторник министърът на вътрешните работи Румен Петков съобщи, че Европол ще открие бюро в София в края на месеца. Петков се срещна с германския си колега Волфганг Шойбле в Берлин. (Дарик, Уеб сайт на българското правителство, БНР - 17/10/06)
