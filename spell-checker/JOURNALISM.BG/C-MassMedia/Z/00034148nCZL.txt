Протести последваха нападението срещу прокюрдски лидер в Турция
					14/04/2010
					 
						АНКАРА, Турция -- Серия от протестни действия бяха проведени във вторник (13 април), след нападението срещу председателя на забранената прокюрдска Партия на демократичното общество (ПДО) Ахмет Тюрк. Според съобщенията в понеделник той е бил ударен в лицето от нападател в северната провинция Самсун при излизането си от съда, при което носът му е бил счупен и е получил порезни рани по лицето. Полицията извърши два ареста при този инцидент.
						Протестиращите в Истанбул се събраха на площад „Таксим” при строги мерки за сигурност. Протестите в Самсун прераснаха в насилие след сблъсъци между демонстрантите и граждани, което принуди полицията да се намеси. В Диарбекир протестираха над 2 000 души, включително лидери на Партията на мира и демокрацията, към които се присъединиха много от депутатите на ПДО след закриването й през декември за връзки с терористичната Кюрдска работническа партия (ПКК). В Хакари 5 000 души участваха в протест, преди полицията да ги разпръсне със сълзотворен газ. В провинциите Дидим и Айдън имаше сблъсъци, при което бяха арестувани 13 души. (Ватан - 13/04/10; Синхуа, Анадолска информационна агенция, Хюриет - 12/04/10)
