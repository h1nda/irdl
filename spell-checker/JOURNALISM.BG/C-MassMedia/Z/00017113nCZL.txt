Повишаването на стабилността и сигурността в Западните Балкани е сред приоритетите на новия председател на ЕС -- Австрия 
					03/01/2006
					 
						ВИЕНА, Австрия -- Външният министър Урсула Пласник, чиято страна пое ротационното председателство на ЕС в неделя (1 януари), посочи повишаването на стабилността и сигурността в Западните Балкани като един от приоритетите по време на шестмесечния мандат на Австрия. В декларация, публикувана на уеб-сайта на съюза, Пласник заявява, че Виена е решена да подкрепя процесите на реформи в страните и да ги приближи още повече до ЕС. 
						Други новини - В неделя Белгия пое едногодишното ротационно председателство на ОССЕ от Словения. Белгийският външен министър Карел де Гухт каза, че сред приоритетите е да продължи предоставянето на помощ там, където тя е необходима, и да се работи съвместно за по-сигурна и по-стабилна Европа. (Уеб-сайт на ЕС - 01/01/06; Уеб-сайт на ОССЕ - 30/12/05)
