Турция призова страните от ЕС да засилят мерките срещу ПКК
					17/11/2008
					 
						АНКАРА, Турция -- Премиерът Реджеп Тайип Ердоган е изпратил писмо до правителствените лидери на страните, членки на ЕС, с призив да „предприемат осезаеми стъпки срещу [терористичната] Кюрдска работническа партия (ПКК),” предадоха медиите в петък (14 ноември). „Не е достатъчно ПКК просто да бъде включена в списъка на терористичните организации, необходимо е да се предприемат ефективни действия срещу нея,” казва Ердоган в писмото. Той посочва, че лидерите на кюрдското сепаратистко движение могат свободно да се придвижват на територията на Европа и че правителствата на страните, членки на ЕС, продължават да пренебрегват исканията за екстрадиции на Анкара. (Хюриет, НТВ, АНСА - 14/11/08)
