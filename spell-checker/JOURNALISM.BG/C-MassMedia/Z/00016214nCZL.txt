Турският министър Гюл отхвърли признаването на Кипър преди обединението 
					10/10/2005
					 
						АНКАРА, Турция – Министърът на външните работи Абдула Гюл каза в събота (8 октомври), че неговата държава не може да признае Кипър преди намирането на трайно и устойчиво решение на въпроса с разделението на острова. Според Гюл, ако Анкара признае държавата на кипърските гърци, това би означавало незачитане на съществуването на кипърски турци на острова. 
						Други новини -- В неделя Анкара официално започна проект за 9,5 млн. долара за строителство на водопровод до турската половина на Кипър, където питейната вода не достига. 78-километровият водопровод ще бъде завършен за 27 месеца. (TurkishPress.com - 10/10/05; АП, АФП - 09/10/05)
