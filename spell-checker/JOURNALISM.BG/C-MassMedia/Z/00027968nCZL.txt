Италия обвини сподвижници на черногорския премиер Джуканович в контрабанда на цигари
					06/10/2008
					 
						РИМ, Италия – Дирекцията за борба с мафията в Бари внесе обвинения срещу 14 лица, включително някои от най-приближените съдружници на черногорския премиер Мило Джуканович, по подозрения в контрабанда на цигари, предадоха медиите в неделя (5 октомври) Самият Джуканович не е подведен под отговорност поради дипломатическия му имунитет. Бранислав Мичунович, Веселин Барович, Мирослав Иванишевич, Бранко Вуйошевич, Душан Пешич, Станко Суботич и Андрия Драшкович, както и седмина италианци, може да бъдат обвинени в участие в международна контрабандна дейност и връзки с черногорската мафия и престъпни групи от италианската област Апулия. (Блиц, Прес - 06/10/08; AНСA, РТС, Танюг, Мондо - 05/10/08)
