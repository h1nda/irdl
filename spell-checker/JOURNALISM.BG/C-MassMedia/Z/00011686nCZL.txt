Новият шеф на УНМИК посочва сигурността и диалога като свои висши приоритети 
					
				
					18/08/2004
				
				 
					
							ПРИЩИНА, Косово, Сърбия-Черна Гора -- Новият ръководител на УНМИК, Сьорен Йесен-Петерсен заяви пред репортери във вторник (17 август), че сигурността, диалогът между сърбите и етническите албанци и демокрацията ще бъдат висшите приоритети на неговия мандат. Той разкритикува онези, които призовават към бойкот на предстоящите избори и посочи, че те правят лоша услуги на совите избиратели. Йесен-Петерсен заяви ангажимента си към придвижване на Косово по-близо до стандартите, установени от ООН. Това според него ще открие пътя към решение по окончателния статут на провинцията. Той допълни, че е готов “да изслуша идеи”, идващи от Белград. От своя страна сръбският президент Борис Тадич изпрати писмо до Йесен-Петерсен във вторник, в което се изразява готовността на неговото правителство да сътрудничи. Тадич се позова на проблеми, включително въпроси на сигурността и организираната престъпност в региона. (Скотсмън – 18/08/04; АФП, Бета, Б92, Ройтърс – 17/08/04)
