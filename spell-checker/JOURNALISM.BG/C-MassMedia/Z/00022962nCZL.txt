Либийският Върховен съд разглежда последното обжалване на българските медици, решението се очаква през юли
					20/06/2007
					 
						ТРИПОЛИ, Либия -- В сряда (20 юни) Върховният съд започна разглеждането на последното обжалване на смъртните присъди, произнесени срещу петте български медицински сестри и палестинския лекар по обвинения, че са заразили с ХИВ деца в една болница в Бенгази. Съдът обяви, че ще произнесе решението си на 11 юли. Макар че мнозина очакват присъдите да бъдат потвърдени, решението може да открие пътя за промяна на присъдите срещу медиците в замяна на компенсации за семействата на децата. 
						Във вторник 18-те новоизбрани български членове на Европейския парламент дадоха пресконференция в Страсбург, Франция. Те призоваха за солидарност с медиците и за продължаване на подкрепата за либийските деца. (Дарик, Би Би Си - 20/06/07; БНР, Дарик - 19/06/07)
