Лидерът на албанската опозиция иска оставката на Бериша
					20/10/2008
					 
						TИРАНА, Албания -- Лидерът на главната опозиционна Социалистическа партия Еди Рама отново поиска в неделя (19 октомври) оставката на премиера Сали Бериша. Той настоява, че за това има много причини, включително участието на Бериша в противоречиви инфраструктурни проекти, експлозиите през март в Гердеч, при които загинаха 26 души и подозрителната смърт на бизнесмена Коста Требичка, ключов свидетел в разследването на незаконна търговия с амуници. (Нюз 24, Клан, Вижън +, Телеграфи, БолкънУеб - 19/10/08)
