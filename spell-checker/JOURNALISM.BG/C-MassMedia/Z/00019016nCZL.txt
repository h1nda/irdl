Комисия в БиХ установи случаи на незаконно предоставяне на гражданство 
					22/06/2006
					 
						САРАЕВО, Босна и Херцеговина (БиХ) -- Държавната комисия, натоварена да провери 1500 случая на предоставено гражданство, е установила 38 случая на незаконно предоставяне на гражданство, съобщи министърът на сигурността на БиХ Бариша Чолак в сряда (21 юни). Скоро се очакват решения за анулиране на гражданството. Резултатите показват, че повечето случаи са свързани с граждани от афро-азиатски произход, които са пристигнали в БиХ по време на войната, каза Чолак. Комисията бе сформирана през февруари и трябва да завърши работата си за шест месеца. (Дневни Аваз, НТВ Хаят, РТРС - 21/06/06)
