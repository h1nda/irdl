Дел Понте критикува правителството на босненско-сръбската република
26/10/2003
 
САРАЕВО, Босна и Херцеговина (БиХ) -- Главният прокурор на ООН за военните престъпления Карла дел Понте заяви в петък (24 октомври), че е изключително недоволна от липсата на сътрудничество от страна на правителството на Република Сръбска. Тя посочи, че те не са успели да задържат дори един заподозрян или обвинен във военни престъпления. Нито пък те са осигурили достъп до документацията, необходима на хагския трибунал за провеждане на разследванията. Всички дела в Хага трябва да приключат до 2008 г. (Онаса, СРНА - 24/10/03)
