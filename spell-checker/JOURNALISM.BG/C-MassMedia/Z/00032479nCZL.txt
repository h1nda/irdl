Върховният представител Инцко призова БиХ да сложи край на обструкциите
					24/11/2009
					 
						НЮ ЙОРК, Съединени щати -- В понеделник (23 ноември) върховният представител Валентин Инцко заяви пред Съвета за сигурност на ООН, че напредъкът на БиХ се блокира поради нерешени политически различия. Той обвини "някои сръбски политически фигури" за тези пречки, които доведоха до забавяне на ключови реформи, включително на свързаните с премахването на визите за босненски граждани. "Република Сръбска създаде проблем на ниво държава, а след това започна да критикува държавата за наличието на проблема", каза Инцко при представянето на доклада за дейността на Службата на върховния представител за периода от 1 май до 31 октомври. (СВП, Дневни Аваз, РТРС - 23/11/09)
