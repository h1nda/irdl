Гръцкото правителство представя проектобюджета за 2004 г.
03/10/2003
 
АТИНА, Гърция -- Министърът на икономиката и финансите Никос Христодулакис представи в четвъртък (2 октомври) националния проектобюджет за 2004 г. Документът предвижда увеличение на приходите с 6.2 % и повишаване на обществените разходи с 6.9 % в сравнение с 2003 г. Той добави, че правителството иска да намали дефицита на 1.2 % от БВП през 2004 г. от 1.4 % за тази година. Икономическият растеж догодина се предвижда да достигне 4.2 %. (АНА, МПA - 02/10/03)
