Сърбия и Хърватия развиват по-добра бизнес среда
					31/03/2012
					Търовският обмен между двете страни увеличи значително държавните приходи през 2011 г., постигайки увеличение от 26,7% в сравнение с предишната година. 
					От Дражен Ремикович за Southeast European Times в Загреб - 31/03/12
 
					 
						
Един от най-големите инвеститори в Сърбия, хърватската компания “Нексе Група” има пет фабрики в Сърбия. [Петар Кос/SETimes]
						Макар че правителствата на Хърватия и Сърбия през последните години съсредоточиха вниманието си главно върху политиката, бизнесмените от двете страни полагат усилия за увеличаване на вноса и износа и бизнес сътрудничеството, в резултат на което бе постигнат видим икономически растеж в двете страни. 
						"Не политиците, а само чрез икономически мерки двете страни могат да намерят решение на проблемите си”, каза Милан Янкович, председател на сръбската Търговска камара на среща на камарата на 15 март в Белград 
						Миливое Кочич, председател на Асоциацията на бизнесмените на Раковица, каза след срещата в Белград, че фирмите в Раковица проявяват нарастващ интерес към инвестиции в Хърватия. Той каза, че бизнесмените от Сърбия ще имат специален щанд на панаира в Загреб през април и отбеляза, че е било съобщено и за подобни срещи в бъдеще. 
						"Уведомих всички мои бизнесмени за бизнес условията и мога да кажа, че много от тях проявиха интерес. Компаниите, които проявиха интерес се занимават с производство на бебешки продукти, електроматериали и хотелиерски услуги. Този вид сътрудничество между двете страни със сигурност ще бъде плодотворно”, каза Кочич за SETimes.
						По-малко от десетина малки сръбски компании функционират в Хърватия. Повече от 200 хърватски компании обаче извършват бизнес в Сърбия. 
						Сръбските бизнесмени са окуражавани да пуснат стоките си на хърватския пазар, като им се осигуряват специални условия на търговските панаири в Хърватия. 
						Янкович съобщи, че Камарата ще финансира участието на многобройни сръбски бизнесмени на панаира в Загреб тази година
						"Ще им бъде предложена по-добра цена за наем за изложбена площ, допълнителни намаления за излаганите продукти и специални цени за билетите за панаира. Броят на изложителите за Сърбия през изминалия период е пренебрежим, докато преди конфликта от 1990-1995 г. този брой не спадаше под 15%. Искрено се надяваме, че това сътрудничество ще бъде още по-добро в бъдеще, и че това е само началото на добри резултати”, каза за SETimes говорителката за панаира Наташа Мърджен.
						Резултатът от търговския обмен между двете страни бе 700 806 милиона евро през 2011 г. от приходи от износ и внос, което е с 26,7% повече, отколкото през 2010 г. 
						Хърватските компании изнасят най-вече петролни продукти и масла от битуминозни материали, бутилки, буркани, продукти и опаковки за транстортиране на стоки, и пури. Хърватия внася желязо и стомана, цветни метали, плодове и зеленчуци и облекло от Сърбия. 
						Един от най-големите инвеститори в Сърбия, хърватската компания “Нексе Група”, има пет фабрики в Сърбия, които произвеждат тухли, вар, керемиди и цимент. “Нексе Група” инвестира около 100 милиона евро в Сърбия и понастоящем осигурява работа на повече от 800 работници. 
						Иван Ерцегович, директор на “Нексе Група” каза за SETimes, че съседните страни са най-очевидният пазар за разширяването на бизнеса. 
						"По-ниските данъци, по-ниските разходи за труд, ниските цени на енергията – това са нещата, които превръщат Сърбия в благоприятна дестинация за инвестиции. От друга страна съществута утежняващи обстоятелства на сръбския пазар: ниска покупателна способност, девалвация на обменния курс и инфлация”, каза Ерцегович 
						Той добави, че политическата стабилност е предпоставка за инвестиции.
						"Отговорността до голяма степен е на политиците, които вземат решения за гарантиране на политическа стабилност и създаване на условия за растеж, което стимулира инвестициите на пазара и заетостта, и гарантира равни условия за всички," каза той.
						
						Кореспондентите на SETimes Марко Биочина в Загреб и Ивана Йованович в Белград допринесоха за написването на този материал. 
					
					
				
			
					 
					
 
 
