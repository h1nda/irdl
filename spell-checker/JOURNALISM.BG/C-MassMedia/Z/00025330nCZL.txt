ЕК зае по-твърда позиция към Хърватия във връзка със защитената риболовна зона
					01/02/2008
					 
						ЗАГРЕБ, Хърватия -- Европейската комисия зае по-твърда позиция към Хърватия във връзка с въвеждането на защитена екологична риболовна зона (ЗЕРЗ), посочиха източници, цитирани от загребския вестник "Вечерни Лист". Венсан Дьожер, ръководител на делегацията на ЕК в Хърватия, се срещна в четвъртък (31 януари) с премиера Иво Санадер и президента Стипе Месич и според източниците им е заявил, че времето за действие изтича. 
						След срещата Месич каза, че е суверенно право на Хърватия да въведе ЗЕРЗ. Страната обаче трябва да изпълни стандартите на Съюза и да не предизвиква конфликти с неговите членки, каквато е съседна Словения, добави той. (Весник - 01/02/08; ХРТ, Вечерни Лист, Javno.com Index.hr, АФП - 31/01/08)
