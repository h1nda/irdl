България и Италия обещаха да продължат да развиват двустранното си сътрудничество
					09/02/2006
					 
						РИМ, Италия -- В сряда (8 февруари) българският премиер Сергей Станишев и италианският му колега Силвио Берлускони се договориха страните им да продължат да разширяват вече създадените здрави двустранни връзки. По време на еднодневното посещение на Станишев в Рим Берлускони потвърди отново подкрепата на Италия за планираното приемане на България в ЕС през 2007 г. 
						Други новини -- Прага съобщи, че чешкият президент Вацлав Клаус е подписал Договора за присъединяване на България и Румъния към ЕС, който вече бе одобрен от чешкия парламент. (Уеб сайт на българското правителство, БНР, ЧTK - 08/02/06)
