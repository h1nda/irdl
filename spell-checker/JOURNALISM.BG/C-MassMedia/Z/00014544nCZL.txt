НАТО не се интересува от бази в Сърбия и Черна гора
					13/05/2005
					 
						БЕЛГРАД, Сърбия и Черна гора -- Джордж Кацирдакис, отговарящ в НАТО за сътрудничеството в областта на отбраната, заяви пред в. "Блиц" в петък (13 май), че НАТО не проявява интерес към бази в Сърбия и Черна гора, нито към разполагане на военнослужещи на територията на страната. Той добави обаче, че ако Сърбия и Черна гора стане член на програмата на НАТО "Партньорство за мир", някои операции биха могли да се провеждат на нейна територия.
						Други новини: В четвъртък в Белград бе проведена дискусия около кръгла маса относно мерките, необходими за добавянето на Сърбия към белия шенгенски списък, свързан с визовите режими. Официални представители твърдят, че въпросът е приоритетен, макар и да е само косвено свързан с преговорите за евентуално присъединяване към ЕС. (Блиц, Б92 - 13/05/05; Б92, Танюг, Сръбско правителство - 12/05/05)
