Съдиите постановяват, че Милошевич може да води сам защитата си 
					01/11/2004
					 
						ХАГА, Холандия -- Апелативният съд постанови в понеделник (1 ноември), че бившият югопрезидент Слободан Милошевич може да води собствената си защита, при положение че е в добро здравословно състояние. Според решението двамата назначени от съда адвокати ще останат ангажирани със случая, но на Милошевич ще се даде правото да избира свидетели и да ги разпитва пред съда. "Когато той е физически годен да го прави, Милошевич ще води своята защита," посочиха съдиите. (Ройтърс , Си Ен Ен, Б92 – 01/11/04)
