Крайпътна бомба уби цивилни в Югоизточна Турция
		02/08/2010
		 
			АНКАРА, Турция -- Четирима цивилни граждани загинаха в неделя (1 август) при експлозия на противопехотна мина в Югоизточна Турция, предадоха информационните агенции. Крайпътната бомба избухнала, докато автомобилът им преминавал по шосе в Батман. Според местни източници за извършването на атентата са заподозрени екстремисти от ПКК. Жертвите на експлозията са отивали към обект за проучване на находище на нефт, където ПКК запалила малък пожар. 
			В понеделник държавната железопътна компания съобщи, че в провинция Ерзинджан е бил извършен бомбен атентат срещу влак, пак от екстремисти на ПКК. Дерайлирали са осем вагона, но загинали и пострадали няма. (Заман - 02/08/10; AП, Анадолска информационна агенция - 01/08/10)
