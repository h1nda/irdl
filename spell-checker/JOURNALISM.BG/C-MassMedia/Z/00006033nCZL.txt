Македония призова международната общност да се противопостави на опитите за дестабилизация на региона
19/02/2003
 
СКОПИЕ, Македония -- Международната общност трябва да попречи на опитите за дестабилизация на южна Сърбия, Косово и Македония, заяви министърът на отбраната Владо Бучковски. Във вторник (18 февруари) Бучковски се срещна с колегата си от Сърбия-Черна гора Велимир Радоевич. От своя страна Радоевич изрази отново твърдото намерение на двете страни да решават всеки спор по пътя на дипломацията. Двамата министри обещаха също да засилят сътрудничеството в областта на отбраната и обмена на военна и секретна информация.
Също във вторник, официални представители съобщиха, че е повдигнато обвинение срещу един мъж във връзка с експлозията в сградата на съда в Струга в петък вечерта. Самоличността на заподозрения не е разкрита.
В други новини, командирът на новата мисия на ЕС в Македония адмирал Райнер Файст заяви във вторник, че мисията ще бъде разположена в Скопие и в нея ще участват около 300 души. (Утрински весник - 19/02/03; A1 ТВ, АП, АФП - 18/02/03)
