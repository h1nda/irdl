Словенският посланик се завръща в Загреб
15/09/2003
 
ЗАГРЕБ, Хърватия -- Словенският посланик в Хърватия Петер Бекеш се завърна в Загреб след неколкоседмично отсъствие. Той бе отзован в края на август поради двустранния спор относно установяването на изключителна морска зона в Адриатика. Словенският външен министър Димитри Рупел излезе с изявление в събота (13 септември), в което се казва, че завръщането на Бекеш в страната на акредитация е "жест на добра воля " и се изразява надежда, че проблемите ще бъдат решени чрез конструктивен диалог. Преговарящите екипи на двете правителства се очаква да проведат среща тази седмица. (СТА, Би Би Си - 13/09/03; ХИНА - 12/09/03)
