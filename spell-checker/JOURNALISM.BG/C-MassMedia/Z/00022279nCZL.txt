Началникът на турския генерален щаб предлага решение на спора за въздушното пространство над Егейско море 
					18/04/2007
					 
						СОЛУН, Гърция – Началникът на генералния щаб на турската армия генерал Яшар Буюканът предложи турските военни самолети, патрулиращи над Егейско море, да летят без въоръжение на борда, ако гръцките патрулиращи самолети се съгласят да направят същото. Той направи предложението във вторник (17 април) в Солун, преди началото на среща на високо равнище на началник-щабовете на армиите от Югоизточна Европа. Според Буюканът една такава мярка може да сложи край на продължаващото десетилетия военно напрежение в района. На срещата присъстват и началник-щабовете на въоръжените сили на Албания, Босна и Херцеговина, България, Хърватия, Гърция, Македония, Румъния, Сърбия и Черна гора, както и представители на ЕС и НАТО. (Анадолската агенция, Фокус, МИНА - 18/04/07; АНА-МПА, АП - 17/04/07)
