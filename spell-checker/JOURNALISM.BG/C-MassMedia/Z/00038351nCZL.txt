ЮЛЕКС отбеляза наличието на междуетническо сътрудничество в средите на престъпниците 
					29/04/2011
					
						ПРИЩИНА, Косово - Заместник ръководителят на мисията ЮЛЕКС Анди Спаркс каза в четвъртък (28 април), че съществува „някакъв вид междуетническо сътрудничество” между престъпниците. „Аз съм срещу престъпността, но съм за междуетническото сътрудничество”, заяви Спаркс в Северна Митровица, където даде началото на кампания срещу наркотиците. Той отговори и на критиката, отправена по-рано тази седмица от вътрешния министър Байрам Реджепи, който обвини ЮЛЕКС в неефикасност в доминирания от сърбите Север. „Поради политическите обстоятелства всяко действие на ЮЛЕКС в северната част на Косово бива политизирано и нашите усилия се тълкуват погрешно. Истината е, че ние сме тук, за да помогнем за налагането на върховенството на закона”, заяви Спаркс. (Зъри, Коха Диторе, Епока е Ре, Косова Сот - 29/04/11)
