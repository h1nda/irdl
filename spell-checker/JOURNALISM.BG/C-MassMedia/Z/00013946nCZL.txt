Албания ще проведе регионална среща за насърчаване на бизнеса и инвестициите
					18/03/2005
					 
						ТИРАНА, Албания -- В петък (18 март) местни медии съобщиха, че в края на април Тирана ще бъде домакин на среща на върха, посветена на бизнеса и инвестициите. Основни теми ще бъдат увеличаването на инвестициите и насърчаването на бизнеса в Албания и на Балканите. Очаква се да участват правителствени ръководители и представители на деловите среди от повече от 20 страни. Проявата се спонсорира от министерството на икономиката и албанската Агенция за насърчаване на чуждите инвестиции. (Албейниън дейли нюз - 18/03/05)
