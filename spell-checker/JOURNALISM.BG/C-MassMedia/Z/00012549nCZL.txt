Международният съд ще разгледа съдебния иск на БиХ срещу Сърбия и Черна гора през февруари
					05/11/2004
					 
						САРАЕВО, Босна и Херцеговина (БиХ) -- Международният съд в Хага ще разгледа съдебния иск на БиХ срещу Сърбия и Черна гора за геноцид на 27 февруари, заяви в четвъртък (4 ноември) юридическият представител на БиХ Сакиб Софтич. Софтич добави, че председателят на съда ще се срещне с представители на страните в спора до края на т. г., за да уточни продължителността и графика на процеса. БиХ настоява за четириседмичен процес, докато Белград предпочита десетседмичен срок. (ФЕНA - 04/11/04)
