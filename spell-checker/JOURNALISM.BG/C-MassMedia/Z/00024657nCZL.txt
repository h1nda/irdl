Сърбия обеща да подобри условията за душевноболните
					23/11/2007
					 
						БЕЛГРАД, Сърбия -- Министърът на заетостта и социалните въпроси Расим Ляич обеща в четвъртък (22 ноември), че правителството ще предприеме действия за подобряване на условията в заведенията за душевноболни. Доклад на "Ментал Дисабилити Райтс Интернешънъл" (МДРИ), публикуван миналата седмица, констатира сериозни слабости в лечението на деца и възрастни с увреждания в Сърбия, включително и ужасяващи условия в някои от специализираните заведения. Ляич призна, че много от констатациите са верни, и обвини за това недостатъчния брой медицински персонал и претъпканите болници. В същото време той отхвърли обвиненията на МДРИ, че държавата съзнателно захвърля душевноболните деца в такива заведения. (Ройтерс, АФП, Фокус - 22/11/07)
