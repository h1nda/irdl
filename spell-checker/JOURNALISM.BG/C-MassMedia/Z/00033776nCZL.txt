БиХ обвини бивш командир за престъпления в Сребреница
					14/03/2010
					 
						САРАЕВО, Босна и Херцеговина (БиХ) -- Прокурори обвиниха бивш командир на Специалните части в събота (13 март) за ролята му в клането в Сребреница през юли 1995 г. Недьо Иконич, 46-годишен, бе обвинен във връзка със задържането и убийството на мюсюлмани военнопленници, които са били заловени, докато са се опитвали да напуснат Сребреница. Според обвинителния акт Иконич е наредил и контролирал екзекутирането на повече от 1000 мюсюлмани. Той бе задържан в Сараево през януари след екстрадирането му от Съединените щати. (СРНА, AФП, Ройтерс, Гласът на Америка - 13/03/10)
