Според Драшкович сръбската полиция и служби за сигурност трябва да заловят Павкович 
					04/04/2005
					 
						БЕЛГРАД, Сърбия-Черна Гора -- Външният министър на Сърбия-Черна Гора Вук Драшкович заяви на пресконференция в събота (2 април), че отговорността за арестуването на сръбския генерал Небойша Павкович, който се издирва от Трибунал на ООН за военни престъпления, лежи единствено върху плещите на сръбската полиция и сили за сигурност. Ако Павкович се укрива, полицията е задължена да го намери и арестува, каза Драшкович. Министърът повтори, че докато генералът не замине за Хага, федералният съюз няма да получи положително становище от изследването за подготвеността за начало на преговори по подписване на Споразумение за стабилизиране и асоцииране с ЕС. (Бета, Taнюг, ПБС БиХ - 02/04/05)
