Силен студ уби петима в Румъния; снегът затвори пътища в Турция
					29/12/2008
					 
						БУКУРЕЩ, Румъния -- Ниските температура отнеха живота на петима в южния район Констанца, съобщиха местните медии в понеделник (29 декември). Повечето от жертвите са били бездомни. В понеделник сутрин температурите паднаха до -18 градуса по Целзий в Брашов, Централна Румъния, до - 16 в Миеркуря Чук и до -15 в Сибиу.
						Междувременно обилен снеговалеж парализира трафика и ежедневието в централните и източни части на Турция, съобщиха местните медии в неделя. Снегът затвори междуградски маршрути и пътища до 1000 села в Централна и Източна Турция и предизвика спиране на тока в повече от 60 села в централния район Анатолия. Температурите паднаха до -28 градуса по Целзий в източната провинция Ерзурум, до -27 в Ардахан и до -24 в Карс. (Зиаре, Hotnews - 29/12/08; Aнадолска информационна агенция, НТВ - 28/12/08)
