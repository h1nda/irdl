Хърватия реши да не иска екстрадирането на Пурда
					21/01/2011
					 
						ЗАГРЕБ, Хърватия -- Прокуратурата на гр. Осиек обяви в четвъртък (20 януари), че няма да иска екстрадирането на ветерана от войната Тихомир Пурда, тъй като липсват основания за започване на наказателно разследване срещу него. Пурда, който се е сражавал в източния град Вуковар, бе задържан по-рано този месец на границата между Хърватия и Босна и Херцеговина въз основа на сръбска заповед за арест. Властите в Белград го подозират в участие във военни престъпления, извършени срещу сърби във Вуковар в началната фаза на войната. Сърбия заяви, че ще иска неговото екстрадиране, ако Хърватия не го направи. (ХРT, Вечерни Лист, РТС, Танюг, Бета - 20/01/11)
