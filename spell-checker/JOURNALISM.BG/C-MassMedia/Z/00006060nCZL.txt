СФОР недоволни от доклада за продажбите за Ирак
23/02/2003
 
САРАЕВО, Босна и Херцеговина (БиХ) -- В петък (21 февруари) СФОР заявиха, че не са доволни от доклада на босненско-сръбското правителство, който разследва продажбите на военно оборудване за Ирак. В изявлението на миротворците се казва, че докладът за сделките между 1997 г. и септември 2002 г. не разглежда системния неуспех на институциите да предотвратят нарушаването на ембаргото на ООН. Командващият СФОР генерал-лейтенант Уилям Уорд изпрати писмо до президента на босненските сърби Драган Чавич, в което изтъква недостатъците на доклада и иска изготвянето на нов до 17 март. (АП - 21/02/03)
