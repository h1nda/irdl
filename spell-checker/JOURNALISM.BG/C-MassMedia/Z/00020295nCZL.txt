Отказът на Мойсиу да уволни главния прокурор разпали спорове в Албания
					16/10/2006
					 
						ТИРАНА, Албания -- Отказът на президента Алфред Мойсиу да уволни главния прокурор Теодори Солаку, независимо от твърденията за връзки с организираната престъпност, предизвика силна реакция в Тирана. Както се очакваше, опозиционната Социалистическа партия приветства решението на Мойсиу, заявявайки, че обвиненията срещу Сулаку са били политически мотивирани. В неделя (15 октомври) обаче говорител на управляващата Демократическа партия намекна, че Мойсиу също може да е свързан с организираната престъпност. Говорителят Газменд Окета дори намекна, че ДП може да поиска импийчмънт. По-късно същия ден председателят на парламента Жозефина Топали, член на ръководството на ДП, отхвърли това.
						Други новини -- Началникът на Дирекция "Западни Балкани" към Европейската комисия, Райнхард Прибе, призова различните политически партии да постигнат някакво споразумение в интерес на процеса на присъединяване на страната към ЕС. Приключвайки двудневно посещение в Тирана в петък, Прибе заяви, че консенсусът ще гарантира напредък. (Албейниън Нюз - 16/10/06; Албейниън Нюз - 14/10/06; Уеб сайт на албанското правителство - 13/10/06)
