Ширак благодари на Букурещ за помощта в освобождаването на отвлечена френска журналистка
					19/06/2005
					 
						БУКУРЕЩ, Румъния -- Канцеларията на президента Траян Бъсеску съобщи в петък (17 юни), че френският държавен глава Жак Ширак е благодарил на Букурещ за помощта в освобождаването на френската журналистка Флоренс Обена. Тя бе отвлечена в Ирак преди 5 месеца и бе освободена по-рано този месец. Трима румънски журналисти бяха отвлечени и освободени по същото време както и Обена. Бъсеску и Ширак обсъдиха похищенията на среща в Брюксел в четвъртък. Канцеларията на Бъсеску съобщи също, че Ширак е потвърдил френската подкрепа за планираното присъединяване Румъния към ЕС през 2007 г. (Ромпрес - 17/06/05)
