Областни управители от Гърция, Турция и България разискват трансграничното сътрудничество
27/02/2004
 
ОРЕСТИАДА, Гърция -- Гръцки, турски и български областни управители се срещнаха в четвъртък (26 февруари) в Орестиада, Северна Гърция, за обсъждане на трансграничното сътрудничество.На срещата присъстваха Николаос Замбунидис от Еврос, Гърция, Фахри Югел от Одрин, Турция и Георги Зарчев от Хасково, България. Срещата бе проведена в рамките на създаването на мрежа от крайгранични области, която да насърчава многостранното сътрудничество на регионално ниво. Областните управители ще се срещнат отново следващия месец за приемане на официална харта. (AНA - 26/02/04)
