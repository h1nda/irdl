Трибуналът в Хага е разочарован от отговора на Билд
					04/06/2009
					 
						ХАГА, Холандия -- В сряда (3 юни) Трибуналът на ООН за военни престъпления изрази разочарование от нежеланието на шведския външен министър Карл Билд да даде показания в процеса срещу бившия босненски сръбски лидер Радован Караджич. Вместо да присъства на предварителното заседание в сряда за статуса на делото срещу Караджич, Билд е изпратил писмо -- чрез своето външно министерство -- обяснявайки, че няма никаква информация във връзка със сделката за имунитет, която Караджич твърди, че е сключил преди години със специалния пратеник на САЩ Ричард Холбрук. Караджич поиска от Трибунала да окаже натиск върху Швеция и Съединените щати да представят доказателства във връзка с предполагаемата сделка, въпреки че Холбрук отрича да е имало такава. (Бета, Б92, АП, ИТАР-ТАСС - 03/06/09)
