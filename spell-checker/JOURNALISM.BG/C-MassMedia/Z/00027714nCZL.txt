Албанската прокуратура разпитва бившия министър на отбраната във връзка със смъртоносните взривове
					11/09/2008
					 
						ТИРАНА, Албания -- В сряда (10 септември) прокуратурата започна разпитите на бившия министър на отбраната Фатмир Медиу във връзка с взривовете на 15 март в складовете за боеприпаси в Гердец. По време на разпитите Медиу е отрекъл да носи отговорност за инцидента и е обвинил армията за това, че е построила складовете в населено място, съобщиха медиите. Той е казал още, че военните не са взели подходящите предохранителни мерки. Парламентът свали имунитета на Медиу през юни. Експлозиите в Гердец причиниха смъртта на 26 души и раниха други 300. (Топ Ченъл, BalkanWeb, ТВШ, Клан, Balkan Insight - 10/09/08)
