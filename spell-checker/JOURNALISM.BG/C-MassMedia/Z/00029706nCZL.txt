Турски полковник беше задържан по следствието за изчезналите кюрди
					24/03/2009
					 
						АНКАРА, Турция -- В понеделник (23 март) полицията арестува висш армейски офицер в хода на разследването на предполагаемите убийства на кюрди от турските сили за сигурност през 90-те години на 20-и век. Тя е арестувала полковник Джемал Темизоз в централния град Кайсери, където той командва местната полувоенна жандармерия. През 90-те години Темизоз е служил в югоизточния град Силопи, където по-рано този месец разследващите откриха череп, изгорени дрехи и кости в предполагаем масов гроб. Човешките останки принадлежат на няколко кюрди, които са изчезнали в региона по време на нападение на терористичната Кюрдска работническа партия през 90-те години на 20-и век. 
						Други новини от понеделник -- Вътрешният министър Бешир Аталай каза, че властите засилват мерките за сигурност в цялата страна преди местните избори в неделя. Специално ударение ще се постави върху гарантирането на сигурността на сградите, където ще се извърши гласуването. (Сабах - 24/03/09; Анадолска информационна агенция, НТВ, Ройтерс, АФП, АП, ДПА - 23/03/09)
