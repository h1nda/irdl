Гръцкият премиер Караманлис призова Македония да преразгледа позицията си по спора за името
					13/04/2009
					 
						АТИНА, Гърция -- Премиерът Костас Караманлис призова в събота (11 април) македонските власти да „се откажат от опитите си да изопачават и пренаписват историята” и да заемат по-отзивчива позиция в продължаващия спор за името с Гърция. Той предупреди политиците в Скопие, че техният избор ще определи процеса на евро-атлантическа интеграция на страната им. „Пътят... неминуемо преминава през добросъседските отношения с всички членки на европейското семейство. Друга основна предпоставка е взаимно приемливо решение [на спора за името]," каза Карманлис по време на посещение в района на Гърция, наречен Западна Македония. Гърция наложи вето на приемането на Македония в НАТО преди година заради спора за името. (AНA-MПA, Нафтемборики, In.news - 11/04/09)
