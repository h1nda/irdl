БиХ почете жертвите от клането в Сребреница
					12/07/2010
					 
						САРАЕВО, Босна и Херцеговина (БиХ) -- Няколко хиляди души се събраха в неделя (11 юли) да почетат жертвите от клането в Сребреница по повод на 15-ата годишнина от зверствата. Ковчезите с останките на 775 идентифицирани неотдавна жертви бяха погребани в мемориалния център в Поточари близо до Сребреница. Европейски лидери и държавни глави от региона присъстваха на церемонията заедно с роднини на жертвите и местни официални лица. 
						Сръбският президент Борис Тадич, който също присъстваше, осъди престъплението и обеща, че Белград няма се откаже от усилията си да открие бившия босненски сръбски командир Ратко Младич. Срещу Младич, който продължава да бъде на свобода, Хагският трибунал за военни престъпления е издал обвинителен акт за геноцид, престъпления против човечеството и военни престъпления, свързани с ролята му във войната и особено в избиването на повече от 7 000 мъже и момчета мюсюлмани в Сребреница. В понеделник на военното гробище в Братунац ще има панихида за сърбите, убити по време на босненската война от 1992-1995 г. (РТРС, Фена, БХРТ, АП, АФП, Би Би Си, Танюг - 11/07/10)
