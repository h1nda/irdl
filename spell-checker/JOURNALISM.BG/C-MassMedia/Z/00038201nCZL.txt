Решението за "Образ" се очаква в сряда
					17/04/2011
					
						БЕЛГРАД, Сърбия - Върховният съд в Белград ще се произнесе по процеса срещу лидера на ултранационалистическата групировка "Образ" Младен Обрадович и срещу още 13 души на 20 април. Както обвинението, така и защитата представиха окончателните си аргументи в петък. Обрадович и членове на неговата групировка са обвинени в организирането на протестите по време на гей парада в Белград през октомври миналата година. Повече от 140 души бяха ранени по време на сблъсъците с демонстрантите. Ако бъде признат за виновен лидерът на "Образ" може да получи до 12 години затвор. (Taнюг, Бета - 15/04/11)
