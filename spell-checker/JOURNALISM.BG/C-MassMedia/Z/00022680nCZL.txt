Съветът на Европа призова Сърбия да арестува укриващите се от правосъдието военнопрестъпници
					25/05/2007
					 
						БЕЛГРАД, Сърбия -- Съветът на Европа отново призова Сърбия в четвъртък (24 май) да арестува няколкото заподозрени в извършване на военни престъпления, които все още са на свобода. Рене Ван ден Линден, председател на Парламентарната асамблея на Съвета заяви по време на пътуване до Белград, че екстрадирането на Ратко Младич и Радован Караджич в Хага е "най-добрият начин Сърбия да покаже ангажираността си с изпълнението на своите международни задължения". Новият външен министър на Сърбия Вук Йеремич заяви,че Белград е решен да изпълни задълженията си. (AП - 24/05/07)
