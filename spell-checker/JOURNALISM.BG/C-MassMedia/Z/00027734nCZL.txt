Гръцки министър подаде оставка заради скандал с недвижими имоти
					14/09/2008
					 
						AТИНА, Гърция -- Министърът на търговския флот Георгиос Вулгаракис подаде оставка в петък (12 септември) заради скандал с недвижими имоти. Той бе обвинен, че е създал офшорна компания за недвижими имоти, за да избегне данъци и че е бил замесен в сделка за недвижими имоти между държавата и Ватопедския манастир в Света гора. Гръцкият върховен съд нареди разследване на сделката. Бившият министър на правосъдието Анастасиос Папалигурас ще смени Вулгаракис. (AНА-МПА, EРТ, СКАИ, In.news, Нафтемпорики, Kaтимерини - 12/09/08)
