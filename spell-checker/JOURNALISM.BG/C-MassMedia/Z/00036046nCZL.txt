Гладна стачка прати в болницата бивш шеф на босненската сръбска полиция 
					16/09/2010
					 
						БАНЯ ЛУКА, Босна и Херцеговина (БиХ) -- Бившият шеф на полицията в Република Сръбска (РС) Драгомир Андан беше приет в болница в сряда (15 септември), след като припадна поради гладната стачка, която започна преди повече от две седмици. След получаването на медицинска помощ той се е завърнал в района пред Службата на върховния представител (СВП) в Баня Лука, за да продължи своя протест. Андан започна своята гладна стачка преди 16 дена в знак на протест срещу решението на върховния представител Валентин Инцко да не преразгледа неговия случай. Андан беше отстранен от служба през 2007 г. от тогавашния върховен представител Мирослав Лайчак заради съмнения, че помага на укриващи се от правосъдието военнопрестъпници. (РТРС, СРНА, Радио Свободна Европа, АП - 15/09/10)
