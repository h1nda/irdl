България и Румъния обещаха да вървят заедно по пътя към Шенген 
					17/02/2011
					 
						СОФИЯ, България -- В сряда (16 февруари) България и Румъния отново подчертаха плановете си да се присъединят към шенгенската зона заедно и отхвърлиха всякакви допълнителни изисквания за тяхното присъединяване към зоната без вътрешни граници. В съвместна декларация, публикувана след среща в граничния гр. Русе, български и румънски депутати заявиха, че не биха приели „двойни стандарти”, що се отнася до условията за присъединяване към зоната. Букурещ и София се надяваха да станат част от Шенген през март, но сега са заплашени от забавяне заради възраженията, повдигнати от някои от страните, членки на ЕС. (БТА, БНТ, Стандарт, 24 часа - 16/02/11)
