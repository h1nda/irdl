Рен призова ЕС да държи вратите си отворени
					07/06/2009
					 
						ВАШИНГТОН, Съединени щати -- Еврокомисарят по разширяването Оли Рен заяви в четвъртък (4 юни), че ЕС не трябва да сеотказва от плановете за по-нататъшно разширяване на Балканите. "Съществува известна степен на умора от разширяването, която засегна цяла Европа през последните години. Важно е обаче да се разбере, че разширяването не трябва да стане изкупителна жертва на икономическата рецесия", заяви той за информационната агенция "Ройтерс". Рен бе във Вашингтон за среща с официални представители на Държавния департамент на САЩ и на Световната банка, за да обсъди голям кръг въпроси, включително и Турция. По отношение на присъединителния процес на Анкара към ЕС той каза, че Турция има "още много работа" по отношение на свободота на изразяване и медиите. Турция трябва да ускори проевропейските реформи, за да придвижи напред кандидатурата си, отбеляза Рен.
						В петък Турция разкритикува европейските партии, които провеждат кампания срещу нейното членство в ЕС преди изборите за Европейски парламент. Външното министерство излезе с изявление, в което се казва, че "Турция отхвърля подобна реторика, която няма нищо общо с добрата воля, а само разпалва ксенофобията" (Ройтерс, Хюриет, НТВ, Taнюг, Б92, AФП - 05/06/09)
