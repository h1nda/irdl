Заместник-началникът на ЮНМИК напуска Косово
					20/12/2007
					 
						ПРИЩИНА, Косово, Сърбия -- Заместник-ръководителят на ЮНМИК Стивън Шук напусна поста си две седмици по-рано от предвиденото. На пресконференция в сряда (19 декември) говорителят на ЮНМИК Александър Иванко отрече Шук да е бил изтеглен от мисията поради продължаващото разследване срещу него за корупция. Службата за вътрешен контрол на ООН разследва дали Шук, който е американски генерал в оставка, се е намесил в полза на някои албански косовски лидери и по-специално за бившия министър-председател Рамуш Харадинай, който е изправен пред съда в Хага за военни престъпления, извършени през 1998 г. срещу сърби и етнически албанци, които са сътрудничили с тях. (РТС, АП, Политика - 19/12/07)
