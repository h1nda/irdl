Албанските демократи финализираха разговорите с очакваните коалиционни партньори
					07/08/2005
					 
						ТИРАНА, Албания -- Демократическата партия (ДП) завърши разговорите с четирите очаквани коалиционни съюзници, съобщи заместник-председателят на ДП Жозефина Топали в петък (5 август). Републиканската партия, Новата демократическа партия, Аграрната екологична партия и партията на етническото малцинство Съюз за човешки права ще имат постове в новия кабинет, каза тя. Топали добави, че ДП продължава да счита Християн-демократическата партия за ключов съюзник и ще продължи работата по решаване на въпросите, които попречиха на присъединяването й към коалицията. Официалните резултати от изборите на 3 юли все още не са обявени, тъй като избирателната комисия се занимава с оплаквания във връзка с гласуването. (Албейниън Нюз - 06/08/05)
