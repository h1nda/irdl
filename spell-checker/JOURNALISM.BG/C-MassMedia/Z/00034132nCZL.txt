Турската опозиция иска да отложи конституционните промени
					13/04/2010
					 
						АНКАРА, Турция -- В понеделник (12 април) опозиционната Републиканска народна партия поиска отлагане на три спорни конституционни промени до общите избори догодина. И трите промени са част от по-голям пакет от конституционни реформи, изготвен от управляващата Партия на справедливостта и развитието (ПСР). Сред тях са по-трудното закриване на партии, промени в структурата на Конституционния съд и промени в структурата на Върховния съвет на съдиите и прокурорите. Анализатори коментират, че тези три промени реално биха увеличили правомощията на изпълнителната власт за сметка на тези на съдебната власт. Изглежда ПСР се е съгласила с разглеждането на тези промени отделно от другите в пакета, за да си гарантира приемането на останалите. (Хюриет, Заман, Милиет, Радикал - 13/04/10)
