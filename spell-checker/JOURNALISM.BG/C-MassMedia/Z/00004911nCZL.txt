Румъния продължава мораториума за осиновяване от чужди граждани
29/10/2002
Под натиска на ЕС, Румъния се съгласи да удължи забраната си за осиновяване от чужди граждани до 15 ноември, като отмени предишните планове да вдигне забраната този месец.
(Интърнешънъл Хералд Трибюн - 09/10/02; AFP, EurActiv - 08/10/02; АП - 02/10/02)
 
 
Под натиска на ЕС, Румъния се съгласи да удължи забраната си за осиновяване от чужди граждани до 15 ноември, като отмени предишни планове за вдигане на забраната този месец. ЕС притисна Румъния да прекрати осиновяванията след като проектодоклад през 2001 г. от специалния докладчик Ема Никълсън осъди системата като опорочена и изобилстваща със случаи на търговия с деца.
Прекратяването засегна около 3 500 бъдещи осиновители, в това число и много осиновители от САЩ, чиито дела бяха спрени по средата на процеса. Групи родители настояха пред техните правителства да принудят румънските власти да вдигнат забраната.
"Ние разбираме причините за мораториума, но решението не е в спирането на осиновяванията за неопределено време, а в разрешаване на проблемите, довели да забраната на осиновяванията", каза американският посланик в Букурещ Майкъл Гест през август.
Сега ЕС казва, че въпреки постигнатия напредък, Румъния трябва да преразгледа системата си за грижи на децата, за да се присъедини към съюза. Брюксел очаква Румъния да приеме нови за закони за защита на децата преди края на годината и да се увери, че новите институции функционират както трябва след 2003 г.
През последните няколко месеца правителството полага много усилия да се пребори с търговците на деца. През април то отдели почти 7 млн щатски долара за изпълнението на четири национални програми за защита на децата. Министър-председателят Адриан Настасе, който неотдавна призна, че румънски деца са били продавани чрез Интернет за суми, достигащи 50 000 щатски долара, каза че румънската система за защита на децата е била изчистена от корупция.
През 2000 г. около 57 000 деца са живели в частни и държавни социални домове за социални на грижи. Този брой е спаднал до по-малко от 50 000 през 2002, докато броят на децата в домове за сираци и изоставени деца е нараснал до почти 38 000 през януари 2002 от над 30 000 през 2000 г . От началото на 2001 г. правителството е построило 60 еднофамилни домове за сираци на мястото на затворените 47 големи старомодни сиропиталища. Забраната на осиновяванията от чужбина е била последвана от нарастване на осиновяванията в страната с 50 процента.
Като отбелязва, че "ситуацията значително се е променила след 1990 г.", представителят на европейската комисия в Букурещ Джонатан Шийл каза на 8 октомври, че годишният му доклад до Брюксел ще бъде "положителен отзвук" на направения прогрес. Но той предупреди срещу прибързаното вдигане на забраната, тъй като са необходими не само закони, но и умения за прилагането им.
