СВП призова бизнеса в БиХ да окаже натиск върху политиците за важните реформи
					12/09/2007
					 
						САРАЕВО, Босна и Херцеговина (БиХ) -- Бизнесът трябва да накара политиците да се съсредоточат върху спешните икономически реформи, каза главният заместник върховен представител Рафи Грегорян в своя реч във Външнотърговската камара на БиХ във вторник (11 септември). Грегорян добави, че отказът от националистическа и популистка риторика би бил от основно значение за икономическия успех на страната. "Докато парламентите не са в състояние да наложат и приложат програмата за реформи ... БиХ няма да може да привлече и да запази необходимите инвестиции за създаване на работни места и измъкване на страната от бедността", каза той. 
						Във вторник в Брюксел върховният представител Мирослав Лайчак говори пред една от основните комисии на ЕС по външна политика. Той отбеляза, че въпреки широката обществена подкрепа за интеграцията в ЕС политическите лидери на БиХ изглежда не са в състояние да си сътрудничат. (Дневни Аваз, Независне Новине - 12/09/07; Уебсайт на СВП, РТРС - 11/09/07)
