Букурещ призовава за освобождаване на румънски журналист, арестуван в България 
					19/11/2004
					 
						СОФИЯ, България -- В четвъртък (18 ноември) Румъния отправи призив към българските власти да освободят румънския журналист, арестуван по-рано тази седмица по подозрения в шпионаж. Репортерът от телевизия "ПРО ТВ" Джордже Бухнич бе задържан в гр.Русе с миниатюрна камера и микрофон, скрити в очилата му. Той твърди, че е провеждал тайно разследване на сенчестата търговия в безмитните магазини на митниците в Румъния и България. 
						Други новини: Софийски съд издаде едногодишна условна присъда на бившия шеф на сигурността в България Атанас Атанасов, осъждайки го по обвинения, свързани с незаконно подслушване на главния прокурор през 2000 г. Атанасов бе арестуван по-рано тази седмица след отказ да плати гаранция. (Сега, 24 часа - 19/11/04; news.bg - 18/11/04)
