Ръководителят на НАТО Расмусен ще посети Косово тази седмица
					10/08/2009
					 
						ПРИЩИНА, Косово -- Новият генерален секретар на НАТО, Андерс Фог Расмусен, ще посети в четвъртък (13 август) Косово, съобщи в неделя прищинският всекидневник "Експрес", позовавайки се на източници от Алианса. Расмусен ще проведе преговори с президента Фатмир Сейдиу, премиера Хашим Тачи и министъра на отбраната Фехми Муйота. Това ще бъде първото посещение на Расмусен в Косово след встъпването му в длъжност преди две седмици. Миналата седмица той прогнозира, че КФОР може да бъде редуцирана до малка част за реагиране или дори да бъде изтеглена напълно до изтичането на неговия четиригодишен мандат. (Макфакс, А1, МРТ - 09/08/09)
