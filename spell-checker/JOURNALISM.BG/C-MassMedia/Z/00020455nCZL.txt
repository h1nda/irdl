Албански и македонски учени се обявяват срещу ревизирането на историята
					30/10/2006
					 
						ОХРИД, Македония -- По време на форум в края на седмицата в Охрид водещи албански и македонски учени обсъдиха текущата подготовка по публикуването на нови издания на националната история в Албания и в Македония. Те се съгласиха, че историята трябва да бъде обективна, но обединяваща, предвид общите цели за демократизация и евроатлантическа интеграция. Учените също така се обявиха срещу ревизирането на историята на Балканите, заявявайки, че миналото трябва да се загърби, като се култивира засилено сътрудничество в интерес на по-доброто бъдеще. През март избухна скандал, след като изтъкнат македонски историк призова за териториални размени между Албания и Македония, позовавайки се на исторически основания за преначертаване на картата.
						Други новини -- Представители на албански и черногорски гранични общини се срещнаха в Шкодра в събота (28 октомври), за да обсъдят проекти за трансгранично сътрудничество. Участниците подчертаха нуждата от повече усилия за подобряване на граничните проверки и превозите. (Албейниън Нюз - 30/10/06; A1 TВ, Макфакс - 29/10/06)
