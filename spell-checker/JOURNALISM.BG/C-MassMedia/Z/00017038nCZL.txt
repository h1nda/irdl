Румънският сенат отхвърли предложение за вот на недоверие срещу правителството
					22/12/2005
					 
						БУКУРЕЩ, Румъния -- В сряда (21 декември) румънският сенат отхвърли предложение за вот на недоверие срещу кабинета, внесено съвместно от опозиционната Социалдемократическа партия и националистическата Партия "Велика Румъния". Те поискаха оставката на правителството, като се аргументираха с несправянето му с последиците от летните наводнения. 
						Също в сряда президентът Трян Бъсеску посети Ирак, където се срещна с румънските военнослужещи, които са част от международната коалиция в Талил. Бъсеску връчи медали на някои от офицерите. (Найн о'клок, Ромпрес - 22/12/05)
