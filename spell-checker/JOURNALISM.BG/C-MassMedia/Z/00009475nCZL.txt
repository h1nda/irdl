Докато търсенето продължава, Албания скърби за имигрантите, загинали в морето
12/01/2004
 
ТИРАНА, Албания -- Кораби и хеликоптери претърсваха крайбрежната ивица в понеделник (12 януари), използвайки подобрилите се атмосферни условия за откриване на други жертви в инцидента с лодката, при който намериха смъртта си най-малко 21 нелегални имигранти, направили опит да достигнат Италия. Правителството интензифицира усилията си, утроявайки на 12 броя на корабите, ангажирани с издирването, на фона на съобщения, че най-малко седем от възможните 16 души все още не могат да бъдат открити след инцидента в петък близо до Вльора. Инцидентът е възникнал, когато двигателят на лодката е дефектирал, оставяйки хората насред почти 7-метровите вълни. Лодката бе намерена едва в събота сутринта. Повечето от тези двадесет и една известни жертви са починали от простуда и са били намерени в или близо до плавателния съд. Други се считат за изчезнали, като близките им настояват властите да продължат издирването. Правителството обяви в понеделник ден на траур за жертвите. Най-малко четирима висши полицейски представители са били временно отстранени от длъжност или арестувани в хода на провеждащото се следствие. (АП, Коха Йоне, Шекули - 12/01/04; Ройтърс, АФП, АП - 11/01/04; АТА, Албанско радио - 10/01/04)
