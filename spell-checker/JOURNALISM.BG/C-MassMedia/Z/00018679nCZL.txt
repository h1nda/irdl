Властите изолираха квартал на Букурещ заради заплаха от птичи грип
					23/05/2006
					 
						БУКУРЕЩ, Румъния -- В понеделник (22 май) властите поставиха около 13000 души под карантина и затвориха всички фирми в квартал на Букурещ за срок до три седмици заради огнище на птичи грип. Около 40 улици бяха отцепени в столичния квартал "Луика". Екипи от ветеринари започнаха да унищожават няколкото хиляди домашни птици в района. Министърът на земеделието Георге Флутур каза, че в момента има 34 потвърдени случая на птичи грип в страната, които са в Букурещ и окръзите Брашов, Сибиу, Вълча, Вранча и Неамт. (Найн О'Клок - 23/05/06; AФП - 22/05/06)
