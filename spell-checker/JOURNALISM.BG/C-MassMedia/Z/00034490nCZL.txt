Албания вероятно ще стане част от противоракетния щит на НАТО
					10/05/2010
					 
						ТИРАНА, Албания -- Албания може да бъде включена в списъка на държавите, в които може да бъде разположен противоракетният щит на НАТО, предадоха в неделя (9 май) местните медии. Според дипломатически източници НАТО разглежда възможността за включването на Албания редом с Полша, Румъния и България. Въпросът бе обсъждан миналия месец, когато генералният секретар на НАТО Андерс Фог Расмусен направи първото си официално посещение в Албания и Хърватия. Премиерът Сали Бериша го увери, че Албания е готова да изпълни всички свои задължения като членка на НАТО, включително да разположи елементи от щита на своя територия. (Стандард, Панорама - 10/05/10; Лаймфундит - 09/05/10)
