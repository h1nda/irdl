Номинираният за премиер на Македония се среща с главния опозиционен лидер
					03/12/2004
					 
						СКОПИЕ, Македония -- Новият лидер на Социалдемократическия съюз на Македония, номинираният за премиер Владо Бучковски, се срещна в петък ( 3 декември) с лидера на основната опозиционна партия ВМРО-ДПМНЕ, Никола Груевски. Очаква се двамата политици да обсъдят стратегическите интереси и цели на страната, както и начините за преодоляване на различията. Подобни срещи между водещи фигури на управляващата и опозиционните партии се състояха и миналата година, но не дадоха резултати. 
						Други новини: Предшественикът на Бучковски, бившият премиер Хари Костов, предостави в четвъртък на главната прокуратура информация по четири дела, свързани с обвинения в корупция. Костов се оттегли от поста си миналия месец, като се позова на корупция и други проблеми. (Макфакс - 03/12/04; MИA, A1 TВ - 02/12/04)
