Външният министър на Турция Гюл телефонира на Райс по повод изявлението на кюрдски лидер
					09/04/2007
					 
						АНКАРА, Турция -- Външният министър Абдула Гюл е телефонирал на американския държавен секретар Кондолиза Райс в събота (7 април), за да обсъдят коментар на Масуд Барзани, президент на кюрдския автономен район в Северен Ирак. По рано същия ден Барзани е настоял Турция да не се намесва в опита на кюрдите да прикрепят богатия на нефт град Киркук в Ирак към полуавтономната кюрдска зона. Той е добавил, че ако Турция не отстъпи, кюрдите в Ирак ще реагират като интервенират в югоизточните райони на Турция, населени предимно с кюрди, където бунтовниците се бият от десетилетия за автономия. "В Турция има 30 милиона кюрди и там ние не се намесваме", бе цитиран Барзани. 
						Гюл описа този коментар като провокация. Той е заявил на Райс, че Турция очаква Барзани да бъде предупреден да не повтаря заплахите си. 
						В други новини се съобщава, че осем турски войници и селски пазач са били убити през уикенда в сблъсъци с членове не терористичната Кюрдистанска работническа партия (ПКК) в Югоизточна Турция. Събщения в медиите в неделя окачествяват инцидента като един от най-тежките, в които са пострадали военнослужещи в борбата срещу ПКК. (Заман, Търкиш Дейли Нюз - 09/04/07; Синхуа, Ройтерс, AП - 08/04/07; AП - 07/04/07)
