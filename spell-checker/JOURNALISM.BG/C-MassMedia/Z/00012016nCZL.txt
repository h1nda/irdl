Албанското правителство обеща да се заеме с необходимите за евроинтеграцията реформи
					17/09/2004
					 
						 ТИРАНА, Албания -- Държавният министър Марко Бело препотвърди в четвъртък (16 септември) ангажимента на страната към евроинтеграция и свързаните с това реформи. Изявлението бе направено в отговор на критиките на председателството на ЕС за бавното темпо на реформите в Албания. Бело заяви, че правителството оценява дадените препоръки, като добави, че проблемите, констатирани в становището на ЕС, заемат централно място в неотдавна изготвения План за действие за европейско партньорство.
						 Други новини: Самолет "Миг-19" с въоръжение на борда се взриви малко след излитането си от летище Тирана. Пилотът загина, а някои международни полети трябваше да бъдат отменени. Спасителите не можаха да достигнат до мястото на произшествието, непосредствено зад границите на летището, поради избухване на артилерийски боеприпаси. Официални служители отдадоха катастрофата на повреда в двигателя. (Албейниън дейли нюз - 17/09/04; АТА, Ройтерс, АФП - 16/09/04)
