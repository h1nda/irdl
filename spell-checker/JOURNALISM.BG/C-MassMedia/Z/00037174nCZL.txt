Атина отложи съдебните заседания по дело срещу заподозрени членове на терористична група 
					25/01/2011
					 
						АТИНА, Гърция -- Съдебно заседание по дело срещу девет гръцки граждани, заподозрени във връзки с терористична група, беше отложено в понеделник (24 януари), след като обвиняемите отказаха да се явят в съда и се завърнаха в килиите си в затвор с максимална степен на сигурност в Атина. Техни поддръжници се сблъскаха с цивилни полицаи в съдебната зала; за възстановяването на реда бяха повикани подкрепления. Деветимата заподозрени членове на анархистичната група „Конспирация на огнените ядра” са обвинени в принадлежност към терористична група и заговор за извършване на поредица от бомбени атентати. Четирима други обвиняеми са все още на свобода. Процесът започна на 17 януари. (АФП, Та Неа - 24/01/11)
