Българският външен министър ще се срещне с американския си колега Колин Пауъл
20/01/2003
 
СОФИЯ, България -- Външният министър Соломон Паси ще обсъди кризата с Ирак и ратифицирането на протокола за присъединяване на България към НАТО на срещата си с държавния секретар на САЩ Колин Пауъл. В неделя (19 януари) Паси отлетя за Ню Йорк, където ще вземе участие в срещата на министрите на Съвета за сигурност на ООН. Той отхвърли твърденията на американската преса, че неговото правителство официално е обещало подкрепа за военен удар срещу Ирак.
Също в неделя, финансовият министър Милен Велчев заяви, че след края на тази година България няма да иска финансиране от МВФ, а ще премине към нов етап - предпазно споразумение с фонда. (Новото време -20/01/03; БТА, Стандарт, Сега, Радио Нет - 19/01/03)
