Албанското правителство предприема стъпки за блокиране на мобилните мрежи в затворите
					22/04/2010
					 
						ТИРАНА, Албания -- Правителството започна прилагането на мерки за блокиране на използването на мобилни телефони в затворите в страната. По предложение на вътрешното министерство кабинетът реши в сряда (21 април) да отдели средства за система, която ще предотвратява достъпа до мобилните мрежи от затворническите килии. Правителството е убедено, че в продължение на години гангстерски главатари, излежаващи присъди, са продължавали да ръководят незаконни дейности, докато са зад решетките. (Лаймифундит, Шекули, Ора Нюз, Топ Ченъл - 21/04/10)
