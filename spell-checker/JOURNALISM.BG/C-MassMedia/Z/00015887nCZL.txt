Ашдаун назначи нов шеф на държавната гранична служба на БиХ
					11/09/2005
					 
						САРАЕВО, Босна и Херцеговина (БиХ) -- Върховният представител на международната общност Пади Ашдаун назначи Винко Думанчич за началник на държавната гранична служба на БиХ (ДГС) в петък (9 септември). Ашдаун информира премиера на БиХ Аднан Терзич, министъра на сигурността Бариша Чолак и външния министър Младен Иванич за назначението. От офиса на Ашдаун казаха, че той отново е трябвало да се намесе заради бездействието на съвета на министрите на БиХ. Върховният представител също така назначи заместник-началниците на ДГС и на друга една държавна институция - агенцията за държавна информация и защита, където ключовите постове оставаха незаети в продължение на месеци поради политически кавги.
						В други новини от петък, английският министър на отбраната Джон Рейд посети Сараево и похвали напредъка, постигнат в областта на военната реформа. Той също така обеща продължаване на английската помощ за този сектор. Рейд се срещна с Терзич, с членовете на тристранното президенство на БиХ и с военния министър Никола Радованович. Рейд окачестви предаването на компетенциите по отбраната и армията от двете общности на държавата като важна стъпка напред към членството на БиХ в програмата на НАТО Партньорство за мир. (Източници на СВП, ПБС БиХ, Фена, Уебсайт на английското министерство на отбраната - 09/09/05)
