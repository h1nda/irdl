Прокурорът: “Вуковарската тройка” не се е подчинила на заповеди да защити хърватите
					12/10/2005
					 
						Хага, Холандия – Прокурорът на ООН Маркс Мур каза във вторник (11 октомври) пред трибунала на ООН за военни престъпления, че тримата бивши югославски офицери не са се подчинили на заповедите на своите началници и са позволили сръбски бойци да убият повече от 250 хървати във Вуковар през ноември 1991 г. На Веселин Сливанчанин, Миле Мръкшич и Мирослав Радич е било изрично наредено да предотвратят актове на отмъщение, каза той. Вместо това те са решили да накажат хърватите, заподозрени в извършване на престъпления срещу местните сърби преди превземането на града от югославските части. (АП, АФП, Ройтерс - 11/10/05)
