Командващият на силите на НАТО призова към спокойствие и сдържаност в Косово
					14/12/2007
					 
						ПРИЩИНА, Косово, Сърбия -- Адмирал Марк Фицджералд, командващ на Южното крило на НАТО в Неапол, призова обществеността да демонстрира сдържаност, докато бъде определен окончателният статут на провинцията. На пресконференция в Прищина в четвъртък (13 декември) той подчерта, че по време на неотдавнашната си визита в Белград е получил уверения, че Сърбия няма да прибегне към сила във връзка с възможното обявяване на независимост от Косово. Фицджералд отбеляза, че разположените в провинцията 17 000 войници на НАТО ще бъдат готови да се справят с всяка ситуация, свързана със сигурността, включително и с възможни горещи точки на север, което очевидно се отнася до районите, населени предимно със сърби. 
						В интервю, публикувано в сряда, държавният секретар на САЩ Кондолиза Райс каза, че Русия трябва да приеме факта, че Сърбия и Косово "никога вече няма да са едно цяло". Тя добави, че "и Косово, и Сърбия трябва да се заемат със своето бъдеще, тяхното самостоятелно, но и взаимно свързано бъдеще". (Ройтерс, АФП, Фокус, Телеграфи, РСЕ, РТК, Balkanweb, Ройтерс - 13/12/07)
