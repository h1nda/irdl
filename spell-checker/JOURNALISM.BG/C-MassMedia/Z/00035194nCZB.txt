Малко известни музеи: другите ценности на Атина
		05/07/2010
		Атина може да е синоним на Акропола, но в столицата на съвременна Гърция има
			множество други музеи и археологически обекти.
		От Х. К. Цанис за Southeast European Times в Атина -- 05/07/10 Снимки от Александрос
			Белтес
 
		 
			
Много туристи се придържат към утъпканата пътека в Атина
			Акрополът, плоският скален връх, върху който се намира Партенонът и други
				древни храмове, представляващи класическата античност е най-популярната туристическа
				атракция в Гърция. Много повече от един милион души го посещават годишно заедно със
				съседния музей на новия Акропол, който бе открит през 2009 г. 
			Наблизо се намират и други популярни обекти, включително Одеона на Херод
				Атикус, Агората, римския Форум и храма на Зевс. Индивидуалните туристи и
				организираните туристически групи обаче рядко отиват по-нататък. 
			
				Нумизматичният музей
			
			Повечето посетители в Атина ще се озоват на площад Синтагма (Конституция) в
				някакъв момент, който е централният площад на столицата. Синтагма гледа към
				парламента и Гроба на незнайния воин, а най-големият метро терминал със същото име
				се намира под площада. 
			
Редки монети от Близкия изток, Египет и ислямските султанати са изложени в
					Нумизматичния музей.
			Една от любимите разходки е между парламента и триптиха от неокласически
				забележителности от 19 век: Атинската академия, първата сграда на Атинския
				университет Пропилеа и Националната библиотека. 
			Почти на половината път между парламента и Атинската академия е внушителната
				къща на легендарния търговец и археолог от 19 век Хайнрих Шлиман, известен с
				разкопките на Троя и градовете Микена и Тиринт. Днес в резиденцията на Шлиман
					Илио Мелатрон
				(Дворецът Илиум) e Нумизматичнит музей на Гърция.
			
			
Музеят на град Атина е посветен изключително на съвременната история на
					Атина.
			Този музей трябва да бъде посетен задължително от любителите на монети - в
				него се намират постоянни и временни изложби на класически, елинистични, римски,
				средновековни и византийски периоди. Освен това са изложени и редки монети от
				Близкия изток, Египет и дори от ислямските султанати. Градината около сградата
				предлага прохлада сред зеленината в горещите дни. Любителите на архитектурата трябва
				да знаят, че сградата е построена по проект на "бащата" на неокласическия дизайн и
				архитектура в съвременна Гърция, германския архитект Ернст Зилер. 
			
				Музеят на град Атина 
			
			На около 300 метра от къщата на Шлиман на площад Клатмонос е друг образец на
				ранна неокласическа архитектура, Музеят на град Атина. Tози
				малък приятен музей е посветен изключително но съвременната история на Атина,
				особено на последните два века. Има вътрешен двор, внушителни писалища и антики,
				принадлежали на минали кралски династии. Изложена е също и картина, изобразяваща
				Партенона преди избухването на снаряд по време на венецианската обсада на османски
				гаризон през 1687 г. 
			
				Еврейският музей на Гърция
			
			
Еврейският музей на Гърция хроникира почти 2500-годишната история на
					евреите в Гърция.
			Истинска ценност е Еврейският музей на Гърция, който
				се намира на улица "Никис", недалеч от атракциите на Акропола, срещу националните
				паркове и парламента. 
			Tози малък, но многопластов музей е уникален и хроникира почти 2500-годишната
				история на евреите в Гърция. Изумителните му колекции и предмети включват както тези
				на Романьотите --
				говорещи гръцки евреи, чието присъствие датира преди повече от хилядолетие - и на
				сефарадската общност на ладино-говорящи евреи, прогонени от Иберийския полуостров
				през 15 век. Те били една от най-жизнените общности в Солун преди Холокоста. 
			
				Център "Гайя" на природонаучния музей
					"Гуландрис"
			
			
Център "Гайя" на природонаучния музей "Гуландрис" илюстрира природните
					науки и еволюцията на планетите. 
			Озелененото и богато предградие в северната част на Атина Кифисия е седалище
				на Център
					"Гайя" на фондация "Гуландрис". Ултрамодерното съоръжение илюстрира
				природните науки и еволюцията на планетите. 
			"Гайя" е популярен обект за ученически групи от всички възрасти, но той също
				предлага и друга особена атракция - лице от древността, наречено Миртис. 
			Експонатът "Миртис: Лице в лице с миналото" е основан на възстановяването от
				учените на образа на девойка от Атина, която е живяла там в средата на 5 век преди
				Христа. Тя е била жертва на чумата и е починала в обсадената от Спарта Атина.
				Древният атинянски държавник Перикъл и почти една трета от жителите на града също са
				станали жертви на чумата. 
			Останките на момичето са били открити в средата на 1990-години в масов гроб,
				докато се е строяла метростанцията Керамеикос. Добавени са и възстановеното облекло
				и прическа от онова време. 
			От 15 юни, експонатът гостува на други музеи в света. 
			
				Враврона
			
			
Музеят "Враврона" бе ремонтиран и преустроен през 2009 г..
			Останките от светилището на богиня Артемида, което се намира на бреговете на
				малкия залив Атика, напомнят на нещо, което бихте открили в туристически постер за
				Гърция от 1970-те години: древни колони, сгушени между полусухи и покрити с борове
				средиземноморски хълмове, синьо небе и спокойни, сини води. Музеят
					"Ваврона", който бе ремонтиран и преустроен през 2009 г., се намира
				от другата страна на хълма от действителния археологически обект. 
			Това е забележителен и често посещаван древен и класически обект, който лесно
				може да се обиколи за около час и е само на няколко километра на север от лесно
				достъпни, чисти и живописни плажове. Той се намира на около 35 км от центъра на
				Атина. Ако пътувате без кола, до обекта може да стигнете с автобус от близкия град
				Маркопуло, или ако разстоянието от 1,5 км ви разколебае, с редовен автобус от Атина. 
			
				Eлефсий
			
			
			Музеят и археологически обект Eлефсий
				се нарежда сред най-подценяваните културни атракции на района около Атина, при
				положение, че този важен град-държава от древността днес се намира в центъра на
				най-индустриализирания район на Гърция. На запад от Атина Ефлесий (съвременно име
				Елефсина), е бил отправната точка на Iera Odos (Свещения път), свързващ Ефлесий с
				древна Атина на изток, и също така е бил седалище на тайнствените и прочути
				Елефсински мистерии. 
			
Съвременен Елефсина се намира на около 20 км от Атина. 
			Днешният археологически обект е голям и включва паднали колони, релефи,
				мраморни стени и дори статуи; музеят също е внушителен с оригинали и копия на важния
				обект. Съвременен Елефсина се намира на 20 км от Атина и до него може лесно да се
				стигне с кола и автобус и дори с градския транспорт от голяма Атина.
