Председателят на Хагския трибунал Робинсън призова Белград да арестува бегълците от правосъдието 
					29/09/2010
					 
						БЕЛГРАД, Сърбия -- Във вторник (28 септември) председателят на Трибунала на ООН за военни престъпления Патрик Робинсън изрази загриженост, че двамата оставащи укриващи се военнопрестъпници - Ратко Младич и Горан Хаджич - са все още на свобода. Той подкрепи неотдавнашната критика на главния прокурор на Трибунала Серж Брамерц във връзка с провала на Сърбия да проследи и арестува двамата, но изрази надежда, че Белград ще направи всичко необходимо да сътрудничи. Робинсън посочи, че ако Младич и Хаджич не са в ареста към момента на приключване на работата на Трибунала, в действие ще бъдат пуснати механизми за преследването им. Робинсън беше в Белград за започването на финансиран от ЕС проект, имащ за цел да бъдат подпомогнати националните съдебни системи на Балканите в работата им по дела за военни престъпления. Проектът на стойност 4 милиона евро ще бъде осъществен в сътрудничество с ОССЕ и Изследователския институт на ООН по междурегионална престъпност и правосъдие. (Танюг, Б92, РТС, АП - 28/09/10)
