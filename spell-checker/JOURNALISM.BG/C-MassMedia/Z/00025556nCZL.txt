Сръбски ветерани нападнаха граничен пунк в Косово
					22/02/2008
					 
						ПРИЩИНА, Косово -- Няколкостотин бивши резервисти от сръбската армия хвърляха камъни и горящи автомобилни гуми по полицията и мироподдържащите части на КФОР при нападението си срещу граничния КПП "Мердаре" в четвъртък (21 февурари), опитвайки се да преминат в Косово. Ветераните от сръбския град Куршумлия носеха униформите си и скандираха "Косово е наше!". Според агенция АП те дори докарали булдозер със себе си, принуждавайки мироподдържащите части от ООН и НАТО да издигнат голяма стоманена бариера на пътя, за да им попречат да минат. Във вторник хиляди сърби подпалиха други два гранични пункта.
						Също в четвъртък косовската полиция блокира босненския квартал в етнически разделения град Митровица в рамките на операция, имаща за цел откриването на взривни материали. Според съобщенията едно лице е било задържано, след като в дома му са били намерени три гилзи и боеприпаси за снайпер. (РТС, Бета, АФП, АП, Танюг - 21/02/08)
