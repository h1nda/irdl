Почти две-трети от македонците подкрепят влизането в НАТО
23/03/2003
 
СКОПИЕ, Македония -- 64 процента от населението подкрепя усилията за присъединяване към НАТО, сочи проучване на Института за политическо, социологическо и юридическо изследване, публикувано в петък (21 март). Около 21 процента от анкетираните са заявили, че са против влизането в алианса, докато 15 процента нямат мнение по въпроса. От общо 1 200 запитани, 17 процента смятат, че страната ще се присъедини към НАТО много скоро, а според 49 процента това няма да се случи в близкото бъдеще. Почти 19 процента са проявили краен песимизъм, заявявайки че желанието за членство никога няма да се изпълни. (Утрински весник, Весник - 22/03/03; МИА - 21/03/03)
