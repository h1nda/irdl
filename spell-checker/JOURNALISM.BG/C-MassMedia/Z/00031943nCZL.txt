Гръцкият премиер Папандреу заяви, че желае да разреши спора с името
					11/10/2009
					 
						АНКАРА, Турция -- Гърция желае спора с името с Македония да бъде разрешен, заяви в петък (9 октомври) гръцкият премиер и външен министър Георгиос Папандреу в Истанбул, където той присъства на срещата на Процеса на сътрудничество в Югоизточна Европа (ПСЮИЕ). Той подчерта, че Македония и Гърция имат общи интереси.
						Докато бе в Истанбул, новият премиер също се срещна и със своя турски колега Реджеп Тайип Ердоган. Двамата обсъдиха двустранните отношения, кипърските проблеми, нарушаването на гръцкото въздушно пространство от турски военни самолети и перспективите за кандидатурата на Турция за членство в ЕС. (Aнадолска информационна агенция, Нафтемпорики, БТА - 09/10/09)
