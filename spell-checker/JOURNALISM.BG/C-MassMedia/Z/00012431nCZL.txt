Започналата среща на върха в Берлин обсъжда турската кандидатура за членство в ЕС 
					26/10/2004
					 
						БЕРЛИН, Германия -- Лидерите на Германия, Франция и Турция провеждат среща в Берлин във вторник (26 октомври), за да обсъдят турската кандидатура за членство в ЕС. Както френският президент Жак Ширак, така и германският канцлер Герхад Шрьодер подкрепиха присъединяването на Турция; Ширак обаче обяви още, че Франция ще организира референдум по въпроса. В понеделник австрийският президент Хайнц Фишер посочи, че ЕС трябва да започне преговори с Турция през 2005 г., но че Анкара следва да положи още усилия, за да стане напълно "зряла".
						Също в понеделник британският принц Чарлз даде висока оценка на Турция като модел на религиозна толерантност и изтъкна, че кандидатурата на страната за присъединяване към ЕС е "изключителна възможност" да се докаже, че "светската демокрация не следва да се установява за сметка на ислямските ценности." Той произнесе реч по повод повторното откриване на консулството в Истанбул, което бе мишена на терористично нападение преди почти една година. 
						Други новини от понеделник: Турското правителство показа нови банкноти и монети, които ще бъдат пуснати в обръщение на 1 януари. Новите банкноти са в деноминации от 1, 5,10, 20 и 50 и носят лика на Мустафа Кемал Ататюрк. (Би Би Си, ФТ, НТВ - 26/10/04; AФП, Turks.US - 25/10/04)
