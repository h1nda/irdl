Чешката република призна независимостта на Косово
					22/05/2008
					 
						ПРАГА, Чешка република -- В сряда (21 май) Чешката република стана 41-вата държава, признала официално независимостта на Косово, обявена едностранно на 17 февруари. Министър-председателят Мирек Тополанек каза, че неговата страна възнамерява да установи дипломатически отношения с Косово в скоро време.
						Други новини от сряда -- Представители на ООН, ЕС, НАТО и ЮНМИК се срещнаха във Виена, но не успяха да вземат решение за отношенията между ЮНМИК, ЮЛЕКС и Международната гражданска служба след 15 юни, когато влиза в сила новата конституция на Косово. "Остава въпросът какво точно ще се случи с управлението на съдебния сектор, как този сектор ще се свърже с дейността на ЮЛЕКС. По този въпрос обаче се работи", каза ръководителят на ЮНМИК Йоахим Рюкер, след като се завърна от Виена. (Коха Диторе, Експрес - 22/05/08; ЧТК, Бета, АП, АФП, Б92, ТВ 21, РТК - 21/05/08)
