Две години съществуване на Конституционната харта
					07/03/2005
					Двегодишната история на Конституционната харта на Сърбия-Черна гора бе толкова сложна, колкото тази на самия държавен съюз. Най-малко седем пъти тя бе нарушавана, понякога по взаимна договореност между двете съюзни републики. Страната все още не няма държавни символи и химн. Все още не е приет законът за държавната собственост. Освен това правителството на Черна гора продължава с плановете си за референдум по въпроса за независимостта. Все пак защитниците на хартата твърдят, че документът е постигнал нещо. Той поне предостави институционална рамка за работа по нерешените проблеми, казват те.
					От Давор Коникусич за Southeast European Times от Белград -- 05/03/07
 
					 
						
Депутатите в югославския парламент приеха Конституционната харта на Сърбия-Черна гора и закона за нейното прилагане на 4 февруари 2003 г. в Белград. [AФП]
						Изминаха повече от две години, откакто бившият югославски парламент прие Конституционната харта и закона за нейното прилагане. След подписването й от тогавашния югославски президент Воислав Кощуница, президента на Черна гора Мило Джуканович и други висши служители, конституционният комитет работи няколко месеца по съставянето на основните правни актове на новия държавен съюз. 
						Според съобщенията в сръбските медии, както хартата, така и законът за прилагането й са били нарушавани най-малко седем пъти през последните две години. Някои от нарушенията са били едностранни, други - двустранни, а в няколко случая - по взаимно съгласие на Белград и Подгорица. Предстои да бъдат хармонизирани конституциите на Сърбия и Черна гора с хартата макар, че срокът за това бе 30 юни 2003 г. Двете страни се договориха да нарушат така наречената "защитна" клауза, според която министрите на външните работи и на отбраната не могат да бъдат от една и съща република. Срокът за приемане на държавни символи изтече въпреки, че и сръбският и черногорският парламенти започнаха процедури миналата годиниа за приемане на знаме, герб и химн. 
						
Според сръбския вицепремиер Миролюб Лабус хартата не отразява действителните отношения между съюзните републики. [АФП]
						Половината от нарушенията на хартата се отнасят до "общото явление на нарушения на закона от най-висшите държавни институции", каза Драгор Хибер, професор по право в Белград депутат от Демократическата партия, който бе един от авторите на хартата. Другата половина отразява липсата на политическа воля в съюзните републики да установят механизми за институционализиране на съвместния живот. Подписаната харта предвижда Сърбия и Черна гора да имат общ пазар със свободни потоци на хора, стоки, услуги и капитали. На практика това не стана. Тридесетдневният срок за съставяне на институциите на държавния съюз бе пропуснат, като най-дълго време отне назначаването на съдии в общосъюзния съд. Трябваше да се проведат избори тази година за избиране на парламент на държавния съюз, но Черна гора се съпротивлява, а сръбското правителство даде да се разбере, че желае да ги отложи. 
						Хибер каза, че едно от най-големите нарушения е фактът, че не е приет законът за собствеността на държавния съюз. Този закон трябваше да определи какво влиза в категорията "фиксирана собственост", която е необходима за функционирането на Сърбия-Черна гора; останалата собственост щеше да бъде разделена между републиките на базата на териториалните права. Най-значителните области, които щяха да бъдат засегнати, са армейската собственост и бившите държавни медии. 
						С изключение на Г17 Плюс, чийто лидер, сръбският вицепремиер Миролюб Лабус каза, че хартата не отразява действителните отношения между съюзните републики, всички други сръбки партии в парламента твърдо подкрепят оцеляването на държавния съюз. В заявление, публикувано по случай втората годишнина на хартата, Кощуница каза, че документът все още представлява най-доброто възможно решение, въпреки неговите системни и оперативни недостатъци. В Черна гора Джуканович и неговото правителство открито се обявяват в полза на независимостта, докато опозиционната Социалистическа народна партия иска да запази съюза. И привържениците и критиците на държавния съюз се позовават на задачата за присъединяване към ЕС. От гледна точка на настроените за незвисимост сили в Черна гора, съюзяването със Сърбия задържа този процес не само поради продъжаващите пречки, предизвикани от съпротивлението на Белград да сътрудничи по въпроса за военните престъпления. Кощуница и другите от неговия лагер, обаче, казват, че ЕС е инвестирал много време и усилия за постигане на компромисно политическо споразумение, под което се създаде хартата, и Брюксел все още желае да види Сърбия и Черна гора заедно в процеса на присъединяване към ЕС, въпреки неотдавнашното му решение да приеме двоен подход по икономическите въпроси. 
						
Премиерът на Черна гора Мило Джуканович каза, че статуквото създава условия за провеждане на референдум по въпроса за независимостта през 2006 г. и се зарече да работи в това направление, освен ако двете страни не се споразумеят за алтернативен вариант. [Архив]
						Според Зоран Лутовач, политически анализатор, който участва в комисията, написала хартата, всяка оценка на документа трябва да отчита политическите условия, при които той бе създаден. Въпреки недостатъците си, бе постигната важна цел, казва той. "Страстите, особено в Черна гора, бяха успокоени, бе предотвратено предприемането на едностранни действия и бе премахната опасността от по-нататъшна дестабилизация на региона. Оттогава политическите конфликти бяха канализирани чрез институциите и не се пренесоха извън тях". 
						Накратко, историята на хартата през последните две години отразява усложенията и несигурностите, характеризиращи държавния съюз, и перспективите остават неясни. Почти всеки е съгласен, че най-голям приоритет е получаването на положителна оценка в проучванетео на ЕС за годността на страната, която ще позволи на присъединителния процес да върви напред. Остава да се види, обаче, дали това само по себе си е достатъчно да запази съюза. 
						Допълнителни усложениния добави последната инициатива на Подгорица, в която се предлага създаване на нова общност на независими държави по подобие на образованието, което замести бившия Съветски съюз. Сръбското правителство направо отхвърли плана, като заяви отново ангажимента си към статуквото. Джуканович, обаче, посочи, че статуквото създава условия за провеждане на референдум по въпроса за независимостта през 2006 г. и се зарече да работи в това направление, освен ако двете страни не се споразумеят за алтернативен вариант.
