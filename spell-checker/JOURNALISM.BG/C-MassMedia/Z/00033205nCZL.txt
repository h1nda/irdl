Експерти на ЕС и правителството на Косово ще обсъдят перспективите пред процеса на либерализиране на визовия режим
					28/01/2010
					 
						ПРИЩИНА, Косово -- В сряда (27 януари) делегация на Европейската комисия (ЕК) започна тридневни срещи с представители на Прищина за обсъждане на развитието в областите на правото, свободата на придвижване и сигурността. Ключов въпрос от дневния ред ще бъдат технически аспекти на процеса на либерализиране на визите с ЕС, заяви службата на ЕК в Прищина. Във вторник вътрешният министър Зенун Паязити каза, че преговорите за либерализиране на визите може да започнат догодина, ако Косово успее да изпълни техническите критерии през 2010 г. (Коха Диторе, Експрес, Лайм, Зери - 28/01/10; РТК, Клан Косова - 27/01/10)
