Бившата говорителка на Хагския трибунал Артман ще бъде изправена пред съда
					27/10/2008
					 
						ХАГА, Холандия -- Бившата говорителка на Трибунала за военни престъпления в Хага Флоранс Артман ще се яви пред съда в понеделник (27 октомври) за да отговаря по обвинения в обида на съда. Прокуратурата твърди, че Артман преднамерено е разкрила поверителна информация за решенията на Апелативния съд, взети по делото срещу починалия сръбски лидер Слободан Милошевич. Информацията е изложена в нейната книга "Мир и наказание", която беше публикувана миналата година. Французойката бе говорителка на бившия главен прокурор на Трибунала Карла дел Понте от 1999 до 2006 г. Ако бъде призната за виновна, Артман е заплашена от присъда до седем години затвор, глоба от 100 000 евро или и двете. (Б92, Макфакс, РТРС, СРНА, Регнум, ИТАР-ТАСС - 27/10/08)
