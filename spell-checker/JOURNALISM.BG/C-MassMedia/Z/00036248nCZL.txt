Турция предупреди, че е налице разочарование във връзка с кандидатурата за ЕС 
					04/10/2010
					 
						АНКАРА, Турция -- Държавният министър по европейските въпроси Егемен Багъш каза в неделя (3 октомври), че отказът на ЕС да преговаря по няколко сфери, необходими за членството на Турция в ЕС, е „политически мотивиран” и е „задълбочил разочарованието на турския народ”. 
						„ЕС не може да държи Турция да чака до безкрай пред вратата на членството”, посочи Багъш в изявление по случай петата годишнина от началото на официалните преговори на Анкара за присъединяване към блока. „Преговорният процес се прекъсва от политически интриги по начин, който никога не е бил преживяван от страна кандидатка в миналото”, посочва Багъш. „Подобен подход не е нито справедлив, нито траен”, заяви той. (Синхуа, Ройтерс - 03/10/10)
