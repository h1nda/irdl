Румънската опозиция ще номинира Понта, ако искането на вот на недоверие успее 
					15/03/2011
					 
						БУКУРЕЩ, Румъния -- Опозиционното обединение Социаллиберален съюз ще подкрепи лидера на Социалдемократическата партия Виктор Понта за министър-председател, ако предстоящия вот на недоверие успее, заяви в понеделник (14 март) Крин Антонеску, лидер на главната опозиционна Националлиберална партия. Ако министър-председателят Емил Бок бъде принуден да подаде оставка, президентът трябва да предложи негов приемник, след като обсъди възможностите с всички депутати и осигури на кандидатурата подкрепата на мнозинството. Искането за вот на недоверие, внесено от опозицията във връзка с промените в кодекса на труда, ще бъде обсъдено и подложено на гласуване в сряда. По всичко изглежда, че то едва ли ще мине, като се има предвид парламентарното мнозинство на управляващата коалиция. (Гъндул, Ромъния Либера, Евениментул Зилеи - 14/03/11)
