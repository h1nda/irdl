Бивш хърватски министър на отбраната скоро ще бъде изправен пред съда
					15/12/2009
					 
						ЗАГРЕБ, Хърватия -- В понеделник (14 декември) съд даде зелена светлина за започване на процесуални действия срещу бившия министър на отбраната Берислав Рончевич и бившия му заместник Иво Бачич. Службата за борба с корупцията УСКОК обвини двамата в края на октомври в злоупотреба с власт във връзка с търг от 2004 г. за военни камиони. Според прокуратурата сделката е коствала на държавата милиони куни. Съдът потвърди обвинението, което означава, че процесът може да започне най-много до два месеца. Рончевич, който беше лишен от депутатския си имунитет, каза, че ще е в състояние да докаже по време на процеса, че обвиненията срещу него са безпочвени. (ХРТ, ХИНА, Явно, Нова ТВ - 14/12/09)
