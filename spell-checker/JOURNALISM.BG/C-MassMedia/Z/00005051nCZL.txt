Турция гони чеченски бунтовник, свързан с терористичната акция в Москва
11/11/2002
 
АНКАРА, Турция -- В неделя (10 ноември), властите изгониха от страната чеченския активист Зелимхан Арсангереев, който твърдял, че е представител на Чечня в Истанбул и се хвалел с контактите си с терористите, които взеха около 1000 заложника в московския театър миналия месец. Представителят на руското външно министерство Александър Яковленко приветства решението на Турция, добавяйки, че Русия се надява Турция да продължи да проявява нетърпимост спрямо терористите и техните съмишленици. Не е известно къде е бил изпратен Арсангереев. (АФП, БиБиСи, РИА - 10/11/02)
