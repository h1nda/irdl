Тихич обсъди перспективите за присъединяване на БиХ с Де Хоп Схефер и Солана
					10/03/2006
					 
						БРЮКСЕЛ, Белгия -- В четвъртък (9 март) председателят на председателството на Босна и Херцеговина (БиХ) Сюлейман Тихич проведе поотделно срещи с генералния секретар на НАТО Яп де Хоп Схефер и с върховния представител на ЕС за външната политика и сигурността Хавиер Солана. След това Тихич каза, че в БиХ има консенсус по отношение на необходимостта от присъединяване към НАТО, но призна, че пълното сътрудничество с Трибунала на ООН за военни престъпления в Хага е условие за членството. Двамата със Солана се съгласиха, че договаряните в момента конституционни реформи в БиХ ще помогнат за изпълнение на условията за присъединяване към ЕС.
						Тихич се срещна и с президента на Сърбия и Черна гора Светозар Марович в Брюксел. Двамата обсъдиха делото за геноцид, заведено от БиХ срещу Белград в Международния съд. (Дневни Аваз - 10/03/06; РТРС, Фена, ПБС БиХ - 09/03/06)
