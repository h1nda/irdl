Българското и гръцкото правителство проведоха съвместно заседание 
					28/07/2010
					 
						СОФИЯ, България -- Кабинетите на България и Гърция проведоха във вторник (27 юли) в София съвместно заседание, като българският министър-председател Бойко Борисов и неговият гръцки колега Георгиос Папандреу се договориха за създаването на съвместен съвет за сътрудничество на високо равнище. Двамата обсъдиха проекта за петролопровод Бургас-Александропулис (Дедеагач), който ще свързва Черно с Егейско море, избягвайки високите транзитни такси през Босфора. Борисов, който изрази опасения за отражението на тръбопровода върху околната среда, тъй като ще минава през защитени територии, каза, че Папандреу е оценил тази загриженост и се е съгласил, че трябва да бъде извършена оценка на отражението върху околната среда, преди да започне каквато и да било работа по проекта. По време на срещата бяха подписани общо над десет спогодби между двамата лидери и различни министри от кабинетите. (БНТ, Фокус, Новините - 27/07/10)
