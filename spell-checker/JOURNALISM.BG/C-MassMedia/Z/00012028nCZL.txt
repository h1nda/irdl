Лохер: БиХ са изпълнили 11 от 14 предварителни условия за членство в програмата Партньорство за мир 
					19/09/2004
					 
						САРАЕВО, Босна и Херцеговина (БиХ) – Председателят на комисията по военната реформа в БиХ Джеймс Лохер каза в петък (17 септември), че страната е изпълнила 11 от 14 предварителни условия за включване в програмата на НАТО Партньорство за мир. След проведена сесия на комисията Лохер заяви, че ще бъде създадена система за управление на бюджета и ресурсите за отбрана, както и оперативен център на държавно равнище по военни въпроси и разузнаване. Той също така каза, че БиХ е решена да изпълни последното условие за членство в програмата: пълно сътрудничество с трибунала на ООН за военните престъпления. (Независне новине - 18/09/04; Fena - 17/09/04)
