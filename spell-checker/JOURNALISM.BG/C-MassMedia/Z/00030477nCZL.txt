Швеция заяви, че не може да помогне на Караджич
					03/06/2009
					 
						СТОКХОЛМ, Швеция -- Външният министър Карл Билд каза във вторник (2 юни), че не може да помогне на бившия босненски сръбски лидер Радован Караджич да докаже, че е имал сключена сделка за имунитет със западни дипломати. Билд "не разполага с релевантна информация за някакво предполагаемо споразумение за имунитет", заяви министерството на правосъдието в писмо до Трибунала за военни престъпления в Хага. "Дори и да е съществувало подобно споразумение, то не може да превъзхожда мандата на Трибунала и да спре делото срещу Караджич", се добавя в документа. Миналата седмица Караджич поиска от Трибунала на ООН да окаже натиск върху Швеция и Съединените щати да предоставят доказателства в подкрепа на неговите твърдения за сделка за придобиване на имунитет. Той твърди, че я е сключил през юли 1996 г. с бившия специален пратеник на САЩ Ричард Холбрук, който му бил предложил имунитет срещу съдебно преследване, ако Караджич напусне обществения живот. Холбрук отрича да е имало подобна сделка. (АФП, Бета - 02/06/09)
