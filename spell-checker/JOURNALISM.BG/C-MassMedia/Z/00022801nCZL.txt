Външният министър на Македония Милошоски говори пред Комисията по външни работи на ЕП
					05/06/2007
					 
						БРЮКСЕЛ, Белгия – Македонският външен министър Антонио Милошоски бе в Брюксел в понеделник (4 юни), където говори пред Комисията по външни работи на Европейския парламент (ЕП). Той представи постиженията на правителството в борбата с корупцията и организираната престъпност и информира членовете на комисията относно осъществяването на икономическите реформи. От своя страна членовете на ЕП зададоха въпроси във връзка със спора за името с Гърция, темпото на провеждане на реформите в правораздаването и създаването на Съдебен съвет в Македония.
						Други новини от понеделник – Министърът на сигурността на Босна и Херцеговина Тарик Садович бе в Букурещ, където подписа двустранно споразумение за полицейско сътрудничество. Документът има за цел да координира усилията в борбата срещу тероризма и организираната престъпност. (Макфакс, МРТ, A1 ТВ, Фена - 04/06/07)
