ЕС е готов да изпрати 200 гранични полицаи в Гърция 
					28/10/2010
					 
						БРЮКСЕЛ, Белгия -- ЕС е готов да мобилизира 200 гранични полицаи, за да помогне на Гърция да се справи с незаконните имигранти от Турция, съобщи в сряда (27 октомври) белгийското председателство на ЕС. Екипът за бързо реагиране на ФРОНТЕКС ще бъде първият, изпратен на мисия от създаването му през 2007 г. Белгийският вътрешен министър Анеми Тутелбум каза пред журналисти в Брюксел, че петима белгийски гранични полицаи са готови да заминат за Гърция. Германия заяви, че ще изпрати 25 служители, а се очакват потвърждения и от други държави. В неделя Атина поиска от ЕС да бъдат разположени екипи за охрана на нейната граница с Турция във връзка с нарастващия брой на имигрантите, които търсят нелегални начини за влизане в ЕС. (АФП, Катимерини - 27/10/10)
