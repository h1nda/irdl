Турски съд осъди кмет за връзки с ПКК
					21/03/2007
					 
						АНКАРА, Турция -- Във вторник (20 март) съд осъди кмета на Хакари на седем години затвор за членство в забранената Кюрдска работническа партия (ПКК). Метин Текче бе признат за виновен и за отричане на факта, че ПКК е терористична групировка. Той се бе обявил в защита на ПКК при даването на показания пред парламентарна комисия. Текче бе осъден задочно и според съобщенията се намира във Франция. 
						Други новини -- Турция се готви да стане домакин на 5-ия Световен воден форум през 2009 г. Близо 300 делегати от 50 страни се събраха в Истанбул във вторник, за да подготвят дневния ред на срещата, чиято основна тема ще бъде управлението на водните ресурси. (Ройтерс, АП - 20/03/07)
