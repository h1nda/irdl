Шестимата лидери на управляващата коалиция в БиХ ще се срещнат на 23 август
					06/08/2008
					 
						САРАЕВО, Босна и Херцеговина (БиХ) –- Лидерите на шестте партии от управляващата коалиция на държавно ниво ще се срещнат на 23 август в Сараево, потвърди в понеделник (4 август) лидерът на Партията на демократичното действие Сюлейман Тихич. Срещата ще се проведе почти шест месеца след предишното събиране, свързано с важното законодателство за реформата в полицията, което позволи подписването на Споразумението за стабилизация и асоцииране (ССА) с ЕС. Преговарящите са определили датата на срещата този месец при неотдавнашните разговори между върховния представител Мирослав Лайчак и председателите на партиите. Основна тема на срещата ще бъдат въпросите за държавните активи и изпълнението на ССА. (Дневни Аваз - 05/08/08; Infobrcko - 04/08/08)
