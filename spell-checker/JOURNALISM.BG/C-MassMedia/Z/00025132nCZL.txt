Иран прекрати доставките на газ за Турция
					14/01/2008
					 
						ТЕХЕРАН, Иран -- Правителството уведоми в събота (12 януари) Турция, че няма да може да поднови доставките си на природен газ поради вътрешни проблеми. Техеран прекрати износа за съседката си преди повече от седмица поради вътрешен недостиг и проблеми с вноса от Туркменистан. Говорител на иранската национална газова компания заяви пред репортери, че президентът Махмуд Ахмадинеджад е наредил всички налични ресурси да се насочат за посрещане на местните нужди, особено предвид студеното време. Турският премиер Реджеп Тайип Ердоган заяви по-рано, че е получил уверения, че доставките ще бъдат възобновени тази седмица. (АФП, Ройтерс - 12/01/08)
