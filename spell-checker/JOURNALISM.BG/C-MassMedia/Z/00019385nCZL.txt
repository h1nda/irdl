ЕК ще открие офис в Подгорица през септември
					26/07/2006
					 
						ПОДГОРИЦА, Черна гора -- Европейската комисия (ЕК) се очаква да открие офис в Черна гора през септември в светлината на започването на отделни преговори по Споразумението за стабилизация и асоцииране (ССА) с новата независима държава, съобщи ръководителят на Дирекцията за Западните Балкани на ЕК Райнхард Прибе. Във вторник (25 юли) той се срещна в Подгорица с министър-председателя Мило Джуканович, с председателя на парламента Ранко Кривокапич и с министъра на външните работи Миодраг Влахович. Те изразиха задоволство от решението на Съвета на ЕС в началото на тази седмица да даде отделен мандат на Черна гора за преговорите по ССА, след като тя се отдели от съюза със Сърбия. (Виести, Побиеда - 26/07/06)
