Премиерът на Румъния Таричану инспектира гранично-пропусквателни пунктове на източната граница
					05/03/2006
					 
						БУКУРЕЩ, Румъния -- Премиерът Калин Попеску Таричану, придружаван от вътрешния министър Василе Блага и министъра на земеделието Джордже Флутур, инспектираха гранично-пропусквателните пунктове на източната граница на страната в петък (3 март). Те провериха практическото прилагане на мерките, одобрени от кабинета в съответствие с предприсъединителните задължения на Румъния към ЕС, особено по отношение на сигурността на границите. Таричану заяви, че очаква да бъдат назначени още служители до юни. След присъединяването си към ЕС, което се очаква да стане през януари 2007 г., Румъния ще представлява част от външната граница на блока. (Уеб-сайт на румънското правителство - 03/03/06)
