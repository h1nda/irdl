В Косово бяха ексхумирани останки от масов гроб
					06/07/2007
					 
						КЛИНА, Косово, Сърбия -- Съдебни експерти започнаха работа в четвъртък (5 юли) по новооткрит масов гроб в Клина, на 60 км западно от Прищина. Овчар се препънал в човешки останки по-рано тази седмица. Още не е ясно дали жертвите са били сърби или етнически албанци, тъй като районът е бил населяван от смесено население по време на конфликта от 1999 г. В един момент Клина бе бойно поле в сраженията между партизаните от АОК и сръбските сили. Около 100 етнически албански жители от района продължават да се водят за изчезнали. (Ню Йорк Таймс - 06/07/07; Ройтерс, АП, АФП, ЮПИ, РТК, Телеграфи, РСЕ, Balkanweb, Kosovalive, ДПA - 05/07/07)
