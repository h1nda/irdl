Сейдиу: Косово няма да използва наименованието "ЮНМИК/Koсово"
					03/03/2010
					 
						ПРИЩИНА, Косово -- Президентът Фатмир Сейдиу и премиерът Хашим Тачи няма да приемат да участват с наименованието "ЮНМИК/Косово" на регионалната конференция ЕС-Западни Балкани по-късно този месец в Словения. От техните канцеларии потвърдиха във вторник (2 март), че двамата официални представители ще отидат в Слования само ако са поканени като равнопоставени на колегите си от другите страни. Цитирайки източници в Брюксел, сръбските медии съобщиха, че Косово няма да бъде представено като държава на конференцията, а като регион, който продължава да бъде под администрацията на ЮНМИК. (Koха Диторе, Eпока е Ре, Зери - 03/03/10; РТК, Koхавижън - 02/03/10)
