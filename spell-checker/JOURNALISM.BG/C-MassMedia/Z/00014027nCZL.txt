Ашдаун предупреди, че правителството на ФБиХ поставя на риск помощта за БиХ
					27/03/2005
					 
						САРАЕВО, Босна и Херцеговина (БиХ) – Върховният представител Пади Ашдаун предупреди в петък (25 март), че правителството на Федерация БиХ подкопава международния имидж на БиХ и поставя на риск около 140 млн. долара международна помощ. Според Ашдаун властите на ФБиХ не изпълняват задълженията си, договорени по-рано с международните финансови институции.
						Междувременно доклад, публикуван в петък от конституционния съд на ФБиХ, предупреждава, че конституционният ред не функционира нормално в общността както в установяването на законодателна рамка, така и при прилагането на законите. Докладът посочва чести нарушения на конституцията от институциите на общността и кантоните, както и случаи на неспазване на решения на конституционния съд на БиХ. 
						Също в петък междудържавна комисия на БиХ и Хърватия съобщи, че е приключила проверката на споразумението от 1999 г. за демаркация на границата между двете страни. С това документът е готов за окончателна ратификация от парламентите на двете страни. (ПБС БиХ, РТРС, НТВ Хаят, Фена - 25/03/05)
