Мадъл потвърждава унгарската подкрепа за евроатлантическата кандидатура на Албания
					31/03/2005
					 
						ТИРАНА, Албания -- Унгарският президент Ференц Мадъл потвърди в сряда (30 март) подкрепата на страната си за кандидатурата на Албания за присъединяване към евроатлантическите структури. По време на разговори с албанския си колега Алфред Мойсиу в Тирана Мадъл заяви, че Унгария е готова да помага на Албания в осъществяването на реформите, свързани с присъединяването към ЕС и НАТО. Той добави, че унгарски инвеститори проявяват интерес към албанския пазар и в частност към приватизационния процес и туризма. (Албейниън нюз - 31/03/05; Уеб-сайт на албанското правителство - 30/03/05)
