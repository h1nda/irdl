Посланикът на САЩ призова Косово да се бори с корупцията
					16/03/2010
					 
						ПРИЩИНА, Косово -- В понеделник (15 март) посланикът на САЩ Кристофър Дел призова обществеността да се ангажира по-активно в борбата срещу корупцията, а не да очаква от международната общност да стори това. Той говори в Прищина в началото на спонсорирана от САЩ двуседмична програма за обучение за специалните сили, създадени за борба с трафика на хора, наркотиците и корупцията. Никой не трябва да е над закона, заяви Дел, добавяйки, че върховенството на закона трябва да гарантира на всекиго достъпа до правосъдие. (Кохавижън, Телеграфи, Косова Прес, Зери, РТК - 15/03/10)
