Ашдаун призова за установяване на ефективни органи на реда в БиХ
08/02/2004
 
САРАЕВО, Босна и Херцеговина (БиХ) -- Върховният представител на международната общност в БиХ Пади Ашдаун призова политиците в БиХ в събота (7 февруари) да работят за установяване на ефективна структура на органите на реда в страната. След разговори с премиера на БиХ Аднан Терзич, Ашдаун отбеляза, че БиХ е единствената страна в Европа, която няма полиция на държавно равнище, способна да се справи с международната и вътрешната престъпност. Той също така предупреди, че неуспехът да бъдат приети важни закони за борба с престъпността, като например закона за създаване на агенция за държавна информация и защита, може да навреди на шансовете на страната да се приближи до ЕС. (АФП, ХИНА, Би Би Си, НТВ Хаят - 07/02/04)
