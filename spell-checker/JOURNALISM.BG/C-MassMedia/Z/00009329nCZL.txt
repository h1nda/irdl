Нано бе преизбран за ръководител на социалистите
14/12/2003
 
ТИРАНА, Албания -- Албанският премиер Фатос Нано бе преизбран за председател на управляващата Социалистическа партия в неделя (14 декември). Новината бе съобщена в неделя след гласуване по време на 6-я конгрес на партията. Той спечели с голямо мнозинство от 456 гласа. Бившият президент Реджеп Мейдани получи 61 гласа, а кметът на Тирана Еди Рама - 41.
В други новини, албанският министър на отбраната заяви, че командирът на военната база в Дуръс и още 11 офицери са били уволнени за това, че не са предотвратили изнасилването на 16-годишно момиче от войници. Осем войника бяха арестувани в четвъртък по обвинение, че са отвлекли момичето и са го държали два месеца в базата. (ATA, Албейниън Дейли Нюз, Би Би Си - 14/12/03; АФП - 12/12/03)
