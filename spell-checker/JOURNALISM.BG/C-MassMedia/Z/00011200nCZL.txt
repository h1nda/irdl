Британски официални лица ще посетят Букурещ за обсъждане на въпроса за визовия режим
18/06/2004
 
БУКУРЕЩ, Румъния -- Британското посолство в Румъния обяви в четвъртък (17 юни), че предстои скорошно посещение на правителствени представители в Букурещ за преговори по прекратяване на патовото положение в издаването на бизнес визи на граждани от България и Румъния. Проблемът възникна след скандал за злоупотреби при получаването на визи по-рано тази година. В доклад, изнесен в Лондон в четвъртък от британският вътрешен министър Дейвид Бланкет, се заключава, че критериите за подбор на молби за визи от този вид ще бъдат по-рестриктивни. (Ромпрес - 18/06/04; Медиафакс - 17/06/04)
