Американският дипломат Бонд бе назначен за специален пратеник в Сребреница
					04/05/2007
					 
						САРАЕВО, Босна и Херцеговина (БиХ) -- Бившият американски посланик Клифърд Бонд бе назначен да представлява международната общност в Сребреница, където бяха извършени най-големите жестокости в Европа след войната. Кристиан Шварц-Шилинг, Върховен представител на международната общност в БиХ, съобщи в четвъртък (3 май), че Бонд ще наблюдава усилията за улесняване на заръщането на мюсюлмански бежанци и ще контролира положението в етнически разделената област. Напрежението там нараства през последните седмици след решението на Международния съд, че там е бил извършен геноцид през 1995 г. Мюсюлманите, които са се завърнали по домовете си през последните няколко години, твърдят, че ще си заминат, ако Сребреница не получи специален статут извън юрисдикцията на Република Сръбска. (Дневни Аваз, Независне Новине - 04/05/07; AП, AФП, РТРС, Фена, НТВ Хаят - 03/05/07)
