В четвъртък се очаква присъдата срещу босненски сръбски офицери
					07/06/2010
					 
						ХАГА, Холандия -- Трибуналът на ООН за военни престъпления ще издаде в четвъртък (10 юни) своята присъда срещу седем босненски сръбски офицери, заподозрени в геноцид и престъпления срещу човечеството през 1995 г. в Сребреница. Вуядин Попович, Любиша Беара, Драго Николич, Любомир Боровчанин и Винко Пандуревич са обвинени в геноцид, докато Радивое Милетич и Милан Гверо са обвинени в престъпления срещу човечеството. Прокурорите настояват за доживотен затвор за всички подсъдими, а адвокатите на защитата настояват, че обвиненията не са доказани. (Бета, Блиц, Радио Свободна Европа - 06/06/10)
