Посолството на САЩ отхвърли призивите за конференция за БиХ 
					07/04/2011
					
						САРАЕВО, Босна и Херцеговина (БиХ) -- Посолството на САЩ е отхвърлило призив, отправен от лидера на Социалдемократическата партия (СДП) Златко Лагумджия, за провеждане на конференция за БиХ, подобна на Дейтънската. Той направи предложението по време на неотдавнашната си визита във Вашингтон. В изявление, публикувано в сряда (6 април), посолството заявява, че не се извършва никаква подобна подготовка и че за подобна инициатива ще е необходимо съгласието на всичките три съставни националности. Предложението на Лагумджия беше отхвърлено от ключови сръбски и хърватски политици. След изборите от 3 октомври Федерация Босна и Херцеговина е без редовно правителство в продължение на вече шест месеца, а юридическият статут на новоизбрания кабинет все още не е ясен. В БиХ няма и нов кабинет на държавно ниво. (РТРС, Независне Новине, Дневни Аваз - 06/04/11)
