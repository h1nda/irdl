Председателят на ПАСЕ и организация от САЩ призовават Албания да засили борбата с корупцията
					25/10/2005
					 
						ТИРАНА, Албания -- В началото на тридневното си посещение в Тирана в понеделник (24 октомври) председателят на Парламентарната асамблея на Съвета на Европа, Рене ван дер Линден, призова властите да засилят борбата с корупцията. На среща с председателя на парламента Жозефина Топали Ван дер Линден е предложил националното законодателство да бъде променено, за да включи по-строги наказания за корупция сред държавни служители и политици.
						Също в понеделник организация от САЩ - "Албано-американският предприемачески фонд" - призова албанското правителство да съсредоточи усилията си върху върховенството на закона, прозрачността и мерките срещу корупцията. (Албейниън нюз - 25/10/05; Уеб-сайт на албанския президент, ЮПИ - 24/10/05)
