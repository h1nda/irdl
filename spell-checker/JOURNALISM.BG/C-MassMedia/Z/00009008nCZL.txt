Според Брус Джаксън Румъния не препятства усилията на България за членство в ЕС
10/11/2003
 
БУКУРЕЩ, Румъния -- Президентът на Американския комитет за НАТО Брус Джаксън заяви в събота (8 ноември), че Румъния не бива да се разглежда като пречка пред българските усилия за присъединяване към ЕС. Той направи това изявление в рамките на международна конференция за развитието на евро-атлантическите структури в района на Черно Море, която се проведе в Букурещ. Румънският външен министър Мирча Джоана също отхвърли опасенията, че страната му може да забави интеграцията на България в ЕС, посочвайки, че Румъния ще приключи преговорите си за присъединяване до края на 2004 г. (Труд, 24 часа - 09/11/03; БНТ, БТА, БНР - 08/11/03)
