Активисти протестираха срещу мол в Загреб в деня на откриването му
					08/04/2011
					
						ЗАГРЕБ, Хърватия -- Няколкостотин души, водени от активисти на организациите "Зелено действие" и "Право на град", заедно с членове на група от "Фейсбук", основана по инициатива на Иван Пернар, разстроиха в четвъртък (7 април) церемонията по откриването на мол в центъра на Загреб. Макар че протестът бе обявен за мирна акция, демонстрантите влязоха в сблъсъци с полицията, която се опита да ги спре при опитите им да влязат в "Цвиетни мол". В резултат на това молът бе временно затворен, като много от пазаруващите останаха вътре. Арестувани бяха четирима демонстранти, включително Пернар. Протестиращите твърдят, че процесът на строителство е бил корумпиран и че частните интереси са надделели над публичните. (Кроейшън Таймс, Национал, Index.hr - 07/04/11)
