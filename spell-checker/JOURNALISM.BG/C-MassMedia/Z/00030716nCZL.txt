ЕС отмени междуправителствената присъединителна конференция с Хърватия
					25/06/2009
					 
						ЗАГРЕБ, Хърватия -- Чешкото председателство на ЕС реши в сряда (24 юни) да отмени междуправителствената присъединителна конференция с Хърватия, планирана за петък. Председателството обяви, че Загреб нито е отворил, нито е затворил каквито и да било преговорни глави заради Словения, която блокира напредъка в преговорите, докато не бъде решен спорът за морската граница със съседна Хърватия. Загреб се надяваше да приключи присъединителния си процес до края на следващата година, за да може да се присъедини към блока до 2011 г. Хърватският министър-председател Иво Санадер обвини Словения за подкопаването не само на присъединителните преговори на Хърватия с ЕС, но и на идеята за обединена Европа. Швеция, която поема ротационното председателство на ЕС следващата седмица, възнамерява да проведе четири междуправителствени присъединителни конференции с Хърватия, е заявил в сряда източник от ЕС за информационната агенция ХИНА. (ХРТ, ХИНА, Весник, Дневник, Явно, Ютарни лист - 24/06/09)
