Хиляди протестираха срещу арестуването на бивши служители на специалната полиция в Загреб
					27/12/2009
					 
						ЗАГРЕБ, Хърватия -- Около 4000 души се събраха в Загреб в събота (26 декември), за да протестират срещу арестуването на петима бивши членове на специална полицейска чест, заподозрени във военни престъпления срещу цивилни лица по време на войната през 1991-1995 г. в Хърватия. В протеста участваха бивши служители на полицейската част и ветерани от войната, много от които носеха униформи и развяваха военни знамена. Митингът, който продължи около три часа, започна в едно предградие, премина през града и завърши пред централната катедрала. "Искаме да кажем на всички да спрат да криминализират ветераните и войната в Хърватия.", заяви пред протестиращите Йосип Клем, шеф на асоциацията на бившите служители на специалната полиция. За арестите бе съобщено на 19 декември като част от разследване на военните престъпления срещу сръбски цивилни лица, извършени в село Грубори в южната част на страната след края на войната в Хърватия. За трима от служителите се подозира, че са убили група възрастни сърби; за другите двама се подозира, че са прикрили престъплението. (AФП, ХИНА, ХРТ - 26/12/09)
