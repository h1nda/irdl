ПРООН осъществява проект за намаляване на безработицата сред македонските младежи
					04/01/2007
					 
						СКОПИЕ, Македония -- ПРООН в Македония продължава да осъществява проект, целящ намаляване на безработицата сред младите хора, съобщи в сряда (3 януари) координаторът на проекта Владимир Кучуловски. ПРООН се стреми активно да стимулира наемането на млади хора в частния сектор. Петмесечната инициатива се провежда в 20 македонски общини. Миналата година тя бе ориентирана главно към високообразовани младежи. Тази година, тя е насочена към младежи със средно образование. (Дневник - 04/01/07; Телма ТВ - 03/01/07)
