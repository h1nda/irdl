Премиерът на РС Додик каза, че БиХ ще изпълни повечето от условията за закриването на СВП до края на юни
					29/05/2008
					 
						САРАЕВО, Босна и Херцеговина (БиХ) -- Министър-председателят на Република Сръбска (РС) Милорад Додик каза, че в рамките на един месец БиХ ще изпълни трите главни условия, необходими за закриването на Службата на върховния представител (СВП). В сряда (28 май) той обсъди този въпрос с международния наблюдател за района на Бръчко и заместник на върховния представител Рафи Грегорян. Додик го увери, че до края на юни БиХ ще подпише предприсъединително споразумение с ЕС, ще изготви стратегия за реформа на съдебната система и е много вероятно да създаде фискален съвет на държавно ниво. СВП трябваше да бъде закрита миналото лято, но Съветът за налагане на мира реши да удължи нейния мандат за неопределен срок от време, като заяви, че местните политици все още не са готови да управляват. (Независне Новине, Дневни Аваз - 29/05/08; РТРС, Фена - 28/05/08)
