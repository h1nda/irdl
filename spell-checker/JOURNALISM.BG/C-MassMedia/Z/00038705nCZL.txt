Петер Сьоренсен ще оглави делегацията на ЕС в БиХ 
					31/05/2011
					
						БРЮКСЕЛ, Белгия -- Датският дипломат Петер Сьоренсен е бил назначен за ръководител на делегацията на ЕС в Сараево, съобщи в понеделник (30 май) ръководителката на външната политика на ЕС Катрин Аштън. Това решение идва след решението от март на външните министри от ЕС за укрепване на присъствието на Съюза в Босна и Херцеговина (БиХ). Стъпката е предприета и след неотдавнашната визита на Аштън в Баня Лука, където тя успя да убеди лидерите да се откажат от провеждането на референдум за босненската съдебна система. Назначаването на Сьоренсен става в решителен момент за региона на Западните Балкани и по-специално за БиХ, посочи Аштън в своето изявление. Понастоящем Сьоренсен оглавява делегацията на ЕС в Скопие. (Радио Свободна Европа, РТРС, МИА - 30/05/11)
