Експертна група на ЕП ще обсъди доклада за напредъка на БиХ във връзка с либерализирането на визовия режим
					24/08/2010
					 
						САРАЕВО, Босна и Херцеговина (БиХ) – Комисията по граждански свободи, правосъдие и вътрешни работи на Европейския парламент (ЕП) ще обсъди доклада следващата седмица, като ще прецени дали БиХ е изпълнила необходимите условия за премахване на визовите изисквания за гражданите на страната. Експертната група ще проведе заседанието си на 2 септември, заяви в понеделник (23 август) за осведомителна агенция „Фена” докладчикът на ЕП за либерализирането на визовия режим за Западните Балкани Таня Файон. Тя отбеляза, че едно от последните ключови условия за либерализирането на визовия режим все още не е изпълнено: назначаване на нов ръководител на Агенцията за борба с корупцията. Миналата седмица министерският съвет на БиХ изпълни още едно съществено изискване, като одобри правилник на дирекцията за координиране на държавната полиция. (Фена, БХРТ - 23/08/10)
