Турски кмет бе осъден на затвор заради пропаганда в полза на ПКК
					21/11/2008
					 
						АНКАРА, Турция -- Съд в Диарбекир осъди в четвъртък (20 ноември) кмет на 15 месеца затвор за това, че е направил изявление в подкрепа на терористичната Кюрдска работническа партия (ПКК). Ахмет Ертак е кмет на една от общините в югоизточната провинция Шърнак, която е сцена на чести сблъсъци между членове на ПКК и турската армия. Съдът го призна за виновен в терористична пропаганда. Според обвинителния акт в репортаж, излъчен по телевизионния канал „Франс-24”, Ертак е потърсил помощ за ПКК, която Турция, ЕС и Съединените щати смятат за терористична организация. (НТВ, Бианет, Хюриет, Милиет - 20/11/08)
