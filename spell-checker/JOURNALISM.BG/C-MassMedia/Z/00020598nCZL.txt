Шварц-Шилинг порица идеята на премиера на РС за намаляване на заплатите на магистратите
					12/11/2006
					 
						САРАЕВО, Босна и Херцеговина (БиХ) -- Върховният представител Кристиян Шварц-Шилинг разкритикува в петък (10 ноември) предложението на премиера на Република Сръбска (РС) Милорад Додик за намаляване на заплатите на магистратите в босненско-сръбската област с 30 %. Додик заяви, че съкращаването на заплатите ще послужи като мотивация да подобрят работата си. Според Шварц-Шилинг обаче идеята представлява посегателство на политиците срещу съдебната власт. Върховният съд и Прокурорският съвет също се произнесоха по въпроса и предупредиха, че всеки опит на изпълнителната и законодателната власт да намалят заплатите ще бъде в пряк конфликт с принципите за независимост на съдебната власт. (РТРС, Pincom.info, Фена, РТРС - 11/11/06; Източници на СВП - 10/11/06)
