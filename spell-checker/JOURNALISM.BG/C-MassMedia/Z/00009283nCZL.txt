Бивш югославски генерал обещава да се върне в Хага
10/12/2003
 
БЕЛГРАД, Сърбия-Черна Гора -- Генералът в оставка Павле Стругар каза във вторник (9 декември), че ще се върне в Трибунала на ООН за военни престъпления в петък за началото на процеса срещу него. Той обясни 10-дневното си забавяне с лечението, на което се е подложил във военна болница в Белград. За пръв път генералът се яви пред Трибунала на ООН през ноември 2001 г. и пледира невинен по обвинения, свързани с обстрела на хърватския град Дубровник през 1991 г. Той бе временно пуснат на свобода, а процесът му бе насрочен за 10 декември 2003 г. Стругар обеща да се върне, след като официални представители на Сърбия-Черна гора предупредиха, че ще започнат процесуални действия срещу него. (AФП, Б92, Би Би Си, Танюг - 09/12/03)
