Босненско-сръбската автономна област регистрира висока задлъжнялост
17/09/2003
 
БАНЯ ЛУКА, Босна и Херцеговина (БиХ)-- Босненско-сръбският заместник-министър на финансите Зарко Мионич заяви пред репортери във вторник (16 септември), че публичният дълг на областта е достигнал 971 млн. евро. Това се равнява на 60 % от БВП на Република Сръбска.
Други новини: местни и международни експерти завършиха работата си във вторник върху проектозакон за сливане на разузнавателните служби в двете автономни области на БиХ. Според Пади Ашдаун това ще демонстрира, че местните лидери имат сериозни намерения да се преборят с организираната престъпност и тероризма.
Междувременно босненско-сръбският министър по въпросите на бежанците Ясмин Самарджич заяви ,че правителството е поело ангажимент за връщане на собствеността на всички бежанци до края на годината. Според официалните данни 85% от изоставеното имущество е било върнато на първоначалните му собственици.
Междувременно в Хага съдия е подал заявление за непризнаване на вина от името на Митар Рашевич, служител от охраната на босненско-сръбски затвор. Последният е отказал да подаде заявление от свое име. (АФП, АП - 16/09/03)
