Сръбският външен министър Драшкович заяви, че все още няма отговор на нотата до БиХ и Хърватия за решението на Международния съд
					30/04/2007
					 
						БЕЛГРАД, Сърбия -- Външният министър Вук Драшкович заяви в неделя (29 април), че Белград все още не е получил официални отговори на дипломатическата нота до Сараево и Загреб по повод неотдавнашното решение на Международния съд (МС) по делото за геноцид между БиХ и Сърбия. В края на миналата седмица Сърбия заяви, че иска от БиХ и Хърватия да прекратят това, което Белгард нарече "злонамерена" кампания срещу решението на Международния съд, който сне от Сърбия пряката отговорност за геноцида в Сребреница през юли 1995 г.. 
						В неделя босненският член на Председателството на БиХ Харис Силайджич остро разкритикува хода на Сърбия, описвайки го като нетолерантен опит за намеса в суверенните права на друга държава. (Танюг, Дневни Аваз, Независне Новине - 30/04/07; РТРС - 29/04/07)
