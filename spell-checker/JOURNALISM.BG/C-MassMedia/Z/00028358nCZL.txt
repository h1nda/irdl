Еврокомисарят Рен е на посещение в Хърватия
					12/11/2008
					 
						ЗАГРЕБ, Хърватия -- Еврокомисарят по разширяването Оли Рен започна двудневно посещение в Загреб в сряда (12 ноември), за да окуражи Хърватия да осъществи реформите, необходими за приключване на присъединителните преговори с ЕС. В центъра на разговорите ще бъдат отношенията между Хърватия и блока в светлината на неотдавнашиния доклад на Европесйката комисия за напредъка на страната, както и вероятният график на преговорите, които се очаква да приключат в края на 2009 г. Рен ще се срещне с премиера Иво Санадар, с президента Стипе Месич и с други официални представители.
						Други новини -- Великобритания екстрадира в Хърватия във вторник хърватски сърбин, издирван за военни престъпления, извършени по време на войната през 1991-1995 г. През 1993 г. Хърватия осъди Дамир Травица задочно на 15 години затвор за убийството на четиричленно семейство в Ервеник, Хърватия. Съдът също го осъди и за преследването на цивилни лица и унищожаване на имущество от май 1991 до февруари 1992 г. в същия регион. По данни на британския Хоум Офис Травица е влязъл в страната с фалшив паспорт през 1995 г. и е бил арестуван през ноември 2002 г. Той е прекарал следващите години в обжалване на отдавнашното искане на Хърватия за екстрадиране. (ХИНА, ХРТ, AФП, Javno, AП, Бета, Б92, Виести, Независне Новине - 11/11/08)
