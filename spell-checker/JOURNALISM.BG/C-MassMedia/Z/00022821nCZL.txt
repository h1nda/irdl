Дел Понте каза, че Сърбия най-после е решена да арестува Младич
					07/06/2007
					 
						БЕЛГРАД, Сърбия -- Главният прокурор на ООН Карла Дел Понте приключи визитата си в Белград в сряда (6 юни), като каза, че най-после Сърбия е демонстрирала истинска решимост за арестуване на босненския сръбски военновременен командир Ратко Младич и други заподозрени във военни престъпления. Тя е получила уверения от министър-председателя Воислав Кощуница, че поне трима от оставащите петима бегълци могат да бъдат арестувани и екстрадирани в Хага в най-скоро време. Дел Понте каза, че по всяка вероятност Младич се укрива в Белград и ще бъде открит сравнително лесно. Тя призова също така ЕС да възобнови преговорите по Споразумението за стабилизация и асоцииране с Белград възможно най-скоро. Миналата година Европейската комисия прекрати преговорите поради липса на сътрудничество от страна на Сърбия с Трибунала за военни престъпления. (Данас - 07/06/07; Би Би Си, Бета, РТС, Б92, Би Би Си - 06/06/07)
