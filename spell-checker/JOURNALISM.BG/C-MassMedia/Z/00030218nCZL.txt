Джелич: "Икономическата криза няма да попречи на кандидатурата на Сърбия за членство в ЕС"
					11/05/2009
					 
						БЕЛГРАД, Сърбия -- Икономическата криза няма да повлияе на процеса на присъединяване на Сърбия към ЕС, каза в събота (9 май) вицепремиерът по европейската интеграция Божидар Джелич. Макар и да призна, че икономическата криза оказва въздействие, той отбеляза, че няколко представители на ЕС – между които еврокомисарят по разширяването Оли Рен – са дали ясно да се разбере, че бъдещето на Западните Балкани, особено на Сърбия, е в ЕС. Съюзът току-що одобри заем от 100 млн. евро за подпомагане на бюджета на Сърбия, помощ, която нито една друга страна, стремяща се към членство в ЕС, не е получила до момента, подчерта Джелич.
						Главният прокурор на Хагският трибунал Серж Брамерц отпътува в понеделник на двудневно посещение в Белград. Преди това Джелич отново повтори, че Сърбия прави всичко по силите си да приключи успешно сътрудничеството си с Трибунала за военни престъпления Той каза още, че е оптимист относно положителна оценка от Брамерц, която да спомогне за деблокирането на Споразумението за стабилизация и асоцииране, което Сърбия подписа с ЕС преди 13 месеца. Холандия настоява, че Сърбия трябва най-напред да арестува двамата оставащи на свобода военнопрестъпници Ратко Младич и Горан Хаджич. (Данас, Б92 - 11/05/09; Политика - 09/05/09)
