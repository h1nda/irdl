Румънският премиер Нъстасе търси последователна подкрепа от Холандия
25/06/2004
 
ХАГА, Холандия -- Румънският премиер Адриан Нъстасе се срещна в четвъртък (24 юни) с холандския си колега, Ян Петер Балкененде и поиска продължаване на подкрепата за кандидатурата на Румъния за ЕС. Холандия поема ротационното председателство на ЕС от Ирландия на 30 юни. Нъстасе подчерта волята на Румъния за по-силно двустранно икономическо сътрудничество. Балкененде на свой ред насърчи Румъния да приключи присъединителните преговори с ЕС през идните месеци. (Ромпрес - 25/06/04; Медиафакс - 24/06/04)
