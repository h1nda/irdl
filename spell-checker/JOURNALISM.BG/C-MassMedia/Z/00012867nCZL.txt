Босненско-сръбски генерал бе екстрадиран в Хага, след като се предаде в Белград
					05/12/2004
					 
						ХАГА, Холандия -- Трибуналът на ООН за военните престъпления заяви в петък (3 декември), че генералът от запаса на армията на Република Сръбска Драгомир Милошевич е бил екстрадиран в Хага, след като се е предал в Белград по-рано същия ден. Милошевич бе обвинен през 1998 г. за престъпления срещу човечеството и нарушения на законите и обичаите на войната, извършени по врема на обсадата на Сараево и обстрелването на цивилното население. Мисията на ОССЕ в Сърбия-Черна гора приветства новината за екстрадицията в събота и призова сръбските власти да сътрудничат изцяло с трибунала на ООН 
						В други новини, главният прокурор по военните престъпления Карла дел Понте посети Сараево в петък и съобщи, че до края на декември ще бъдат издадени нови пет или шест обвинения. Тя също така потвърди, че в началото на следващата година трибуналът ще предаде на местните съдилища осем дела по военните престъпления. (Дневни аваз, Независне новине, Танюг - 04/12/04; Ройтерс, Б92, АФП, ПБС БиХ - 03/12/04)
