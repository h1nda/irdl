МВФ изключи преструктуриране на дълга на Гърция 
					05/04/2011
					
						ВАШИНГТОН, Съединени щати -- В понеделник (4 април) изпълнителният директор на МВФ Доминик Строс-Кан се присъедини към ЕС и Гърция в отричането на съобщенията в медиите, че Фондът ще потърси варианти за преструктуриране на дълга на Атина. Строс-Кан заяви, че едно преструктуриране на дълга няма да подпомогне конкурентоспособността на Гърция. Европейската комисия (ЕК) заяви в събота, че не вижда причина за преструктуриране на дълга в момента. Гръцкият финансов министър Георгиос Папаконстантину също изключи подобно развитие. Първото подобно съобщение беше публикувано от германското списание „Шпигел”, което цитира неназовани източници. (Та Неа, Катимерини, Вима - 05/04/11; СКАИ, Нафтемборики - 04/04/11)
