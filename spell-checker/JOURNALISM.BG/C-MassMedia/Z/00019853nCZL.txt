Ердоган потвърди подкрепата на Турция за кандидатурата на Албания за членство в НАТО и за реформата в полицията
					06/09/2006
					 
						АНКАРА, Турция -- Премиерът Реджеп Тайип Ердоган се срещна с албанския си колега Сали Бериша в Анкара във вторник (5 септември) и го увери, че Турция ще продължи да помага на Албания в осъществяването на изискванията за членство в Алианса. Ердоган също предложи помощ за преструктурирането на сектора на полицията в Албания. В разговорите бяха обсъдени и начините за укрепване на двустранните икономически и търговски отношения. Следващата седмица Бериша ще направи първото си официално посещение в Атина. (Албейниън нюз - 06/09/06)
