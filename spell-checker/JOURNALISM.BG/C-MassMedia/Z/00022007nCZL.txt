Албанският политик Мета подкрепи предложението на социалистическия лидер за реформи
					23/03/2007
					 
						ТИРАНА, Албания -- Лидерът на Социалистическото движение за интеграция Илир Мета бе единственият представител на лявата коалиция, подкрепил в четвъртък (22 март) предложението за "пет реформи" на опозиционния лидер Еди Рама. Кметът на Тирана и лидер на опозиционната Социалистическа партия бе предложил да подпише споразумение за сътрудничество с премиера Сали Бериша за законите за важните реформи с цел избягане на предсрочни избори. "Сътрудничеството с всички политически партии е важно," каза Мета. Лидерът на Социалдемократическата партия Скендер Гинуши отказа да се присъедини към Рама в инициативата, заявявайки, че тя е признак на слабост от страна на опозицията. Други партии от лявото пространство се оплакаха, че никой не се е консултирал с тях. (Топ-Чанъл, KohaJone, Албейниън Нюз, Шекули - 23/03/07)
