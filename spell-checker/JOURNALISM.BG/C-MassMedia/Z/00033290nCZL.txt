Сръбски неонацистки лидер беше арестуван в Германия
					04/02/2010
					 
						БЕЛГРАД, Сърбия -- Германската полиция е арестувала сръбския неонацистки лидер Горан Давидович-Фюрера, съобщиха медиите в сряда (3 февруари). Министърът на правосъдието Снежана Малович каза, че властите са поискали екстрадирането му. Интерпол издаде заповед за арест на Давидович, който беше осъден в Сърбия на една година затвор за подбуждане на национална, етническа и религиозна омраза във връзка с нападението през 2005 г. срещу участници в антифашистки митинг. По силата на тази заповед той беше арестуван миналия април в Италия, но беше освободен при обжалването. Властите не са сигурни по какъв начин той се е добрал до Германия. (Б92, Танюг, Бета, РТС - 03/02/10)
