Дипломатически дневник: В София бе открито представителство на ЕК
					09/01/2007
					Новият еврокомисар Меглена Кунева участва в официалното откриване на представителството на ЕК в София. Още в дипломатическите новини: македонският президент Цървенковски посети Ирак; турският премиер Ердоган проведе разговори в Бейрут.
					
 
					 
						
Българският министър по европейските въпроси Меглена Кунева. [Гети Имиджис]
						Новото представителство на Европейската комисия бе официално открито в българската столица в сряда (3 януари), след влизането на България в ЕС. То заменя бившата Делегация на ЕК. Българският еврокомисар Меглена Кунева присъства на церемонията. 
						*** 
						
Македонският президент Бранко Цървенковски посети Ирак в края на седмицата, гласи съобщение за пресата от неделя (7 януари). Цървенковски се срещна с иракския президент Нури ал Малики и призова за стабилност в страната.
						*** 
						
Турският премиер Реджеп Тайип Ердоган пристигна в Бейрут в сряда (3 януари) за поредица от срещи с лидерите на страната и с турските части, разположени там. Ердоган се срещна с ливанския си колега Фуад Синьора, с президента Емил Лахуд и с лидера на парламентарното мнозинство Саад Харири, син на убития премиер Рафик Харири. 
						*** 
						
Хърватският президент Стипе Месич се срещна в сряда (3 януари) с представители на Сръбския народен съвет и с Асоциациите на сръбските бежанци в Хърватия, за да обсъди проблемите, с които се сблъсква сръбското малцинство в страната. 
						*** 
						Първият посланик на Черна гора в Сърбия Анка Войводич връчи акредитивните си писма на сръбския президент Борис Тадич в четвъртък (4 януари) в Белград. Войводич призова Белград да изпрати посланик в Подгорица, за да насърчи официалния диалог.
						
(Различни източници -- 02/01/07 - 09/01/07)
