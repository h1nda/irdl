Племеникът на бившия турски премиер е бил вероятно задържан от българската полиция 
					04/01/2005
					 
						СОФИЯ, България -- Съобщава се, че племеникът на бившия турски президент Сюлейман Демирел е бил сред тримата турски граждани, арестувани по време на операция на българската гранична полиция в Бургас в края на миналата седмица. Според съобщения в медиите от понеделник (3 януари) Яхия Мерат Демирел, бивш съсобственик на банкрутиралата Егебанк, е бил задържан заедно с други двама пасажери на турски кораб, след като те са представили фалшиви документи за самоличност пред българските гранични власти и вероятно са се опитали да подкупят длъжностни лица. Според полицията корабът е пренасял големи количества контрабандни лекарства.
						Други новини от понеделник: Българският външен министър Соломон Паси пристигна в Чили, първото по рода си посещение след установяване на двустранните дипломатически отношения през 1935 г. Паси и чилийският му колега Игнасио Уокър подписаха три споразумения за сътрудничество. (Стандарт - 04/01/05; Медиапул, TurkishPress.com, Aнадолска агенция, уеб сайт на българското правителство, Дарик - 03/01/05)
