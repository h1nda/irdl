Министърът на сигурността на БиХ счита, че Комисията за реформа на полицията ще свърши работата си 
					14/12/2004
					 
						САРАЕВО, Босна и Херцеговина (БиХ) -- В понеделник (13 декември), във втория ден от четиридневното заседание на комисията на БиХ за преструктуриране на полицията министърът на сигурността на БиХ Бариша Чолак изрази оптимизъм, че Комисията ще постигне съгласие по концепция за бъдещата структура на полицията в БиХ, въпреки че не влезе в подробности. Властите на Република Сръбска (РС) отхвърлиха възможността да се разформирова полицията на РС. (Дневни аваз, Независне новине - 14/12/04; ПБС БиХ, РТРС, Фена - 13/12/04)
