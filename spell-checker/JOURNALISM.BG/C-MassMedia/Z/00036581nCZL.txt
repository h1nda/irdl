Сърбия осъди мъж, пребил свой състудент в САЩ 
					02/11/2010
					 
						БЕЛГРАД, Сърбия -- В понеделник (1 ноември) белградски съд осъди студента Миладин Ковачевич на две години и три месеца затвор за нанасяне на тежки телесни повреди с възможен смъртен изход на свой състудент от университета, в който е учил в Съединените щати. Присъдата беше произнесена въз основа на споразумение, постигнато с прокуратурата през септември, след като Ковачевич се призна за виновен. Брайън Стайнхауър, на 22 г., от Бруклин, Ню Йорк, получи черепни травми и тежки мозъчни увреждания по време на сбиване с Ковачевич през май 2008 г. Първоначално Ковачевич беше обвинен и във фалшифициране на документи, които са му дали възможност бързо да напусне Съединените щати след инцидента, но прокуратурата свали това обвинение. (Радио Свободна Европа, Блиц, Вечерне Новости - 01/11/10)
