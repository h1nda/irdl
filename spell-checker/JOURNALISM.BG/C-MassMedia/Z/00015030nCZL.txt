Мойсиу призовава Западните Балкани за повече ангажираност с общото развитие
					24/06/2005
					 
						ТИРАНА, Албания -- Президентът Алфред Мойсиу заяви в четвъртък (23 юни), че Западните Балкани трябва да бъдат по-ангажирани с общото развитие. По време на двудневна конференция в Тирана, посветена на целите на развитието на хилядолетието, Мойсиу припомни бурното минало на региона и каза, че дори и сега една пета от неговите жители живеят в бедност. Той призова всички правителства да си сътрудничат и да си помагат взаимно по пътя към евроатлантическата интеграция, която ще намали бедността и ще увеличи заетостта. Представители от България, Босна и Херцеговина, Хърватия, Македония, Румъния и Сърбия и Черна гора присъстваха на конференцията, която бе организирана от ПРООН и Европейската комисия. (Албайниън нюз - 24/06/05)
