Девет души бяха погребани в Сърбия след буйство на въоръжен мъж
					30/07/2007
					 
						БЕЛГРАД, Сърбия -- Деветте жертви, убити в източното сръбско село Ябуковац в петък вечерта, бяха погребани от своите роднини в неделя (29 юли). Петима мъже и четири жени бяха застреляни от 38-годишния Никола Радосавлевич, който започнал да стреля след кавга със съпругата си. Други двама са в критично състояние. Въоръженият мъж е бил арестуван в селското гробище, където се опитал да се самоубие.
						Други новини -- Австрийската полиция арестува в събота 52-годишен косовски етнически албанец по подозрения, че е намушкал с нож сърбин по време на спор в хотелски ресторант в Източна Австрия. Според съобщенията инцидентът е станал в Оберварт, провинция Бургенланд. (Данас, Блиц - 30/07/07; Бета, Танюг, РТС, Б92, АП - 29/07/07)
