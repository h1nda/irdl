Румъния пое ротационното председателство на Съвета за сигурност на ООН
01/07/2004
 
БУКУРЕЩ, Румъния -- Румъния пое председателството на Съвета за сигурност на ООН в четвъртък (1 юли) за един месец, съгласно азбучния ротационен принцип. Според Букурещ първа точка в дневния ред е дебатът за сътрудничеството между ООН и регионалните организации в процеса на по-нататъшната стабилизация и предотвратяването на конфликти.
Други новини: Управляващата Социалдемократическа партия е отправила призив към партийните членове, които са загубили в неотдавнашните местни избори, да се оттеглят от партията до събота. Изглежда тези усилия целят да се подберат по-силни кандидати преди общите избори през ноември. (Ромпрес - 01/07/04; Медиафакс - 30/06/04)
