Офисите на САЩ и Великобритания в Косово могат да спрат временно работа
23/03/2003
 
ПРИЩИНА, Косово, Сърбия-Черна гора -- Американските и британските представители в Прищина може временно да затворят офисите си в провинцията, съобщи в събота (22 март) белградската новинарска агенция Танюг. Дипломатически източници са заявили, че единствената алтернатива на пълното прекратяване на работата им е значителното съкращаване на обществените услуги и осигуряването на допълнителна защита от страна на американските и британските сили на КФОР срещу терористичните заплахи. Ислямистка терористична групировка отправи предупреждение за бомбени атаки в отговор на военните удари срещу Ирак. Местните власти подозират, че групировката е отговорна за избухването на бомби в двете международни полицейски служби в Прищина в петък през нощта, при което бяха повредени няколко автомобила, но не пострада никой.
Същата нощ силите на КФОР предотвратиха опит за контрабанда на три тона амуниции с плавателен съд през косовско-албанската граница. Войниците на КФОР са открили амунициите, но не и контрабандистите. (Tанюг, Б92, Бета - 22/03/03; AП, AФП - 21/03/03)
