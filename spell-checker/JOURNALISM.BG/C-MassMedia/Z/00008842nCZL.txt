Македонският министър на отбраната и началник-щабът ще посетят мисията в Ирак
27/10/2003
 
СКОПИЕ, Македония -- Министърът на отбраната Владо Бучковски и началник-щабът генерал Методи Стамболийски заминаха в неделя (26 октомври) на двудневно посещение в Ирак. Там те ще е срещнат с македонския контингент в рамките на международната миротворческа мисия, както и с международното командване и новата цивилна администрация. През юни Македония изпрати 31 миротворци в Ирак.
Други новини: говорителят на военното министерство Мариан Гюрковски обяви в петък, че правителството ще представи националния План за действие за членство в НАТО пред държавите-членки в Брюксел на 4 ноември.Планът ще очертае напредъка в подготовката за членство в НАТО, постигнат през последната година, както и подробности относно новата стратегия за сигурност и отбрана. (МИА, Макфакс - 26/10/03; А1 ТВ- 24/10/03)
