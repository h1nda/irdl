Сръбският член на председателството на БиХ търси обяснение за отхвърлена кандидатура
19/02/2004
 
САРАЕВО, Босна и Херцеговина (БиХ) -- Борислав Паравац, сръбският член на председателството на БиХ, заяви в сряда (18 февруари), че е потърсил писмено обяснение от премиера на БиХ Аднан Терзич за причините за отхвърлянето на кандидатурата на Бранко Стевич за поста държавен министър на отбраната . Изказването му дойде след среща с Терзич, която по думите на Паравац не донесла достатъчно яснота. Терзич се позовава на предполагаемото военно минало на Стевич.
Други новини: В сряда Терзич приветства инициативата на 12 водещи партии в БиХ да подпишат обща декларация в подкрепа на приемането на страната в ЕС и в програмата на НАТО "Партньорство за мир". Партиите обещаха да обединят усилията си за постигане на политически консенсус и по-нататъшна демократизация на БиХ. (Източници на СВП - 19/02/04; СРНA, Би Би Си, Онаса - 18/02/04)
