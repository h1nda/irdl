Aлбанската опозиция заплашва, че ще започне протести
					28/02/2010
					 
						ТИРАНА, Aлбания -- Лидерът на опозиционната Социалистическа партия (СП) Еди Рама заяви в петък (26 февруари), че неговата партия отново ще напусне парламента и заплаши с големи обществени протести, ако премиерът Сали Бериша не се съгласи да отвори отново урните с бюлетините от общите избори през юни 2009 г. Рама отправи заплахите, след като 65 депутати от СП се върнаха в парламента в четвъртък, за да положат клетва и да предсттавят условията си за връщане в парламента. Групата бойкотираше работата на парламента в продължение на почти шест месеца заради, както те твърдят, фалшифициране на изборите през 2009 г.. 
						Според първото предложение на СП трябва да бъде създадена специаална комисия, която да разследва изборите през юни. Второто предложение е да се разреши на всяка партия, която иска да бъдат отворени урните с бюлетините, да направи това. Рама смята, че тези предложения внасят европейски стандарти в онова, което СП описва като 20 години манипулиране на изборите в Албания. Депутатите от СП се върнаха в парламента няколко дни преди 7 март, когато е крайният срок според конституцията, когато те ще изгубят мандатите си, ако не положат клетва. (НОА, МИА, Болкънуеб, Шекули - 26/02/10)
