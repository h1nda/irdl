Турция ще изпрати хеликоптери за ръководената от НАТО мисия в Афганистан
18/01/2004
 
АНКАРА, Турция -- Турското правителство одобри изпращането на три хеликоптера в ръководените от НАТО международни стабилизационни сили в Афганистан (ИСАФ), съобщи в петък (16 януари) заместник-началник щаба на турската армия генерал Илкер Башбуг. Той добави, че хеликоптерите ще потеглят за Кабул веднага, след като приключат техническите разговори по въпроса. Холандия и Германия също ще дадат принос в ИСАФ, съответно с пет и три хеликоптера. (Анадолска агенция, AФП - 16/01/04)
