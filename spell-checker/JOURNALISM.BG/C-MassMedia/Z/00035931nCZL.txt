Албания и БиХ преодоляха първото препятствие в процеса на либерализиране на визите за ЕС 
					07/09/2010
					 
						ТИРАНА, Албания -- В понеделник (6 септември) комисията по външни отношения на Европейския парламент (ЕП) прие проектодоклада, който препоръчва премахване на визовия режим на Албания и Босна и Херцеговина (БиХ) за ЕС. Документът беше приет с 41 на 2 гласа с трима въздържали се. Проектодокладът след това ще бъде придвижен в комисията по граждански свободи, правосъдие и вътрешни работи за одобрение. След това се очаква ЕП да гласува в края на септември или през октомври по проектодоклад за напредъка на двете държави в този процес. (Топ Ченъл, Алсат, Balkan Web, Гласът на Америка - 06/09/10)
