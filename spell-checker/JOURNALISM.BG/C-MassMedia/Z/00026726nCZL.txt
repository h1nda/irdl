Черна гора обмисля внимателно дали да признае независимостта на Косово
					10/06/2008
					 
						ПОДГОРИЦА, Черна гора -- Министър-председателят Мило Джуканович каза в понеделник (9 юни), че Черна гора продължава много внимателно да следи процесите, свързани с признаването на независимостта на Косово, и въз основа на това ще обяви своята позиция по въпроса. На пресконференция по случай 100-те дни на своето правителство Джуканович обясни, че главният приоритет на Черна гора е да стане членка на ЕС и НАТО. Той каза, че първите 100 дни са имали за резултат "радикален напредък" в усилията за борба с корупцията в съдебната система. (Глас Явности, Виести - 10/06/08; РТЧГ - 09/06/08)
