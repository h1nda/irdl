Гюл ще има разговори с ЕС преди срещата на върха
					21/11/2004
					 
						АНКАРА, Турция -- Външният министър Абдуллах Гюл ще замине за Хага в сряда (24 ноември), за да се срещне с представители на Европейската комисия и с досегашния и с новия председатели на ЕС - Холандия и Люксембург, съобщиха турските медии в събота. Това ще бъде последната сесия на разговорите между Турция и така наречената "Тройка" преди срещата на върха на ЕС на 17 декември. Според дипломатически източници в Анкара, Гюл очаква да бъде информиран за позициите на членовете на ЕС по въпроса за започването на присъединителните преговори с Турция през 2005 г.
						В други новини, двама терористи от КОНГРА-ГЕЛ бяха убити по време на военна операция в провинция Батман в петък. В друг инцидент в съседната провинция Сарнак загина една жена, а седем души бяха ранени, когато пехотна мина избухна под техния микробус. За експлозията са обвинени терористите от КОНГРА-ГЕЛ. Пострадалите са роднини на войници, служещи в района. (Анадолска агенция, АФП - 19/11/04)
