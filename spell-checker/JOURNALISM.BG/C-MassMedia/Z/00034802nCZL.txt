В Турция е бил убит католически свещеник 
					03/06/2010
					 
						АНКАРА, Турция -- Католически свещеник е бил намушкан и е починал в Южна Турция, съобщи в четвъртък (3 юни) Анадолската информационна агенция. Според съобщението Луиджи Падовезе, папски апостолически викарий в Анадола, е бил убит в дома си в гр. Искендерун. Все още няма никакви допълнителни подробности по случая. (НТВ, Анадолска информационна агенция, Хюриет, Би Би Си, АП - 03/06/10)
