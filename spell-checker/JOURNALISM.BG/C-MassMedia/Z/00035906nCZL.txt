Mълън твърди, че оттеглянето на САЩ от Ирак няма да влючва Турция
					05/09/2010
					 
						AНКАРА, Tурция -- Американският адмирал Майк Мълън, председател на Съвета на началник щабовете на САЩ, заяви в събота (4 септември), че Вашингтон не планира да използва турската територия за изтегляне на тежкотоварни съоръжения и оръжия от Ирак. "Ние не транспортираме оръжия през Турция, нито планираме да го правим в бъдеще", заяви Мълън на пресконференция в Анкара. 
						В петък Мълън се срещна с новия началник на генералния щаб на турската армия Ишък Кошанер и с министъра на отбраната Вежди Гонюл. В събота той проведе разговори с премиера Реджеп Тайип Ердоган. Официалното посещение на Мълън започна скоро след като американският президент Барак Обама съобщи за края на бойните действия на САЩ в Ирак. (Си Ен Ен, Блумбърг, Синхуа - 04/09/10)
