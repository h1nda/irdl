Турското правителство ще вземе решение в понеделник за обхвата на пакета от реформи
					07/04/2008
					 
						АНКАРА, Турция – Централното изпълнително бюро на управляващата Партия на справедливостта и развитието (ПСР) ще реши в понеделник (7 април) каква формула ще следва за отхвърляне на съдебния иск за нейното закриване. Очаква се още ПСР да се заеме с някои дългоочаквани законопроекти за хармонизиране с ЕС, включени в минипакет за демократизация, насочен към спечелване на подкрепата на някои опозиционни партии. Ако те откажат да съдействат, възможностите за референдум също ще бъдат обсъдени по време на заседанието в понеделник. Съдебният иск бе повдигнат от главния прокурор Абдуррахман Ялчънкая, който обвини ПСР, че застрашава секуларизма. 
						Търсенето на подкрепа от ПСР я изправя пред трудни преговори. Опозиционната Партия на националистическото движение например иска премахване на парламентарния имунитет като предварително условие за подкрепа на всякакви изменения, които биха направили закриването на партии по-трудно. (Хюриет, Заман - 07/04/08; Търкиш Дейли Нюз - 05/04/08)
