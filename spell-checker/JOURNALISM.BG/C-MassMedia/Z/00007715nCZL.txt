Турция и САЩ ще обсъдят по-тясното си сътрудничество
22/07/2003
 
АНКАРА, Турция -- Външният министър Абдулах Гюл заминава за Вашингтон във вторник (22 юли) за четиридневни разговори с американски представители, посветени на подобряването на двустранните връзки и на възможното разполагане на турски мироопазващ контингент в Ирак. "Трябва да се възстанови доверието между нас и САЩ, а отношенията да се поставят на здрава основа," заяви Гюл. В понеделник американският посланик в Анкара Робърт Пиърсън каза, че посещението на Гюл е част от "сериозен диалог", насочен към връщането им в тяхното нормално русло. (Хюрриет- 22/07/03; АП, АФП, Анадолска агенция, НТВ, ТРТ 2 - 21/07/03)
