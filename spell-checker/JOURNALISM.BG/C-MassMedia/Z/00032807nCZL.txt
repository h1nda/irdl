Румънският премиер Бок обяви членовете на кабинета, който ще бъде гласуван в сряда
					21/12/2009
					 
						БУКУРЕЩ, Румъния -- Номинираният за премиер Емил Бок обяви късно в неделя (20 декември) своя кабинет, състоящ се от общо 17 членове заедно със самия Бок. Според нова информация четирима ще представляват Демократичния съюз на унгарците (ДСУ), коалиционен партньор на Либералдемократическата партия (ЛДП), а останалите са или членове на ЛДП, или безпартийни, близки до партията. Номинираните ще се явят пред съответните парламентарни комисии във вторник, като в сряда се очаква гласуване от пълния състав на парламента. Ако бъде одобрен, кабинетът ще проведе първото си заседание в четвъртък, когато се очаква той да приеме проектобюджета за 2010 г. Бок обяви, че кабинетът ще следва същите политики, които е водил през 2008 г., когато бе сформирана коалицията между ЛДП и Социалдемократическата партия. Това включва значителна фискална консолидация, изисквана от МВФ. (Hotnews.ro, Финанчиарул, Журналул Национал, Евениментул Зилеи - 21/12/09)
