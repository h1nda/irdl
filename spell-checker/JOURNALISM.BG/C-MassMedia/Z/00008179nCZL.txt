Правителството на Сърбия-Черна Гора одобри план за действия по хармонизацията
31/08/2003
 
БЕЛГРАД, Сърбия-Черна Гора -- Федералният парламент прие в петък (29 август) план за действия по хармонизация на съответните сръбски и черногорски икономически структури и законодателства в рамките на общ пазар. Общо 47 сръбски и 26 черногорски депутати гласуваха "за", а 18 членове на парламента от Сърбия, в това число представители от Демократическата партия на Сърбия на Воислав Коштуница, гласуваха "против". Делегацията на Европейската комисия в Белград похвали резултата, като посочи, че депутатите са преодолели последната пречка пред изготвянето на проучване за годност по въпроса за започването на преговори по споразумението за стабилизация и асоцииране с ЕС. (Б92, Би Би Си, Танюг, Бета - 29/08/03)
