Tурция предлага да посредничи в ядрения спор между Съединените щати и Иран
					13/11/2008
					 
						AНКАРА, Турция -- Премиерът Реджеп Тайип Ердоган заяви, че Турция може да служи като посредник в конфликтите между Съединените щати и Иран, произтичащи от ядрената програма на Техеран, съобщиха турските медии в сряда (12 ноември). В интервю за "Ню Йорк Таймс" в неделя, Ердоган заяви, че Анкара наблюдава отношенията между двете страни "с голямо безпокойство" и подкрепя решаването на всички въпроси чрез преговори. Той добави, че добрите отношения на Турция с Иран от една страна и статутът й на страна-членка на НАТО и кандидатка за членство в ЕС от друга, позволяват на Анкара да действа като мост между Техеран и Запада. (Заман - 13/11/08; НТВ, РИА Новости - 12/11/08)
