Хърватинът Пурда ще търси компенсации от БиХ за ареста си
					02/05/2011
					 
						БЕЛГРАД, Сърбия -- Хърватският ветеран от войната Тихомир Пурда ще търси компенсации от Босна и Херцеговина (БиХ) за своя арест, заяви в неделя (1 май) неговата съпруга Слободанка за белградската медия Б92. Тя отхвърли твърденията в хърватските медии, че нейният съпруг е имал намерение да заведе дело срещу Белград за задържането. Пурда бе задържан през февруари на границата между Хърватия и БиХ въз основа на сръбска заповед за арест. Властите в Белград го подозираха в участие във военни престъпления срещу сърби във Вуковар в началото на конфликта от 1992-1995 г. Сръбските прокурори обаче оттеглиха обвиненията миналия месец поради липса на доказателства. (Б92, Независне Новине, СРНА, Индекс - 01/05/11)
