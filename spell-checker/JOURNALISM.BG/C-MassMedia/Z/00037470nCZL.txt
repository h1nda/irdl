Гръцкият външен министър Друцас призова за намиране на решение на кипърския въпрос 
					17/02/2011
					 
						ЛОНДОН, Великобритания -- Гръцкият външен министър Димитрис Друцас се срещна в сряда (16 февруари) в Лондон с британския външен министър Уилям Хейг, за да обсъди перспективите за интеграция на нови страни в ЕС, мирния процес в Близкия изток и отдавнашния кипърски въпрос. Друцас пристигна в Лондон от Никозия, където той призова Турция да изтегли войските си от северната част на разделения остров. Той поиска също от Анкара да помогне за намирането на решение на кипърския въпрос, заявявайки, че това би подкрепило усилията на Турция за присъединяване към ЕС. След това Друцас ще отпътува за Ню Йорк за среща с генералния секретар на ООН Бан Ки Мун. (Уебсайт на Британското външно министерство - 16/02/11; АНА-МПА, Си Ен Ей - 15/02/11)
