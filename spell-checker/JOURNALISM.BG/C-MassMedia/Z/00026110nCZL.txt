Българският министър на вътрешните работи подаде оставка
					13/04/2008
					 
						СОФИЯ, България -- Обсипаният с критики вътрешен министър Румен Петков съобщи, че подава оставка в неделя (13 април), седмици след избухването на скандала, в който са замесени високопоставени служители с връзки с бизнесмени, които са разследвани за данъчни измами и контрабанда на наркотици. Петков заяви, че решението му е резултат от клевети и клюки. Премиерът Сергей Станишев, който преди подкрепи Петков, заяви, че ще приеме оставката, която той определи като логично и навременно действие. 
						В петък кабинетът оцеля след предложението за вот на недоверие, предизвикано от скандала. Това бе петият вот на недоверие срещу правителството, откакто то пое функциите си през лятото на 2005 г. (Фокус, БНТ, БГНЕС - 13/04/08; БГНЕС, AФП, БТА, ДПА - 11/04/08)
