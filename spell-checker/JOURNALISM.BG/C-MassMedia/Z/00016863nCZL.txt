Украйна се присъединява към инициативата на министрите на отбраната от ЮИЕ на срещата на върха във Вашингтон
		07/12/2005
		 
			ВАШИНГТОН, САЩ -- Украйна се присъедини към инициативата на министрите на отбраната от ЮИЕ (МОЮИЕ) в края на 10-тата среща на групата, която завърши във Вашингтон във вторник (6 декември). Украйна е 14-тата членка на инициативата, която включва всички страни от ЮИЕ, Италия и САЩ. В центъра на вниманието на двудневната среща бяха въпроси на сигурността. Министърът на отбраната на САЩ Доналд Ръмсфелд заяви пред своите колеги, че необходимостта от по-тясно сътрудничество в борбата срещу тероризма е очевидна, особено след атентатите в Бали, Беслан, Мадрид и Лондон. Министрите на отбраната се споразумяха да разположат около 450 войници от бригадата на ЮИЕ в Афганистан през следващата година. (ЮПИ, Макфакс - 06/12/05)
