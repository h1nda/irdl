Сръбските радикали искат процесът срещу Шешел да бъде излъчен на живо
					03/09/2007
					 
						БЕЛГРАД, Сърбия -- Ултранационалистическата Радикална партия (СРС) заяви в неделя (2 септември), че ще настоява процесът срещу лидера на СРС Воислав Шешел в Хага да се излъчи на живо по националната телевизия. Той е обвинен в участие в план за убийство, изтезание и хвърляне в затвора на несърби по време на конфликтите през 1990-те години. Процесът се очаква да започне на 6 ноември, но Шешел иска да го отложи до март следващата година. СРС се готви да подготви петиция и да събере 1 милион подписи в подкрепа на искането за излъчване на живо на процеса. (Б92, Бета, Фокус - 02/09/07)
