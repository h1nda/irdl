Румънският премиер Бок наложи ограничения върху изказванията на министрите от кабинета
					14/07/2010
					 
						БУКУРЕЩ, Румъния -- Във вторник (13 юли) министър-председателят Емил Бок забрани на всички министри да говорят публично по въпроси, които не са били обсъдени и одобрени от правителството. Тази негова стъпка дойде в отговор на по-раншни изявления на министъра на финансите Себастиан Владеску, който каза в интервю за „Зиарул Финанчиар”, че правителството трябва да въведе прогресивен данък върху доходите през 2011 г., тъй като плоският данък не генерира достатъчно приходи, по-специално в светлината на намаляването на БВП през тази година и несигурните перспективи за 2011 г. Бок заяви, че Владеску не е бил упълномощен да обсъжда публично плоския данък или въвеждането на прогресивното облагане, и добави, че този важен политически въпрос не трябва да бъде решаван във вестниците. (Зиарул Финанчиар, Журналул Национал, Зиаре - 14/07/10)
