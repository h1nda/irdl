Учителите в Хърватска стачкуват
28/11/2002
 
ЗАГРЕБ, Хърватска -- Около 85 процента от учителите в хърватските средни училища стачкуваха в сряда (27 ноември) с искания за по-високо заплащане. Профсъюзни лидери се оплакаха, че учителите получават по-малко от 500 щатски долара на месец; те искат 20-процентно увеличение, което ще изравни заплатите им с другите служители в държавния сектор. Около 5 процента от 30 000 начални учители също се присъединиха към протеста. Общо около 500 души демонстрираха пред парламента в центъра на Загреб, преди профсъюзните лидери да влязат за среща с вицепремиера Горан Гранич и Витомир Бегович, който оглавява правителствената комисия за социално партньорство. (Вестник - 28/11/02; AП, AФП, ХИНА, Инфопрес - 27/11/02)
