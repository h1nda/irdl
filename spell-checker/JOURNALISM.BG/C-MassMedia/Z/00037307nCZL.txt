БиХ поиска удължаване на срока за задържане на Пурда
					04/02/2011
					 
						САРАЕВО, Босна и Херцеговина (БиХ) -- Държавната прокуратура поиска в четвъртък (3 февруари) съдът на БиХ да удължи задържането в очакване на екстрадиция на хърватския ветеран от войната Тихомир Пурда с максимум шест месеца. Говорителят на съда Селма Хаджич обясни, че решение за евентуалното екстрадиране на Пурда не се очаква преди 14 февруари, когато изтича 40-дневният срок на задържането му. Пурда бе задържан миналия месец на границата между Хърватия и БиХ въз основа на сръбска заповед за арест. (РТРС, ХРТ, Радио Свободна Европа, tportal.hr - 03/02/11)
