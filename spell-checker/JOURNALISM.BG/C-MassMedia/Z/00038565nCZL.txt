Трима души бяха осъдени на затвор в Кипър за кражбата на тленните останки на Пападопулос 
					17/05/2011
					
						НИКОЗИЯ, Кипър -- В понеделник (16 май) съд в Никозия призна трима души за виновни в незаконното ексхумиране на тленните останки на бившия кипърски президент Тасос Пападопулос. Тримата - двама братя кипърци и един индиец - получиха присъди между 18 и 20 месеца затвор за незаконно нахлуване в гробището и отмъкване на тленните останки, престъпление, което шокира острова през декември 2009 г., година след смъртта на Пападопулос. Той беше отново погребан три месеца по-късно, след като полицията арестува тримата и откри тленните останки на президента. (Сайпръс Мейл, Експрес, Зугла - 16/05/11)
