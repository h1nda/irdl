Изследване сочи, че е налице слаба подкрепа сред турските изселници от България за ДПС
					16/11/2004
					 
						БОРОВЕЦ, България -- Проучване, проведено по поръчка на изселнически организации на българските турци, сочи, че е налице слаба подкрепа за политиката на основната партия, представляваща турското малцинство в България, която е и коалиционен партньор в сегашния кабинет, Движението за права и свободи. По време на среща на организациите на изселниците в Боровец в понеделник (15 ноември) бе обявено, че 85 % от интервюираните, повечето от които са напуснали България след т. нар. "възродителен процес" през 80-те години на миналия век, казват, че биха търсили алтернатива за своя вот на предстоящите през 2005 г. парламентарни избори. 
						Също в понеделник Върховният административен съд в България отхвърли съвместен иск, внесен от екологични орагнизации, срещу правителствените планове за изграждане на втора ядрена електроцентрала в Белене. Българската неправителствена организация "Екогласност" и международната организация Greenpeace заявяват, че ще продължат да се борят срещу строежа на тази централа. (Moнитор, Сега - 16/11/04; Meдиапул, БНР- 15/11/04)
