Румъния и България обещават да си сътрудничат
10/06/2004
 
СОФИЯ, България -- Държавният министър на Румъния по въпросите на отбраната, ЕС и правосъдието, Йоан Талпеш, пристигна в София в сряда (9 юни). По време на среща с българския заместник-министър председател Пламен Панайотов Талпеш обеща, че Румъния ще направи всичко възможно да приключи преговорите по присъединяването с ЕС до края на октомври или началото на ноември. В такъв случай двете страни ще могат да подпишат договора за присъединяване към ЕС през май 2005 г. и да влязат в съюза на 1 януари 2007 г. Талпеш и Панайотов обещаха, че страните ще си сътрудничат и подкрепят една друга в постигането на общата им цел. (Сега - 10/06/04; бТВ, Медиапул - 09/06/04)
