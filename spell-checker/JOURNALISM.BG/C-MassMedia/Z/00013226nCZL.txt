Официални представители обсъждат мерки за намаляване на напрежението в южна Сърбия 
					12/01/2005
					 
						БЕЛГРАД, Сърбия-Черна Гора -- Висши представители на Сърбия и Сърбия-Черна гора проведоха спешно заседание във вторник (11 януари) относно ситуацията в южна Сърбия. Заседанието дойде в резултат от инцидента, при който сръбски граничари застреляха младеж от етнически албански произход, който се е опитвал да премине нелегално границата с Македония в края на седмицата. Според съобщения в медиите в Белград, разговорите от вторник са приключили с решение за преструктуриране на Координационния център за региона към сръбското правителство и за включване в него на представители на етническите албанци. (Данас - 12/01/05; Б92, Танюг - 11/01/05)
