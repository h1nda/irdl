Българската агенция за сигурност отрича да се е занимавала с преследване на журналисти
					05/10/2008
					 
						СОФИЯ, България -- Директорът на Държавната агенция за национална сигурност (ДАНС) Петко Сертов отрече в петък (3 октомври) твърдения, че неговата агенция се е занимавала с политическо преследване на журналисти. Той подчерта, че ДАНС не е следила жулналисти, нито е събирала лични данни за тях. Директорът заяви, че ще подаде оставка, ако твърденията се окажат верни. В четвъртък Елиана Масева, член на парламентарната комисия за вътрешен контрол заяви, че ДАНС е разследвала широк кръг журналисти, за да спре изтичането на информация от агенцията. (Сега, Дневник, Дарик, Нетинфо, БНР - 03/10/08)
