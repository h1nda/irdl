Опозицията в Косово обвини правителството в големи провали
					12/01/2009
					 
						ПРИЩИНА, Косово -- Представителите на опозицията заявиха в неделя (11 януари), че качеството на живот в Косово не се е подобрило през последната година, независимо от твърденията на правителството в този смисъл. Берим Ремосай от Демократичната лига на Дардания каза, че нивото на корупцията, високото равнище на безработицата, непотизма и други проблеми са ясни показатели за икономическата ситуация. Ибрахим Маколи от Съюза за Ново Косово каза, че на правителството му липсват визия и програма. „Ситуацията е същата като преди,” каза той. Правителството посочи в своя защита декларацията за независимост, международното признание, ремонта на 600 км пътища и инвестициите в Северна Митровица.
						Други новини -- В неделя командващият на Косовските сили за сигурност (КСС) генерал Сюлейман Селими заяви, че изграждането на КСС в съответствие със стандартите на НАТО и привеждането им в пълна оперативна готовност през първата половина на тази година са основните предизвикателства. Ако бъдат успешно създадени, „тези сили ще имат възможност да изпълняват операции и извън Косово, щом НАТО поиска това, каза Селими. КСС трябва да назначат командната си структура и да наберат нови членове този месец. (Зери, Коха Диторе, Телеграфи - 12/01/09; РТК, Експрес - 11/09/01)
