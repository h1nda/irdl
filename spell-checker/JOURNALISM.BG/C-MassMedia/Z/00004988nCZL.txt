Броят на нелегалните имигранти в Хърватска е намалял със 70 процента
04/11/2002
 
ЗАГРЕБ, Хърватска -- Броят на нелегалните имигранти в Хърватска през първите десет месеца на тази година е намалял със 70 процента в сравнение със същия период на миналата година, според информация от правителството, цитирана от Хърватската информационна агенция (ХИНА). Полицията отдава това на засиленото взаимодействие между полицейските служби в региона, по-добрия граничен контрол, и разбиването на няколко международни вериги за незаконен трафик на хора в северозападна Хърватска. (ХИНА - 03/11/02)
