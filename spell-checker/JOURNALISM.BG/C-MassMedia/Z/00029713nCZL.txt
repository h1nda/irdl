Солана каза, че разделена БиХ не може да стане членка на ЕС
					25/03/2009
					 
						САРАЕВО, Босна и Херцеговина (БиХ) -- Разделена БиХ не може да бъде членка на ЕС, каза върховният представител на блока по външната политика Хавиер Солана във вторник (24 март). В интервю за държавната телевизия на Федерация БиХ Солана призова политиците и международните представители да работят за доброто функциониране на местните институции. Той каза също, че се надява БиХ да приложи на практика неотдавна подписаното от нея Споразумение за стабилизация и асоцииране с ЕС. Солана добави, че докато Съюзът продължава да работи в интерес на БиХ, страната трябва да осъществи реформите.
						Новоназначеният върховен представител Валентин Инцко във вторник подкрепи казаното, като заяви, че БиХ е добре дошла в ЕС, ако осъществи необходимите реформи и отговори на условията. Инцко планира да се срещне в четвъртък със Съвета за прилагане на мира, който се председателства все още от неговия предшественик Мирослав Лайчак. В четвъртък ще бъде първия официален ден на Инцко на поста му в Сараево. (Макфакс, Нетпрес, ФоНет, Б92 - 24/03/09)
