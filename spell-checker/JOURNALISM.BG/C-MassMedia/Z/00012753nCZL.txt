Проучване сочи, че според обществеността македонската администрация е корумпирана
					24/11/2004
					 
						СКОПИЕ, Македония -- Неотдавнашно проучване сочи, че в представите на широката общественост държавната администрация е корумпирана, твърди Институтът за солидарност, демокрация и гражданско общество, който представи резултатите във вторник (23 ноември). Агенцията за социологически проучвания посочи, че 68,2 % от отговорилите считат македонската администрация за корумпирана, а само 11,2 % вярват в обратното. Освен това 41,6 % са заявили, че нямат доверие на нито един от сегашните политически лидери. Проучването бе проведено в неделя, след оставката на Хари Костов от премиерския пост. Костов се позова на корупцията като една от причините за решението си. (Утрински весник, Дневник - 24/11/04; A1 TВ - 23/11/04)
