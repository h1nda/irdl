България заяви, че либийските власти са ограничили достъпа до медицинските сестри в затвора
					04/01/2007
					 
						СОФИЯ, България -- Министерството на външните работи потвърди в сряда (3 януари), че либийските власти са ограничили достъпа до петте медицински сестри в затвора Джудейда. До сряда вечер българският заместник-министър на правосъдието Маргарит Ганев не беше получил разрешение от Триполи да посети петте сестри, осъдени на смърт по обвинения, че са заразили стотици деца с вируса на СПИН. Семействата на сестрите и авдокатите им твърдят, че също очакват разрешение да ги посетят. 
						Във връзка със случая българската Национална асоциация на общопрактикуващите лекари призоваха правителството в сряда да отзове всички български лекари и медицински сестри, които понастоящем работят в Либия. Подобно предложение бе отправено и към други страни-членки на ЕС. (Сега, Новинар, Монитор - 04/01/07; Медиапул - 03/01/06)
