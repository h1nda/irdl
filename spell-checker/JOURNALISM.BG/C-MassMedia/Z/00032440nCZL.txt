БиХ не отговаря на условията за закриване на СВП
					20/11/2009
					 
						САРАЕВО, Босна и Херцеговина (БиХ) -- Политическите директори на Управителния съвет на Съвета за прилагане на мира (СПМ) не разискваха превръщането на Службата на върховния представител (СВП) в Служба на специалния представител на ЕС, тъй като необходимите предварителни условия не са изпълнени. Представителите на страните, членки на ЕС, в Управителния съвет на СПМ също подчертаха, че заявлението на БиХ за членството в ЕС не може да бъде разгледано, докато съществува СВП. Управителният съвет приключи двудневната си среща в Сараево в четвъртък (19 ноември).
						По-късно върховният представител Валентин Инцко заяви пред репортери, че единственият конкретен напредък, отбелязан напоследък, е свързан с работата на екипа на СВП, който съставя каталог на държавната собственост. Този инвентаризационен опис трябва да бъде завършен до две-три седмици, добави той. Инцко каза, че Управителният съвет на СВП е похвалил напредъка на БиХ в изпълнението на критериите за либерализация на визите и е насърчил страната да продължи да полага усилия в тази посока. (РТРС, СРНА, Фена, Дневни Аваз, Онаса, СВП - 19/11/09)
