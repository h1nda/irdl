Хърватия разследва сръбски наркобарон за убийството на журналиста Пуканич
					23/04/2009
					 
						ЗАГРЕБ, Хърватия -- Прокуратурата съобщи в сряда (22 април) за разследване на сръбския наркобарон Сретен Йоцич във връзка с убийството на 23 октомври 2008 г. на журналиста Иво Пуканич. Разследващите твърдят, че Йоцич е поръчал и организирал атентата с кола бомба, при който бяха убити Пуканич и негов колега пред офиса им в Загреб. Убийствата станаха причина за вълна от протести срещу ширещата се корупция и организираната престъпност. Прокуратурата твърди, че има свидетел, който е дал показания, че Йоцич е наел двама мъже да убият журналиста. Свидетелят е казал, че трети мъж, Миленко Кузманович, когото полицията арестува непосредствено след убийствата, но освободи месец по-късно, също е бил замесен. (Ютарни Лист, БГНЕС, Макфакс - 22/04/09)
