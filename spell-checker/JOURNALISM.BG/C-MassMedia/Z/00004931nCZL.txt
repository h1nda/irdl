Членовете на президентството на БиХ положиха клетва
29/10/2002
 
САРАЕВО, Босна и Херцеговина (БиХ) -- Сюлейман Тихич от мюсюлманската Партия за демократично действие, Мирко Сарович от Сръбската демократична партия и Драган Кович от Хърватския демократичен съюз положиха клетва като членове на тричленно президентство на БиХ в понеделник (28 октомври). Въпреки че и тримата са свързани с националистически партии, те обещаха да оставят миналото зад гърба си и да работят за политическите и икономическите реформи. Общото президентство е първата институция, която встъпва в длъжност след изборите на 5 октомври.
Междувременно, САЩ решиха да преустановят програмата си за военно обучение и подготовка, тъй като считат, че федералната армия на БиХ е постигнала необходимото ниво на стабилност. Американският посланик в БиХ Клифърд Бонд връчи уведомителното писмо в понеделник. (Tанюг - 29/10/02; AФП - 28/10/02)
