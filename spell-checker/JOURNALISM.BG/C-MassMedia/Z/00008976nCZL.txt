Гърция премества войските си от северните граници
07/11/2003
 
АТИНА, Гърция -- Министърът на отбраната Янос Папандониу заяви пред репортери в четвъртък (6 ноември), че са изготвени планове за преместване основната част от въоръжените сили на страната далеч от северните й граници. Този ход е сигнал за подобрени отношения с България, Албания и Македония. Той е също така и част от плана на правителството за основен ремонт на армията. "Създаваме гъвкави, подвижни и по-мощни части и коригираме числеността на персонала до реалистични нива", каза Папандониу. (AФП - 06/11/03)
