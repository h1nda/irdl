Трима души бяха арестувани заради заплахи към сръбски журналист
					20/12/2009
					 
						БЕЛГРАД, Сърбия -- Полицията съобщи в събота (19 декември), че е арестувала още трима хулигани, след като хиляди отправиха заплахи и обиди срещу репортерката от Б92 Бранкица Станкович по време на футболен мач между белградския отбор "Партизан" и отбора на Украйна "Шахтьор Донецк" в сряда. Във връзка с този случай бяха извършени още три ареста. Станкович също е получила заплахи чрез фейсбук, след като е съобщила за престъпни дейности, в които са замесени лидери на групировки на футболни фенове в Сърбия.
						Междувременно футболен хулиган бе осъден в петък за предумишлено убийство. Боян Хърватин, 24-годишен бе осъден на до 30 години затвор за убийството на запалянко от противников клуб в скандал през 2006 г. Съдии от Районния съд в Белград решиха, че нападението, което е станало във влак, е било предварително планирано. (AП, Б92 - 19/12/09; AП, Eмпортал - 18/12/09)
