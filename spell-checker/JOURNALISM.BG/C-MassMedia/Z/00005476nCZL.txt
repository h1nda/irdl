Мета: Подкрепата на Италия за интеграцията на Албания в ЕС е решаваща
24/12/2002
 
РИМ, Италия -- Подкрепата на Италия е решаваща за перспективите на Албания в процеса на стабилизация и асоцииране, каза външният министър Илир Мета в понеделник (23 декември)след среща с италианския си колега Роберто Антонионе. Мета отбеляза, че подкрепата на Италия е още по-важна като се има предвид, че през втората половина на 2003 г тя ще поеме от Гърция председателството на ЕС. От своя страна Антонионе заяви, че Тирана играе важна роля в опазването на стабилността на Балканите, поради факта, че в няколко страни от региона съществуват значителни албански общности. (ATA, БиБиСи - 23/12/02)
