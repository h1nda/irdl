Съдът в Триполи отложи съдебно заседание по делото за клевета срещу българските медицински сестри
					12/02/2007
					 
						ТРИПОЛИ, Либия -- Областният съд в Триполи отложи в неделя (11 февруари) съдебното си заседание, свързано с петте български медицински сестри, осъдени на смърт заедно с един палестински лекар в скандално дело за заразяване на деца с ХИВ. Новото съдебно заседание е свързано с дело за клевета, заведено против тях от либийската полиция в отговор на твърденията на сестрите, че самопризнанията им са били изтръгнати с мъчения. Обвиненията в клевета бяха повдигнати, след като миналия месец България повдигна задочни обвинения срещу либийската полиция. Полицаите вече бяха оправдани веднъж в Либия по обвинения в изтезания. (Сега, Медиапул - 12/02/07; БНР, Ройтерс - 11/02/07)
