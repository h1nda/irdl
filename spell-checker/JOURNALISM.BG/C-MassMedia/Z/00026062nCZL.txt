Албания ще изпрати още войници в мироопазващите мисии
					08/04/2008
					 
						ТИРАНА, Албания -- Министър-председателят Сали Бериша каза, че Албания ще увеличи броя на войниците си в мироопазващите мисии по света със 100 души. Понастоящем тя има общо 350 военнослужещи в Босна и Херцеговина, Афганистан и Ирак. Бериша каза в понеделник (7 април), че една част ще се присъедини и към мироопазващите сили в Дарфур, Судан. Албания бе официално поканена да се присъедини към НАТО миналата седмица. Бериша каза, че членството ще направи Албания по-сигурна страна, която ще привлече огромни чуждестранни инвестиции. (BalkanWeb, Дтт - 07/04/08)
