Хърватия поема председателството на Съвета за сигурност на ООН
					01/12/2008
					 
						ЗАГРЕБ, Хърватия -- В понеделник (1 декември) Хърватия поема едномесечното ротационно председателство на Съвета за сигурност на ООН. Постоянният представител Невен Юрица ще даде пресконференция във вторник, за да представи работната програма на Съвета за декември. В нея е включено домакинството в Ню Йорк на 9 декември на дискусия на тема "Световната сигурност и международният тероризъм", на която ще присъства хърватският президент Стипе Месич. Също през този месец съветът ще разгледа редица важни доклади, включително шестмесечния доклад на главния прокурор на Трибунала в Хага Серж Брамерц за напредъка в сътрудничеството по въпросите на военните престъпления и друг доклад от Мирослав Лайчак, върховен представител на международната общност в Босна и Херцеговина. (ХИНА, РадиоНЕТ - 30/11/08)
