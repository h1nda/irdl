Българското министерство на вътрешните работи представи план за действия срещу организираната престъпност
01/05/2003
 
СОФИЯ, България -- Вътрешният министър Георги Петканов представи в правителството в сряда (30 април) план за действия срещу организираната престъпност. Предлаганите мерки са насочени към подобряване на сътрудничеството между институциите с оглед повишаване на ефективността и засилване на борбата с организираната престъпност, корупцията, контрабандата и прането на мръсни пари. Планът ще се провежда от създадения наскоро Координационен център за контрол върху престъпността. (Труд, 24 Часа - 01/05/03; БНТ, БНР, БТА - 30/04/03)
