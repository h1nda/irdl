България обмисля по-сериозни мерки срещу отвличанията
					21/04/2009
					 
						СОФИЯ, България -- Министър-председателят Сергей Станишев е поискал промени в законодателството във връзка с отвличанията, съобщи в понеделник (20 април) вътрешният министър Михаил Миков след спешна среща на Станишев с представители на министерството. Ходът бе направен в обстановка на надигаща се вълна от отвличания напоследък, като при последния случай жертва беше влиятелен бизнесмен, чието семейство заплати голям откуп. Миков обясни в понеделник, че предложените промени включват изменения в Наказателния кодекс, които ще се отнасят до подготовката за отвличане и съучастниците. Друга мярка е премахването на така наречените анонимни SIM карти, които похитителите използват за контакт и изнудване на семействата на жертвите. (Дарик, Дневник, бТВ, Медиапул, Стандарт - 20/04/09)
