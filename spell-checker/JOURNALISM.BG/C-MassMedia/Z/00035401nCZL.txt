Албанските власти приветстваха решението на МС
					23/07/2010
					 
						ТИРАНА, Албания -- Висши държавни представители приветстваха решението на Международния съд, че декларацията за независимост на Косово не е нарушила международното право. Президентът Бамир Топи каза в четвъртък (22 юли), че решението потвърждава правото на народа и институциите на Косово да обявят, че тяхната страна е свободна и независима. Премиерът Сали Бериша също похвали съдебното решение, заявявайки, че то допринася за регионалния мир. Властите в Тирана са убедени, че решението ще създаде условия за нови признавания на Косово и ще отвори нова глава в сътрудничеството между Прищина и Белград. (Шекули, Лаймфундит, Топ Чанъл, Алсат - 22/07/10)
