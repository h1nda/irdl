САЩ твърдят, че всички възможности за бъдещето на Косово остават отворени
06/11/2003
 
БЕЛГРАД, Сърбия и Черна гора -- Заместник-държавния секретар на САЩ по политическите въпроси Марк Гросман каза пред репортери след срещи с лидери на Косово и Сърбия в сряда (5 ноември), че всички възможности за окончателния статут на Косово остават отворени. Той заяви, че американското правителство все още не е приело линия на поведение по този въпрос. В Белград Гросман каза, че разрешаването на проблема със сръбската провинция ще придвижи целите Балкани по-близо до членство в ЕС и НАТО. Той потвърди отново позицията на Контактната група - Съединените щати, Русия, Великобритания, Франция, Германия и Италия - че преди да продължат каквито и да било дискусии относно бъдещия статут на Косово, трябва да има "върховенство на закона и сигурност за всички етнически групи". (AП, AФП - 05/11/03)
