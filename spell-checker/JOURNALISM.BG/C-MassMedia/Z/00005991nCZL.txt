Джинджич предупреждава за ответна реакция на насилието в южна Сърбия
16/02/2003
 
БЕЛГРАД, Сърбия-Черна гора -- В петък (14 февруари) сръбският премиер Зоран Джинджич предупреди, че полицията ще използва радикални мерки срещу нарастващото насилие в южна Сърбия. "Нашето търпение се изчерпа и като всяка нормална страна ще отговорим на насилието с полиция", заяви Джинджич, цитиран от радио Б92. Той допълни, че страната спазва всички международни задължения по отношение на сигурността в региона и няма да позволи още актове на насилие, имайки предвид неотдавнашните престъпления и атаки срещу цивилни лица в Косово. (Б92 - 15/02/03; Б92, Танюг - 14/02/03)
