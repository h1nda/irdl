Специалният представител на ЕС Фейт каза, че от обявяването на независимостта Косово е стабилно в основата си 
					17/09/2008
					 
						СТРАСБУРГ, Франция -- Косово остава относително стабилно седем месеца след обявяването на независимостта, каза във вторник (16 септември) специалният представител на ЕС в Косово Питер Фейт в своята първа реч пред Комисията по външна политика на Европейския парламент. Фейт даде висока оценка на напредъка на правителството в разработването на законодателство, имащо за цел защитата на малцинствата и религиозното и културно наследство, както и в процеса на децентрализиране на управлението.
						Междувременно сръбският министър за Косово Горан Богданович каза във вторник, че присъствието на ЮЛЕКС в Косово без съответния мандат от ООН е неприемливо. По време на срещата му със съветника по външната политика и сигурността на ЕС Щефан Лене Богданович повтори позицията на Сърбия по въпроса за мисията, като подчерта, че присътвието й в бившата сръбска провинция трябва да бъде част от координирано международно присъствие. (Зери, Лайм, Коха Диторе, Телеграфи, Бета, Б92 - 17/09/08; Танюг - 16/09/08)
