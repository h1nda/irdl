Проучване установи, че мнозинството в Косово е за диалог със Сърбия 
					15/09/2010
					 
						ПРИЩИНА, Косово -- Евентуален диалог между Прищина и Белград се радва на обществена подкрепа, според проучване, публикувано във вторник (14 септември). Около 60 % от отговорилите смятат преговорите за приемливи, според неправителствената организация „Клуб за външна политика”. Обществеността предпочита преговорите с посредници и би желала да види Съединените щати и ЕС да си поделят тази роля. Косовските албанци и сърби се обединяват около мнението, че въпросите, които трябва да бъдат предмет на преговорите, са безследно изчезналите лица, свободата на придвижване, Северно Косово и положението на албанците в Сърбия. Те се обединяват също и около това, че процесът не трябва да включва въпроса за статута или разделянето на страната, а трябва да се придържа към насоките, залегнали в пакета от мерки на бившия специален пратеник Марти Ахтисаари. Допитването е установило също така, че с най-висок рейтинг в Косово е лидерът на движението „Ветевендосе” ("Самоопределение") Албин Курти. 
						Що се отнася до мнението на президента Фатмир Сейдиу за евентуалните преговори, във вторник той прокара червена линия относно границите на Косово, но не изключи преговори по технически въпроси и такива от обществен интерес. (Коха Диторе, Експрес - 15/09/10; Арта ТВ, Кохавижън - 14/09/10)
