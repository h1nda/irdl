Хърватската ФА уволни треньор заради слабото представяне на Световното първенство
					16/07/2006
					 
						ЗАГРЕБ, Хърватия -- Хърватската футболна асоциация единодушно гласува в петък (14 юли) уволнението на треньора Златко Кранчар заради слабото представяне на националния отбор на Световното първенство по футбол 2006. Кранчар пое отбора през 2004 г., който успя да се представи много добре в квалификациите, елиминирайки България и класирайки се на първо място в групата пред Швеция. Кранчар не успя да спази обещанието си да изведе хърватския отбор до втория кръг на второ място в групата след Бразилия, но пред Австралия и Япония. Хърватия напусна рано първенството, без да регистрира победа и само с два гола от трите мача. (ESPN, AП, AФП - 15/07/06)
