Сръбското правителство отхвърли слуховете за отмяна на безвизовия режим в страните членки на ЕС
					06/05/2011
					
						БЕЛГРАД, Сърбия -- Правителството отхвърли слуховете, че режимът на безвизови пътувания в страните членки на ЕС, въведен миналата година, може да бъде отменен. Държавният секретар на Министерството на правосъдието Слободан Хомен каза в четвъртък (5 май), че кабинетът работи за намаляване на броя на търсачите на убежище в страните членки на ЕС. Две от мерките включват налагане на глоби на пътническите агенции, които улесняват търсачите на убежище и осигуряват дългосрочна финансова помощ на малцинствени етнически групи, за да улеснят интегрирането им в сръбското общество. Според предишни слухове Белгия се подготвя да отмени безвизовите пътувания за сръбски граждани поради големия брой фалшиви молби за убежище. Холандия и Германия имат същите проблеми. (Курир, Глас Явности - 06/05/11; Бета, Taнюг, Международно Радио Сърбия, Б92 - 05/05/11)
