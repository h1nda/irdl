Международните власти в Косово разследват убийството на полицейски служител
05/08/2003
 
ПРИЩИНА, Косово, Сърбия-Черна Гора -- Полицейски части на ООН и сили на КФОР започнаха разследване в понеделник (4 август) на нападението, което причини смъртта на Сатиш Менон, полицай от Индия. Представители на ООН заявиха пред репортери, че на пътя близо до Слатина са били поставени големи камъни, за да се принуди полицейската кола да излезе от платното. Тогава нападателите са открили огън, убивайки Менон. Британският войник е останал невредим. Премиерът на Косово Байрам Реджепи определи убийството като опит от страна на престъпни елементи да дестабилизират провинцията. Изпълняващият длъжността ръководител на УНМИК Чарлз Брейшоу нарече убийството "отвратително" и го характеризира като " директна атака срещу международните сили, гарантиращи реда и сигурността." (АП, Ройтърс, АФП, Гардиън - 04/08/03)
