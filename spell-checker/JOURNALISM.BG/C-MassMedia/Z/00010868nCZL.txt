Туристите предупредени да не купуват пиратски компактдискове в Гърция
21/05/2004
 
АТИНА, Гърция - Международната федерация на звукозаписната индустрия предупреди туристите в четвъртък (20 май), че закупуването на пиратски компактдискове в Гърция е криминално деяние. Съобщението бе направено след като мъж получи присъда от три месеца затвор за закупуване на неоригинален диск от уличен търговец в Атина. Федерацията заяви, че с подкрепата на гръцките власти е изместила центъра на вниманието си към купувачите. Гърция има най-високо ниво на пиратство в Западна Европа. (Ю Пи Ай, Би Би Си - 20/05/04)
