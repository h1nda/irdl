Според албански следователи въздушна турбуленция е причинила смъртоносната катастрофа на хеликоптер 
					13/11/2006
					 
						ТИРАНА, Албания -- Въздушна турбуленция е станала причина за катастрофата на хеликоптер над Адриатическо море на 16 юли, в която загинаха бившият заместник-премиер Грамоз Пашко и още петима души, според разследванията на тиранската прокуратура. Резултатите от проверката, представени в неделя (12 ноември), показват, че перките на хеликоптера "Бел 222" са претърпели сериозна повреда. Телата на шестте жертви така и не бяха открити. (Албейниън Нюз - 13/11/06)
