Министърът на отбраната на Сърбия и Черна гора подаде оставка
					01/09/2005
					 
						БЕЛГРАД, Сърбия и Черна гора – По време на среща със сръбския премиер Воислав Кощуница в сряда (31 август) министърът на отбраната на Сърбия и Черна гора Първослав Давинич потвърди, че напуска поста си. Министерството на отбраната по-късно направи изявление, в което се казва, че Давинич и Кощуница са изразили съгласие, че оставката е най-подходящото решение при настоящото състояние на управляващата коалиция в Белград. По-рано този месец партията на Давинич, "Г17 плюс", настоя той да се оттегли, позовавайки се на недоволството си от управлението на бюджета на отбраната. (B92 - 01/09/05; Танюг - 31/08/05)
