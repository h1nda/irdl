Албанският премиер Бериша иска да отстрани главния прокурор
					17/04/2006
					 
						ТИРАНА, Албания -- Премиерът Сали Бериша започна кампания за уволнение на главния прокурор Теодори Солаку, обвинявайки го във връзки с организираната престъпност и закрила на заподозрени членове на такива кръгове, гласят съобщения в местната преса от понеделник (17 април). Бериша заяви публично в неделя, че управляващата Демократическа партия разполага с доказателства за участието на Солаку в престъпления и корупция. Солаку отхвърли обвиненията като "мръсни клевети", отбелязвайки, че за последните две години прокуратурата е разбила 26 престъпни групи. (Албейниън Нюз - 17/04/06; AП - 16/04/06)
