Заподозрян от Сребреница ще се предаде на Трибунала в Хага 
					30/03/2005
					 
						САРАЕВО, Босна и Херцеговина (БиХ) -- Бивш босненско-сръбски полицейски командир, обвинен във връзка с масовите убийства в Сребреница през 1995 г., ще се предаде на Трибунала на ООН тази седмица, обяви босненско-сръбският президент Драган Чавич във вторник (29 март). Прокурорите са повдигнали обвинение срещу 45-годишния Любомир Боровчанин за съучастие в геноцид и престъпления срещу човечеството. Не е станало веднага ясно дали заподозреният е вече задържан от босненско-сръбските власти.
						Други новини: Министърът на транспорта и комуникациите на БиХ Бранко Докич е обвинен във финансови злоупотреби, които вероятно са били извършени докато той е бил министър на комуникациите на Република Сръбска. Срещу предшественика му също така е повдигнато обвинение. (Политика, Независне новине - 30/03/05; Ройтерс, AФП, Бета, Танюг, Уеб сайт на правителството на РС, Фена, НТВ Хаят - 29/03/05)
