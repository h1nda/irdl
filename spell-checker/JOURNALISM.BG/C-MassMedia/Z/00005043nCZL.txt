Ферхойген отново потвърждава подкрепата за поканите на Румъния и България за ЕС
10/11/2002
 
БРЮКСЕЛ, Белгия -- В петък (8 ноември), Европейският комисар по разширяването, Гюнтер Ферхойген, потвърди отново подкрепата на Европейската комисия за поканите към Румъния и България за членство в ЕС. Той се срещна поотделно с представители на всяка една от страните в Брюксел. Ферхойген каза, че пътните карти към ЕС за двете страни ще бъдат представени за приемане на срещата на ЕС през следващия месец в Копенхаген. Двете страни настояват за окончателна дата за присъединяване не по-късно от 1 януари 2007 г. (БТА, Ромпрес - 09/11/02)
