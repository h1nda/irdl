Сърбия одобрява изменения в конституционната харта
					20/05/2005
					 
						БЕЛГРАД, Сърбия и Черна гора -- По време на заседание, проведено в Белград в четвъртък (19 май), сръбското правителство одобри измененията в конституционната харта на Сърбия и Черна гора. Както бе съгласувано с Черна гора, изборите за държавния съюз сега ще бъдат организирани заедно с парламентарните избори в републиката. Мандатът на сегашните федерални депутати бе удължен до провеждането на следващия вот. В измененията също така се посочва, че евентуалният референдум за независимост би трябвало да се проведе при спазване на международните демократични принципи и в сътрудничество с ЕС. 
						Други новини: Черногорският парламент отхвърли искането на опозицията за вот на недоверие към правителството на премиера Мило Джуканович с 27 на 39 гласа. По време на продължилите четири дни дискусии, предхождащи гласуването, опозицията обвини кабинета в антиевропейско и антидемократично поведение. (Виести, Победа - 20/05/05; РТСГ, Б92, Сръбско правителство, Танюг, РТС - 19/05/05)
