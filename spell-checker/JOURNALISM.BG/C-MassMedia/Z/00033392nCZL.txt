Лидерите на ЕС обещаха да помогнат на Гърция
					12/02/2010
					 
						БРЮКСЕЛ, Белгия -- В четвъртък (11 февруари) лидерите на страните от еврозоната обещаха да помогнат на Гърция да преодолее своята остра финансова криза, но не предложиха финансова подкрепа. Вместо това те ще поискат от министрите на финансите от ЕС да предложат конкретни мерки по време на срещата им в началото на следващата седмица. В Брюксел лидерите на блока обещаха да „предприемат решителни и координирани действия, ако такива се налагат, за да съхранят стабилността в еврозоната като цяло”. Те поискаха също от Атина да изпълни своя ангажимент за съкращаване на дефицита с 4 % през тази година, като изразиха подкрепа за усилията за цялостното прилагане на програмата за съкращаване на разходите.
						След това гръцкият министър-председател Георгиос Папандреу каза, че неговото правителство е готово да предприеме допълнителни мерки за справянето с огромния дефицит, който нарасна до 12,7 % от БВП през миналата година. (АНА-МПА, ЮПИ, Би Би Си, АФП - 11/02/10)
