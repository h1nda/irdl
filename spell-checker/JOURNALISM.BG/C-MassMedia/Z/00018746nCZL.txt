Установено е изтичане на радиация след пожара на истанбулското летище
					29/05/2006
					 
						ИСТАНБУЛ, Турция -- Изтичане на радиация бе установено в район от 30 кв. м след пожара, който разруши товарния терминал на Летище "Ататюрк" в Истанбул, съобщи в събота (27 май) Турската агенция за атомна енергия (ТААЕ). Пожарът засегна контейнери, съдържащи медицинско оборудване, включващо радиоактивния изотоп йод-131. "Радиоактивните източници бяха покрити с цимент" за предотвратяване на евентуално замърсяване на околната среда или заразяване на хора, каза Окай Чакъроглу, ръководител на ТААЕ. (Анадолска агенция, Turkishpress.com - 28/05/06)
