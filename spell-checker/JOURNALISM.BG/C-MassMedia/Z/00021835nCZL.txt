Сърби и албанци се разминават в оценките си за ревизирания план на Ахтисаари
					08/03/2007
					 
						ПРИЩИНА, Косово, Сърбия -- Сърбите и етническите албанци дават противоположни оценки на плана за бъдещето на Косово, изготвен от пратеника на ООН Марти Ахтисаари. Той изпрати ревизирания вариант на плана си на двете страни в сряда (7 март), преди финалния кръг на преговорите във Виена в събота. Косовският президент Фатмир Сейдиу каза, че промените са "предимно положителни" и не променят същността на плана. Лидерите на провинцията смятат да се срещнат късно в четвъртък, за да го обсъдят. В Белград говорител на управляващата Демократическа партия на Сърбия на премиера Воислав Кощуница каза, че новият вариант е "дори по-лош", тъй като "изцяло съответства на позицията на албанските сепаратисти".
						Други новини -- ЮНМИК започна програма за насърчаване на по-добрата интеграция на малцинствата и подобряване на качеството на управлението и жизнения стандарт. Мерките включват серия от срещи в различни общини, обществени прояви и конференции. (Данас, Глас Явности - 08/03/07; AП, ЮПИ, РТС, Танюг, KosovaLive, Уебсайт на ООН - 07/03/07)
