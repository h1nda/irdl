България ще се присъедини към проект за тръбопровод 
					05/03/2010
					 
						СОФИЯ, България -- Министерството на икономиката, енергетиката и туризма съобщи в четвъртък (4 март), че България ще се присъедини към Турция, Гърция и Италия в изграждането на газопровод, част от южния енергиен коридор на ЕС. В петък в Солун министър Трайчо Трайков подписа договор за създаването на съвместно предприятие за изграждането на връзката с гръцката част от газопровода. Българският енергиен холдинг ще държи 50 % дял в компанията, а останалите дялове ще бъдат собственост на „ИГИ Посейдон”, която е собственост на италиански и гръцки компании. Очаква се проектът да влезе в експлоатация до 2013 г. и да намали зависимостта на България от руските доставки. (Фокус - 05/03/10; 24 часа, Дарик - 04/03/10)
