Франция и България изразиха отделно подкрепа за кандидатурата на Македония за членство в ЕС
					29/05/2005
					 
						ПАРИЖ, Франция -- Министърът на външната търговия Франсоа Ло увери македонския министър на икономиката Фатмир Бесими, че Франция подкрепя кандидатурата на Скопие за членство в ЕС по време на среща в петък (27 май). Ло даде да се разбере, че Франция ще лобира за положително становище на Европейската комисия по заявката на Македония за получаване на официален статут на кандидат-член на ЕС.
						Също в петък македонският вицепремиер Радмила Шекеринска каза, че тя и българският министър на европейската интеграция Меглена Кунева са обсъдили възможността София да сподели със Скопие опита си в процеса на интеграция с ЕС. Те също така са обсъдили въпроси на регионалното сътрудничество. (Вечер - 28/05/05; Уебсайт на македонското правителство - 27/05/05)
