Серж
			Брамерц
		
		Главен прокурор на ООН за военни престъпления
		(AП, ДПА, Гласът на Америка, Информационен център на ООН - 04/06/08; AФП, ДПА, Синхуа, ООН, МНТБЮ - 28/11/07; AП, Ройтерс - 13/11/07; ООН - 17/01/06; МНТБЮ; ООН)
 
		 
			
[Getty Images]
			Белгийският адвокат Серж Брамерц пое длъжността Главен прокурор за военни престъпления в Хага на 1 януари 2008 г. Той смени Карла дел Понте от Швейцария след края на втория й четиригодишен мандат на този пост и стана петият главен прокурор на ООН след създаването на този пост през 1993 г. 
			Роден на 17 февруари 1962 г. в град Юпен в северната част на Белгия Бремерц има диплома по право от Университета от Лувен-ла-Ньов, диплома по криминология от Университета в Лиеж и докторска степен по международно право от Университета "Алберт Лудвиг" във Фрайбург, Германия. . 
			От 1996 до 1997 той работи като заместник-прокурор, после като главен заместник-прокурор в Първоинстанционния съд в родния си град, преди да бъде назначен за заместник-главен прокурор в Апелативния съд в Лиеж. . 
			От 1997 до 2002 г. Брамерц е федерален прокурор на Белгия. Докато работи на този пост, той контролира много разследвания и съдебни процеси, свързани с организираната престъпност, тероризма и нарушенията на международното хуманитерно право. Междувременно той също работи като научен сътрудник и после като професор по право в Университета на Лиеж. 
			Белгийският адвокат и автор на многобройни публикации за глобалния тероризъм, организираната престъпност и корупцията после се присъединява към Муждународния наказатален съд (МНС) в Хага. През септември 2003 г. Брамерц е избран за заместник-прокурор на съда, отговарящ за отдела за разследвания към кабинета на прокурора.. 
			 През януари 2006 г. Брамерц сменя Детлев Мехлис като комисар на Международната независима разследваща комисия на ООН, проучваща убийството през февруари 2005 г. на бившя либийски премиер Рафик Харири. Той все още заема този пост през ноември 2007 г., когато Генералният секретар на ООН Бан Ки Мун го определи за наследник на Дел Понте. 
			Съветът за сигурност на ООН одобри неговото назначаване като Главен прокурор на МНТБЮ за четиригодишен мандат на 28 ноември 2007 г. Но също така бе отбелязано, че мандатът на Брамерц може да бъде прекратен по-рано, ако се изпълнят целите от стратегията на трибунала, предвиждащи закриването на съда през 2010 г. 
			Когато той сменя Дел Понте МНТБЮ продължава да настоява за арестуването на четиримата останали на свобода обвиняеми във военни престъпления от конфликтите на Балканите през 1990-те години - бившия босненски сръбски лидер Радован Караджич, неговия военен командир Ратко Младич, бившия босненски сръбски полицейски командир Стоян Жуплянин и лидера на хърватските сръбски бунтовници по време на войната Горан Хаджич. . 
			"Надявам се, че те скоро ще бъдат арестувани. Арестуването на укриващите се от правосъдието е част от моя мандат и един от моите приоритети", каза Брамерц в интервю през март 2008 г. "Караджич, Младич, Хаджич и Жуплянин трябва да бъдат изправени пред правосъдието и Трибуналът трябва да има възможност успешно да завърши своя мандат. Това е единственият начин за постигане на дълготрайна стабилност в региона.."
