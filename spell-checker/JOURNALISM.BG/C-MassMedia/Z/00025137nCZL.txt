Новият главен прокурор заяви, че позицията на Дел Понте по отношение на Сърбия все още е в сила
					15/01/2008
					 
						ХАГА, Холандия -- Новият главен прокурор на Трибунала на ООН за военни престъпления в Хага Серж Брамерц подкрепя заключенията на своята предшественичка Карла дел Понте, що се отнася до сътрудничеството на Сърбия с Трибунала, каза неговата говорителка в понеделник (14 януари). Тя добави, че Брамерц не възнамерява да прави преоценка на ситуацията, освен ако "значителни промени" не наложат това. Преди да напусне поста си в края на декември, Дел Понте запази критичния си тон по отношение на Сърбия, особено заради неуспеха й да арестува военновременния командир Ратко Младич.
						Други новини от понеделник -- В Сараево започна процесът срещу бившия сръбски генерал и началник-щаб на армията на Република Сръбска (РС) Новак Джукич. Джукич е обвиняем за предполагаемата си роля в извършването на военни престъпления по време на конфликта от 1992-1995 г. и по-специално във връзка с отговорността му като командващ за артилерийския обстрел на Тузла на 25 май 1995 г. Един-единствен снаряд, изстрелян от армията на РС, попадна тогава в центъра на града, убивайки 71 души и ранявайки повече от 200. (Ройтерс, Jurist.com. ДПА, Фена, РТРС, ЮПИ, ФоНет - 14/01/08)
