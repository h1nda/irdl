Иран възобнови доставките на природен газ за Турция
					28/01/2008
					 
						АНКАРА, Турция -- Министърът на енергетиката и природните ресурси Химли Гюлер обяви в неделя (27 януари), че Иран е възобновил доставките на природен газ за Турция. Техеран рязко намали доставките на 1 януари, а седмица по-късно ги спря изцяло, позовавайки се на прекъснати доставки от Туркменистан. Недостигът на газ в Турция на свой ред я принуди да спре доставките за Гърция. 
						Други новини -- В неделя турските медии предадоха, че държавната "Търкиш Пайплайн Кампъни" (БОТАШ) е започнала предварително проучване за турския сегмент от бъдещия газопровод между Турция и Ирак. Той трябва да бъде построен успоредно на съществуващия нефтопровод Киркук-Юмурталик. Проектът има за цел да пренася 10 милиарда кубически метра иракски природен газ годишно до турския и световния пазар. (Радикал, Заман - 28/01/08; Си Ен Ен Търк, ИТАР - ТАСС, Анадолска информационна агенция, Прес ТВ, АФП, Ройтерс, Сабах - 27/01/08)
