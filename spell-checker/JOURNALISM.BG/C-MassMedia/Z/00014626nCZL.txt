Албанският и унгарският премиер обсъждат перспективите за ЕС
					20/05/2005
					 
						БУДАПЕЩА, Унгария -- Албанският премиер Фатос Нано бе на еднодневно посещение в Унгария в четвъртък (19 май), където се срещна с унгарския си колега Ференц Гюрчани. Двамата държавници обсъдиха двустранните връзки и се съсредоточиха върху възможностите за икономическо сътрудничество. Гюрчани обеща пълна подкрепа за евроинтеграцията на Албания и изказа готовност да подкрепи всяка инициатива, имаща за цел ускоряването на регионалната интеграция. 
						Също в четвъртък външният министър на Сърбия и Черна гора Вук Драшкович и албанският му колега, Кастриот Ислами, проведоха разговори в Белград. Тирана подкрепя диалога между Белград и Прищина и счита, че страните в региона също трябва да дадат своя дял в решаването на косовския проблем, заяви Ислами след срещата. (Албейниън нюз - 20/05/05; Данас, Танюг - 19/05/05)
