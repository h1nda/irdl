Трибуналът в Хага повдигна ново обвинение срещу Шешел
					22/01/2009
					 
						ХАГА, Холандия -- Лидерът на Сръбската радикална партия (СРП) Воислав Шешел, който в момента е подсъдим в Хага за военни престъпления срещу граждани от несръбски произход, извършени в Хърватия, Войводина и Босна и Херцеговина (БиХ) в периода между 1991 и 1993 г., ще отговаря и по ново обвинение: разкриване на самоличността на свидетели. Според обвинението, повдигнато от Трибунала в сряда (21 януари), в една от своите книги Шешел е разкрил важна информация за трима защитени свидетели, включително техните имена, професии и местонахождение. Прокуратурата твърди, че това представлява неуважение към съда. Ако бъде осъден, Шешел е заплашен от седем години затвор или глоба от 100 000 евро. (ХРТ, 24 Сата, Дневни Аваз, Ройтерс, МИА, АФП - 21/01/09)
