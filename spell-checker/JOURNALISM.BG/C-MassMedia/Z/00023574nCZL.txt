Муджахидин твърди, че са нарушени човешките му права, и заплашва да даде БиХ под съд в Страсбург 
					16/08/2007
					 
						САРАЕВО, Босна и Херцеговина (БиХ) -- Муджахидин, воювал на босненска страна по време на конфликта през 1992-1995 г., обвини в сряда (15 август) БиХ, че е нарушила европейските конвенции за правата на човека, като го е лишила от гражданство на БиХ. Имад ал Хюсеин, известен също като Абу Хамза, е получил гражданство преди 12 години. Властите обаче решили да му го отнемат по-рано тази година в рамките на по-широка инициатива срещу чужденци, които според тях са получили гражданство по незаконен път.
						Хюсеин, който е роден в Сирия, е казал за ежедневника "Независне новине", че макар да не е направил нищо незаконно, всичките му молби за постоянно жителство и убежище са били отхвърлени с мотивите, че присъствието му в БиХ е заплаха за националната сигурност. Той е казал, че възнамерява да заведе дело срещу БиХ в Европейския съд за правата на човека в Страсбург. (Б92, Бета, Независне новине - 15/08/07)
