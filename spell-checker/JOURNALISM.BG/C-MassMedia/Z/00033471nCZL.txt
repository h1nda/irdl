БиХ ще екстрадира заподозрян в убийство в Хърватия
					18/02/2010
					 
						САРАЕВО, Босна и Херцеговина (БиХ) -- Сръбски гражданин, издирван във връзка с убийството на известния хърватски издател и журналист Иво Пуканич, ще бъде екстрадиран в Хърватия, реши в сряда (17 февруари) съдът на БиХ. Боян Гудурич се предаде на полицията в Баня Лука на 1 февруари. Неговият адвокат каза, че Гудурич може да бъде предаден на хърватските власти в началото на следващата седмица и че той предпочита да отиде в Хърватия, а не в Сърбия. Белград е издал своя отделна заповед за арест на Гудурич, в която се посочва, че той е заподозрян в няколко различни престъпления. Пуканич, съсобственик и главен редактор на седмичника „Национал”, загина при атентат с кола бомба в центъра на Загреб на 23 октомври 2008 г. заедно с маркетинговия директор на вестника Нико Франич. Следствието твърди, че Пуканич е задействал бомбата. Четирима други заподозрени по делото бяха изправени пред съда в Загреб на 3 февруари. (РТРС, ХРТ, Ютарни Лист, Б92, Танюг - 17/02/10)
