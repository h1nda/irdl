СВП подкрепя решението на администратора на Бръчко за прекратяване на действието на областното законодателство в окръга
					09/08/2006
					 
						САРАЕВО, Босна и Херцеговина (БиХ) - Службата на върховния представител (СВП) заяви във вторник (8 август), че неотдавнашното решение на международния администратор на Бръчко Сюзън Джонсън да отмени прилагането на областното законодателство в окръга е напълно в рамките на нейните правомощия. В декларацията на СВП се подчертава, че решението ще опрости законовите процедури и е сериозна крачка напред към превръщането на окръга в постоянна единица с многоетническото местно самоуправление. Някои политици в Баня Лука и Сараево разкритикуваха решението на Джонсън като едностранно и незаконно. (Източници на СВП, ПБС БиХ - 08/08/06)
