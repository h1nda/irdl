Ердоган заяви, че турското правителство приветства всички реакции по отношение на проектоконституцията
					16/09/2007
					 
						АНКАРА, Турция -- Всички забележки по отношение на новата конституция на Турция ще бъдат взети под внимание, заяви в петък (14 септември) премиерът Реджеп Тайип Ердоган. Проектът е готов и ще бъде изпратен за мнение първо на всички НПО и политически партии, преди да бъде представен за публичен коментар. Той също ще бъде представен на посланиците на страните-членки на ЕС и на длъжностни лица в Лисабон, тъй като понастоящем Португалия е ротационен председател на ЕС. Накрая новата конституция ще бъде приета от народа в референдум, заяви Ердоган. (Сабах, Милийет, Хурийет - 15/09/07)
