Страни членки на ЕС и САЩ ще предоставят хуманитарна помощ за наводнените райони в България
					02/08/2005
					 
						СОФИЯ, България -- Съединените щати и три страни членки на ЕС - Чехия, Гърция и Словакия, ще предоставят хуманитарна помощ и финансови средства за засегнатите от наводненията райони в България. Според правителствено съобщение за печата, публикувано в понеделник (1 август), Атина ще предостави помощ на стойност 20 000 евро, а се очаква във вторник Чехия за втори път да предостави хуманитарна помощ за 17 000 евро. В средата на юни Прага дари оборудване на стойност 30 000 евро за възстановяване на засегнатите от кризата райони. Не се дават подробности за помощта от Братислава. Освен това в понеделник посолството на САЩ в София обяви, че е осигурило за България допълнителна помощ в размер на 400 000 долара в допълнение към предоставените през юли 50 000 долара. (Уеб-сайт на българското правителство, БНР, бТВ - 01/08/05)
