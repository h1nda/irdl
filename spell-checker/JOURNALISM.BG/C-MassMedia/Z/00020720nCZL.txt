Още четирима обвиняеми отказаха да се признаят за виновни по обвиненията, че са помагали на Младич 
					22/11/2006
					 
						БЕЛГРАД, Сърбия -- Още четирима души, обвинени, че са помагали на издирвания за военни престъпления Ратко Младич да избегне арест, отказаха да се признаят за виновни по време на процеса във Втори градски съд в Белград във вторник (21 ноември). Обвинени са общо единадесет души. Четиримата, които се явиха пред съда във вторник, бяха Боян и Татяна Васкович, които са брат и сестра, Предраг Ристич и Борислав Иванович. Точно когато съдът трябваше да изслуша петия обвиняем, офицера от бившата югославска армия Благоя Говедарица, заседанието бе прекъснато, за да се даде възможност на властите да преценят дали показанията му могат да заплашат националната сигурност. Процесът трябва да продължи следващата седмица. (Данас - 22/11/06; Танюг, РТС - 21/11/06)
