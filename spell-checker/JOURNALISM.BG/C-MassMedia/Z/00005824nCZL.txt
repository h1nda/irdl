Нано: Албания подкрепя безусловно борбата на САЩ срещу тероризма
30/01/2003
 
ТИРАНА, Албания -- В писмо, изпратено в сряда (29 януари) до американския президент Джордж Буш, премиерът Фатос Нано заяви, че решимостта на албанското правителство да подкрепи САЩ в борбата срещу тероризма е "максимална и безусловна". Той потвърди също, че страната му подкрепя Резолюция 1441 на ООН за разоръжаването на Ирак. Нано изрази "дълбоката загриженост на [неговото] правителство от нарушенията на човешките права от страна на диктаторския режим на Саддам Хюсеин". (АТА - 29/01/03)
