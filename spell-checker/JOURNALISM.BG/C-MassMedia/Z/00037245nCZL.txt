Лагумджия от БиХ се противопоставя на екстрадирането на Пурда в Сърбия
					31/01/2011
					 
						САРАЕВО, Босна и Херцеговина (БиХ) -- Златко Лагумджия, лидер на Социалдемократическата партия, която спечели общите избори във Федерация БиХ на 3 октомври, заяви в неделя (30 януари), че се противопоставя на екстрадирането в Сърбия на хърватския ветеран от войната Тихомир Пурда. Пурда бе задържан по-рано този месец на границата между Хърватия и БиХ въз основа на сръбска заповед за арест. Съдът в БиХ е насрочил съдебно заседание във вторник, на което прокуратурата и адвокатският екип на Пурда ще представят становищата си относно искането на Белград за екстрадиция. В интервю за хърватската ХТВ Лагумджия каза също, че хърватският президент Иво Йосипович е внесъл нова динамика в регионалния диалог. (ХРT, Танюг, Блиц - 30/01/11)
