Сърбия предлага правителствени гаранции за освобождаването на Павкович от ареста в Хага
					24/08/2005
					 
						ХАГА, Холандия -- Сръбският министър на правосъдието Зоран Стойкович представи във вторник (23 август) на трибунала на ООН правителствени гаранции за освобождаването от ареста на бившия началник на ГЩ на югославската армия Небойша Павкович. Той е обвинен във военни престъпления в Косово, извършени в периода 1998-1999 г. Стойкович е уверил съда, че Павкович, който се предаде на трибунала през април след продължително отлагане, ще се яви пред Хагския трибунал в момента на започване на процеса срещу него.
						Други новини от вторник -- Сръбското министерство на вътрешните работи съобщи, че е получило писмо от испанското посолство в Белград, в което се дава висока оценка на приноса на полицията за неотдавнашния арест на Абделмаджид Бушар, един от основните заподозрени за участие в атентите в мадридските влакове през март 2004 г. В писмото се изразява благодарност за професионализма, проявен във връзка със случая. (Бета, Танюг - 23/08/05)
