Албания поиска обяснения за отклоняването на самолет за Словакия
					19/01/2010
					 
						ТИРАНА, Албания -- Правителството възнамерява да внесе жалба в Европейската гражданска авиация във връзка с инцидент със 110 пасажери, чийто полет за Италия бе неочаквано отклонен за Словакия в неделя (17 януари). Службата за гражданска авиация потвърди в понеделник, че в крайна сметка пътниците са били транспортирани със самолет до крайното си назначение, Болоня, след като са прекарали 16 часа в хотел близо до летище Братислава. "Това е много неприятен инцидент в историята на албанската и международната гражданска авиация”, каза Ервин Мазнику от авиационната служба. Съответната служба в Словакия ще поиска обяснения от „Еър Словакия”. Междувременно авиолинията заяви, че ще поиска максимално наказание за замесения в случая пилот. Въпреки че причините за отклонението остават неясни, местните медии съобщиха, че по всяка вероятност словашкият екипаж по този начин е протестирал заради неизплатени заплати. (Лаймифундит, Топ Ченъл, Би Би Си, Ора Нюз - 18/01/10)
