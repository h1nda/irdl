Косовските сърби са против прехвърлянето на правомощия към косовските институции
31/03/2003
 
ПРИЩИНА, Косово, Сърбия-Черна гора -- Косовските сърби планират провеждането на улични демонстрации тази седмица в знак на протест срещу предложеното прехвърляне на някои от правомощията на ЮНМИК към местните институции в Косово. Рада Трайкович, една от ключовите фигури в коалицията на косовските сърби "Завръщане", обяви протестите късно в събота (29 март). Сърбите се противопоставят на прехвърлянето на властта, защото смятат, че това е стъпка към независимостта на провинцията. (Tанюг, Б92, БиБиСи - 30/03/03)
