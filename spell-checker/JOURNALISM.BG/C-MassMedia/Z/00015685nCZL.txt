Сръбските законодатели одобряват план за приватизация
					23/08/2005
					 
						БЕЛГРАД, Сърбия и Черна гора -- Сръбският парламент гласува в понеделник (22 август) в подкрепа на правителствения план за приватизация на държавниата фирма НИС. В петролният гигант работят 17 000 работници. Продажбата й е ключово условие за продължаване на подкрепата от страна на МВФ. Фондът иска също да бъде реформирана системата на пенсионното осигуряване в страната, преди да предостави бъдещи заеми и да подкрепи сръбската икономическа и финансова политика.
						Други новини -- Крадци отнесоха 700 кг аноден шлам от изоставения сега минен комплекс "Бор". Сръбската полиция твърди, че от шлама могат да се добият до 1 кг злато и 6 кг сребро, както и други ценни метали. 
						Също в понеделник сръбският президент Борис Тадич се срещна с хърватския музикант Дарко Рундек, който бе нападнат от няколко младежи в края на миналата седмица по време на турнето му в Сърбия. Тадич се извини за възникналия на етническа основа инцидент и го нарече позорен. (РТС, Блиц, Нови лист - 23/08/05; AП, AФП, Бета - 22/08/05)
