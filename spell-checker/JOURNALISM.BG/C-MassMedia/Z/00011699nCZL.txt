ООН и Косово ще похарчат 5,2 млн. долара за възстановяване на църкви 
					
				
					19/08/2004
				
				 
					
							ПРИЩИНА, Косово, Сърбия и Черна гора -- ЮНМИК и правителството на Косово предоставиха в сряда (18 август) 5,2 млн. долара за възстановяване на православните християнски църкви, повредени или разрушени по време на размириците през март. Общо 29 църкви и манастири подлежат на ремонт. Служител на ООН заяви, че проектът първоначално предвижда мерки за запазване на обектите през наближаващата зима. 
						
					
							Други новини: Главнокомандващият на силите на НАТО за Южна Европа, американският адмирал Грегъри Дж. Джонсън, се срещна в сряда с новия ръководител на ЮНМИК Сьорен Йесен-Петерсен в Прищина. Джонсън каза, че НАТО ще продължи ангажимента си по създаване на обстановка на сигурност за всички жители на Косово. (АФП, Танюг, Бета - 18/08/04)
