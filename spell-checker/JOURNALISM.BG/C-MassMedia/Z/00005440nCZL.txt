България затваря реактори, ще възобновява изграждането на нова атомна електроцентрала
20/12/2002
 
СОФИЯ, България -- Българското правителство реши в четвъртък (19 декември) да ускори закриването на двата най-стари реактора на атомната електроцентрала в Козлодуй в съответствие със споразумението с ЕС от 1999 г. Изваждането от експлоатация на двата 440-мегаватови блока ще започне незабавно. Правителството се съгласи да закрие и още два реактора през 2006 г., ако при техническа проверка от страна на ЕС бъде установено, че не са безопасни за работа.
Също в четвъртък, кабинетът реши да възобнови проекта за изграждане на втора атомна електроцентрала в Белене. Предложението бе направено от министъра на енергетиката Милко Ковачев и беше одобрено на редовно заседание на министрите. Проектът Белене беше замразен през 1991 г. и за първи път върнат за преразглеждане преди осем месеца от министър-председателя Симеон Сакскобургготски. През следващите шест месеца ще бъдат извършени четири проучвания за икономическа целесъобразност и след това ще бъде взето решение дали проектът да бъде възобновен. (бТВ, БНТ, БТА, АП, АФП - 19/12/02)
