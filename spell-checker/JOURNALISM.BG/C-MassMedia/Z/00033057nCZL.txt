Албания ще създаде комисия за преброяване на населението
					15/01/2010
					 
						ТИРАНА, Албания -- Комисия от 12 министри ще бъде създадена скоро, за да координира следващото преброяване на населението в Албания, обяви в четвъртък (14 януари) държавният министър Генц Поло. Той обясни, че при преброяването ще бъде отчетен още етническият и религиозен състав на населението с цел да се прекратят честите спорове по тези данни. Експерти и учени критикуваха този аспект на преброяването с довода, че той би позволил на много албанци да приемат гръцка националност и да се облагодетелстват от по-високите пенсии, които Гърция плаща на своите малцинства в други страни. Според Атина в Албания живее малцинство от около 150 000 гръцки граждани, докато според местните власти действителният им брой е около 30 000 души. (Газета Старт, Газета Шиптаре, Шкип, Телеграфи - 15/01/10)
