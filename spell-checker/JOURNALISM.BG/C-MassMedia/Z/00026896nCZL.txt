Промишлени работници в БиХ протестират за по-високо заплащане
					26/06/2008
					 
						САРАЕВО, Босна и Херцеговина (БиХ) -- В сряда (25 юни) повече от 4 000 работници от промишлеността проведоха втори в рамките на една седмица протест пред сградата на правителството в Сараево. Те искат по-високи заплати, изплащане на неизплатени заплати и по-добро социално осигуряване. Средната месечна заплата на работниците в промишлеността е около 250 евро. Миналия вторник хиляди ветерани и инвалиди се присъединиха към протест в столицата с надеждата да получат своите закъснели обезщетения. Този път протестиращите се разотидоха, след като министър-председателя обеща да изпълни техните искания до средата на септември. (РТРС, СРНА, АФП, Дневни Аваз - 25/06/08)
