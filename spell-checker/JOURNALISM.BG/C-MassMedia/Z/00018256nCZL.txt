Албанският премиер Бериша призова за промени в комисията за избирателната реформа
					14/04/2006
					 
						ТИРАНА, Албания -- Премиерът Сали Бериша, който е лидер на управляващата Демократическа партия (ДП), предложи на пресконференция в четвъртък (13 април) ДП и основната опозиционна Социалистическа партия да намалят броя на представителите си в парламентарната комисия за избирателната реформа и да се откажат от правото на вето. Предложението му към СП бе направено след призива в сряда на посланика на ОССЕ в Тирана, Павел Вацек. Тогава посланикът призова комисията незабавно да възобнови своята работа след двумесечно бездействие. (Албейниън Нюз - 14/04/06)
