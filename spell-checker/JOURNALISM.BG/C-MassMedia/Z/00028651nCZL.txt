Коалиционният партньор в правителството на Косово ДЛК номинира двама заместник-министри
					10/12/2008
					 
						ПРИЩИНА, Косово -- Във вторник (9 декември) лидерите на Демократичната лига на Косово (ДЛК) успяха да попълнят два отдавна вакантни поста на заместник-министри. Партията номинира Бехджет Брайшори за заместник-министър на Силите за сигурност на Косово, а Йонуз Кастрати ще бъде заместник-министър на търговията и промишлеността.
						Други новини -- Във вторник беше отбелязан Международният ден за борба с корупцията. В публикация, подкрепяна от Програмата за развитие на ООН, се казва, че съдилищата са най-корумпираните институции в Косово. 
						В сряда се отбелязва Световният ден на човешките права, което подтикна ръководителя на мисията на ОССЕ в Косово, австрийския дипломат Вернер Алмхофер, да заяви, че Косово е приело редица закони, демонстриращи неговия ангажимент за спазване на човешките права. (Коха Диторе, Зери, Косова Сот, Експрес - 10/12/08)
