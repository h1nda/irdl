Край Сливен започва българо-американско учение
13/07/2004
 
СОФИЯ, България -- Съвместно българо-американско военно-пехотно учение започва във вторник (13 юли) на полигона "Ново село" близо до град Сливен. В учението ще участват 900 американски военнослужещи от Националната гвардия на Илиной и 200 български пехотинци. Учението цели да подобри съвместимостта в рамките на натовските въоръжени сили.
Други новини: Финансовият министър Милен Велчев и вътрешният министър Георги Петканов откриха реконструирания КПП "Кулата" на границата с Гърция в понеделник. Според официални представители този КПП ще обработва значителния трафик от и към Олимпийските игри в Атина идния месец. (Focus.news - 13/07/04; Дарик, Медиапул - 12/07/04)
