Според съобщения Младич отказва да се предаде
21/07/2004
 
БЕЛГРАД, Сърбия-Черна Гора -- Цитирайки официални представители, сръбските медии съобщиха в сряда (21 юли), че Белград се опитва да договори предаването на Ратко Младич, но че бившият босненско-сръбски военен лидер е изпратил послание, в което отказва да се предаде. Информационната агенция Бета и всекидневникът Блиц съобщиха, че правителството е в непряк контакт с укриващия се обвинен във военни престъпления чрез негови приятели и членове на семейството му. Външният министър на Сърбия-Черна Гора Вук Драшкович и федералният военен министър Пръвослав Савинич отказаха коментари по повод съобщенията. (Бета, Б 92, Ройтърс - 21/07/04)
