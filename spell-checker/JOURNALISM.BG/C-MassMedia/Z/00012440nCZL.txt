Британски министър посещава Косово и настоява за повече правомощия на местните власти 
		27/10/2004
		 
			ПРИЩИНА, Косово, Сърбия-Черна Гора -- Британският министър по европейските въпроси Денис МакШейн посети Прищина във вторник (26 октомври) и призова международната общност да даде повече правомощия на институциите в Косово. МакШейн освен това заяви, че тези институции трябва да гарантират, че "нито един сърбин, който живее в Косово, не се движи в страх, че нито един сърбин не се безпокои за църквите си, че нито един сърбин не се тревожи за дома си".
			По-късно през деня МакШейн посети Македония, където дискутира предстоящия референдум по новите закони за децентрализацията на местната власт, които биха довели до преначертаване на границите в някои общини. Законите са важен компонент от Охридското мирно споразумение, каза МакШейн. (Утрински вестник, Дневник, Вест - 27/10/04; АФП, Макфакс, А1 ТВ - 26/10/04)
