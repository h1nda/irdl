Ученици с A-SMYLE
					02/09/2009
					A-SMYLE, създадена през 2005 г., е програма за ученически обмен под егидата на Американските съвети за международно образование.
					От Марина Роганович за Southeast European Times в Подгорица -- 02/09/09
 
					 
						
Хелоуин парти на A-SMYLE миналата година в Подгорица. [Maрина Роганович/SETimes]
						През идната учебна година американско-сръбско-черногорската програма за обмен на млади лидери (A-SMYLE) ще насърчи учениците да се откажат, или да избягват тютюнопушенето и ще провежда мозъчни атаки за начините, чрез които Черна гора да стане по-добро място за живеете. "[Проектът е] малък опит да се покаже на черногорските младежи, че тютюнопушенето е сериозен проблем в нашето общество и че като не пушат, те ще запазят здравето си и ще харчат парите си по-разумно", каза Иван Вуксанович, ръководител на A-SMYLE за SETimes. 
						Ученици от основното училище ще се състезават в създаването на най-добър плакат срещу тютюнопушенето, който ще бъде разпространен във всяко основно училище, гимназия или университетски кампус в страната. Победителят ще получи като награда книги за следващата учебна година. 
						Последната част от кампанията срещу тютюнопушенето ще бъде изчистването от цигарени фасове на една от най-престижните гимназии в Подгорица. 
						"Имаме големи планове как да променим обществото, но трябва да променяме нещата едно по едно, а по-малко боклук е винаги добро нещо," казва Вуксанович. 
						A-SMYLE също ще бъде домакин на панаир "Идея", където ученици от местни средни училища могат да измислят начини за издигане на общественото съзнание по отношение на околната среда, човешките права, здравни поблеми на обществото и отделния индивид и да решават други социални проблеми. 
						Участниците ще представят идеите си чрез блог, а жури ще определи десет финалисти. Победителите ще бъдат наградени с финансирането, необходимо за осъществяване на идеите им. 
						"[Главната] цел е да се окуражат младите хора да предприемат действия за подобряване на обществото, в което живеят", каза мениджърът на проекта Федя Павлович. 
						Дневният ред на групата обаче не е само работа. За втора поредна година възпитаници на A-SMYLE ще организират парти за Хелоуин за учениците от основни училища в столицата. 
						A-SMYLE, създадена през 2005 г., е програма за ученически обмен под егидата на Американските съвети за международно образование. Програмата осигурява стипендии за ученици от средните училища, с които те прекарват една учебна година в Съединените щати, според уебсайта на програмата. Когато се върнат, от учениците се очаква да участват в дейности, които създават лидерски умения, с гражданско образование и с услуги за обществото. 
						Финансирането се осигурява чрез Бюрото за образователни и културни въпроси на Държавния департамент на САЩ и чрез Закона за подкрепа на източноевропейската демокрация, според Американските съвети. 
						"Черногорските възпитаници на A-SMYLE бяха изумителни тази година. Подобна инициативност, ентусиазъм и организация са вдъхновяващи. Учениците са образец на положителното влияние, което може да се окаже върху нашето общество, когато действаме, за да решим, а не само говорим за проблемите около нас", казва Скай Уолъс, програмен организатор в Американски съвети.
