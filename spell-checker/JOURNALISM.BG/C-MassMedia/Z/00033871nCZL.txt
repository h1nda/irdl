Румънски кмет бе обвенен в приемане на подкупи
					21/03/2010
					 
						БУКУРЕЩ, Румъния -- Прокурори от Националната дирекция "Антикорупция" (НДА) повдигнаха обвинения за корупция в петък (19 март) срещу кмета на Крайова Антони Соломон. Той бе арестуван на 3 март по подозрения за фалшификации и получаване на подкупи. Местните медии съобщиха, че се твърди, че Соломон е приел 50 000 евро подкуп от местен бизнесмен срещу разрешение за строеж на супермаркет. След арестуването на Соломон, той бе освободен от поста. В петък местен съд отхвърли молбата му за временно освобождаване и го остави в ареста. (Meдиафакс, Журналул Национал, Aдеварул - 19/03/10)
