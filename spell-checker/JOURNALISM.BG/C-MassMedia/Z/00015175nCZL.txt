Представителят на МВФ Роуф казва, че инвеститорите могат да се разтревожат от бавното сформиране на новото българско правителство
					07/07/2005
					 
						СОФИЯ, България -- Постоянният представител на МВФ в България, Джеймс Роуф, каза, че чуждите инвеститори могат да се разтревожат от бавното сформиране на новото българско правителство. В интервю за пресата, публикувано в четвъртък (7 юли), Роуф каза, че общо взето фондът не се притеснява, че политическата нестабилност може да доведе до макроикономически рискове. Той обаче посочи, че чуждите инвеститори предпочитат предсказуема политическа среда. Трите партии, които се представиха най-добре на парламентарните избори на 25 юни - Българската социалистическа партия, НДСВ и етническото Движение за права и свободи, смятат да продължат преговорите за сформиране на коалиционно правителство. Лидерите на трите партии не успяха да стигнат до споразумение в сряда. (Пари, Труд, бТВ - 07/07/05)
