Албания и Румъния започват свободна търговия през януари
23/11/2003
 
ТИРАНА, Албания -- Албания и Румъния ще започнат свободна търговия през януари, съобщиха местните медии в петък (21 ноември). По време на посещението си в Букурещ по-рано тази седмица премиерът Фатос Нано обсъди икономическото сътрудничество между двете страни. Тази година те сключиха търговско споразумение в рамките на Меморандума за либерализация на търговията, подписан от Албания, Македония, България, Хърватия, Румъния, Сърбия-Черна Гора и Босна и Херцеговина. Албания е подписала споразумения за свободна търговия с всички стани от Меморандума, а така също и с Косово. В момента се водят преговори с Турция. (Албейниън Дейли Нюз - 21/11/03)
