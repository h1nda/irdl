Словенският външен министър Збогар каза, че референдумът няма да се отрази на кандидатурата на Хърватия за ЕС 
					25/05/2010
					 
						ЛЮБЛЯНА, Словения -- В понеделник (24 май) външният министър Самуел Збогар каза, че евентуалното отхвърляне на арбитражното споразумение с Хърватия по време на общонационалния референдум на 6 юни в Словения няма да се отрази на кандидатурата на Загреб за членство в ЕС. В интервю за всекидневника „Дело” Збогар посочи, че Хърватия продължава преговорите си за присъединяване дори и преди постигането на споразумението за арбитраж по спора за морската граница. Това може да се окаже спорен момент, тъй като неотдавнашните проучвания на общественото мнение сочат, че повечето словенци са за споразумението. (СТА, ХРТ, Вечерни Лист - 24/05/10)
