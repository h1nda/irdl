Албания, Хърватия и Македония ще работят заедно за членството в НАТО и ЕС
14/11/2003
 
ВАШИНГТОН, Съединени щати -- Високопоставени длъжностни лица, отговарящи за външната политика от Албания, Хърватия и Македония, се срещнаха в четвъртък (13 ноември) в рамките на американска инициатива за Адриатическо партньорство за членство в НАТО. В общо изявление в центъра "Удроу Уилсън" във Вашингтон хърватският заместник-външен министър Иван Симонович, изпълняващият длъжността външен министър на Албания Луан Хайдарага и македонският външен министър г-жа Илинка Митрева очертаха усилията на държавите си за изпълнение на изискванията за членство в НАТО и ЕС. Те призоваха за евро-атлантическа интеграция на всички балкански страни и обещаха да работят заедно за постигането на тази крайна цел. (ВOA - 13/11/03)
