Йеремич заяви, че Сърбия е готова да предложи на Косово 95 % автономия
					04/10/2007
					 
						БЕЛГРАД, Сърбия -- Белград е готов да предостави на Косово 95 % от своите компетенции, но не и тези, свързани с териториалната цялост и суверенитета на Сърбия, каза пред белградското Радио Б92 сръбският външен министър Вук Йеремич във вторник (2 октомври). Той заяви, че това предложение ще бъде начело в дневния ред в следващия кръг от преките преговори между Белград и Прищина в Брюксел.
						В сряда Йеремич откри в Белград двудневна международна конференция, посветена на страните, засегнати от бомбардировки с касетъчни бомби. Той охарактеризира Сърбия като пряка жертва на тези боеприпаси и каза, че се обмисля едностранен мораториум върху използването им. (Б92, Макфакс, РТС, Уебсайт на сръбското правителство, Танюг, РТС - 03/10/07)
