Прокурор от трибунала в Хага поиска дългогодишна присъда за Милутинович
					21/08/2008
					 
						ХАГА, Холандия -- Прокурорът от Трибунала на ООН за военни престъпления Томас Ханис поиска в сряда (20 август) присъди от 20 години до доживотен затвор по време на заключителната си пледоария в процеса срещу шест бивши висшестоящи сръбски длъжностни лица, сред които е и бившият президент Милан Милутинович. Милутинович, който изпълняваше длъжността президент в периода 1997-2002 г., и другите подсъдими са обвинени в извършването на военни престъпления по време на конфликта в Косово от 1998-1999 г. Всички настояват, че не са виновни. (Макфакс, БТА, BalkanWeb, Бета, B92 - 21/08/08)
