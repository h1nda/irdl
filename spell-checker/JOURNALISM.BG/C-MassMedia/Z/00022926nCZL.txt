Ляич отхвърли предложение за сливане на части от Южна Сърбия с Косово
					17/06/2007
					 
						БЕЛГРАД, Сърбия -- Председателят на правителствения координационен орган за Южна Сърбия Расим Ляич отхвърли в петък (15 юни) искане на бивши етнически албански партизани за сливане на т.н. Долина Прешево с Косово. Това стана по време на митинг на ветерани от разформированата Освободителна армия за Прешево, Буяновац и Медведя, проведен в Прешево по-рано в петък. 
						Ляич заяви, че искането е неприемливо както за Сърбия, така и за международната общност и че всички проблеми в Южна Сърбия трябва да бъдат решавани единствено в рамките на процесите на демократизация и реформи на местното управление. Южна Сърбия получава повече инвестиции, отколкото който и да е друг район в страната, добави той. (Блиц, Политика - 16/06/07; Танюг, РТС - 15/06/07)
