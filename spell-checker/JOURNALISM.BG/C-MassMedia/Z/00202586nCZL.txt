ИбрахимРуговаПрезидент на Косово(ББC, CНН, Икономист, Министерство на външните работи и страните от британската общност на Британското правителство)
 
 
Ибрахим Ругова става първия Косовски президент на 4 март 2002г., вследствие на изборната победа от 17 ноември 2001г..
Роден в Koсово през 1944г., Ругова изучава лингвистика в парижката Сорбона . След завръщането си в Косово става професор по албанска литература и писател. През 1989г. оглавява съюза на писателите на Косово.
По-късно през същата година югославския президент Слободан Милошевич отнема автономността на областта, което води до основаване на Демократичната Лига на Косово (ДЛК) - първата не-комунистическа партия в Косово.
През 90-те години Ругова е начело на ДЛК, следвайки политика на мирно противопоставяне на режима на Милошевич. ДЛК бойкотира сръбските и федерални избори и спомага за създаването на паралелно управление за етническото албанско население в болниците, училищата и данъчните структури. През 1992 и 1998 г. Ругова е избран за президент на самопровъзгласилата се “Република Косово", която не е призната от властите в Белград.
Мирната политика на Ругова е подложена на критика в средата на 90-те години, когато Косово е изключено от Дейтънското мирно споразумение – знак, който много етнически албанци тълкуват като показателен, че областта има малки шансове да спечели подкрепата на Запада в стремежите си за независимост.
През февруари 1999г. Ругова взема участие в мирните преговори в Рамбуйе като член на делегацията на косовските албанци.
През октомври 2000г. партията на Ругова отново печели поддръжката на избирателите и печели общинските избори в Косово с 58 процента гласовете. На всеобщите избори през ноември 2001 г., ДЛК се сдобива с 46 процента от гласовете, което и дава възможност да победи, но не с мнозинство. През март 2002г., след тримесечни дебати по споразумението за разпределение на властта с другите партии на етнически албанци, Ругова е провъзгласен за президент на Косово.
