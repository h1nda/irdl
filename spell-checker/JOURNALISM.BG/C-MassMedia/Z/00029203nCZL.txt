Ердоган предупреди за антисемитизъм в Турция
					04/02/2009
					 
						АНКАРА, Турция -- Във вторник (3 февруари) министър-председателят Реджеп Тайип Ердоган призова обществеността да се въздържа от антисемитски действия и обеща да не толерира подобни актове. Критиката към Израел не трябва да бъде погрешно разбирана като антисемитизъм, заяви Ердоган на заседание на парламентарната група на своята Партия на справедливостта и развитието. "В историята на тази страна никога не е имало антисемитизъм и ние никога не сме виждали в евреите врагове", подчерта той. Турската еврейска общност напоследък е обезпокоена от нарстващото напрежение, последвало поредица от антиизраелски демонстрации от началото на офанзивата в Газа.
						Други новини -- Медиите съобщиха във вторник, че група турски граждани се противопоставя на решението на прокуратурата да не заведе съдебно дело във връзка с петиция по интернет за поднасяне на извинения за убийствата на 1,5 милиона арменци цивилни граждани от отоманските турци през Първата световна война. В своите възражения групата твърди, че прокуратурата не е провела подробно разследване на случая, тъй като организаторите на петицията дори не са били разпитани. (Сабах - 04/02/09; Хюриет, АФП, АП, Си Ен Ен Търк, Анадолска информационна агенция - 03/02/09)
