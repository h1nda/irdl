Турска делегация отпътува за Сирия 
					28/04/2011
					
						АНКАРА, Турция -- Министър-председателят Реджеп Тайип Ердоган изпрати в четвъртък (28 април) делегация в Сирия като част от усилията да се подпомогнат реформите там. „Ние не желаем авторитарен, тоталитарен режим” в Сирия, каза Ердоган. „Надяваме се, че процесът на демократизация ще бъде бързо осъществен. Нашите представители ще представят някои от нашите препоръки”, каза той късно вечерта в сряда. 
						Междувременно в сряда американският заместник-министър на финансите, отговарящ за борбата c тероризма и финансовото разузнаване, Дейвид Коен, изрази загриженост във връзка с разрастващите се търговски връзки на Турция с Иран. Неговият коментар бе направен след двудневното му посещение в Анкара, където той се срещна с представители на правителството и банкери. Коен призова турските банки да не работят с включени в черния списък ирански финансови институции и ги предупреди да се пазят Иран да не използва финансовите връзки в подкрепа на усилията си за придобиване на ядрено оръжие. (Джумхуриет, Радикал, Тюркие - 28/04/11; Хюриет - 27/04/11)
