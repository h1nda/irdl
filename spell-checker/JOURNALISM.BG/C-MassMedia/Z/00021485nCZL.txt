Турската полиция арестува осем души по обвинения в ислямистка пропаганда
					05/02/2007
					 
						ИСТАНБУЛ, Турция -- Полицията съобщи в неделя (4 февруари), че е арестувала осем души, заподозрени в разпространение на пропаганда за ислямистка терористична групировка. Заподозрените са били задържани в южната провинция Адана за разпространяване на пропаганда на "Хизбула" по време на срещи на Асоциация "Мустазафлар", законна ислямска организация. "Хизбула", която няма връзка с ливанската "Хизбула", стои зад убийствата на няколко кюрдски активисти в Турция в края на 90-те години. Тя иска да събори светския режим в Турция и да основе държава, основана на ислямския закон - шериата. (Ройтерс - 04/02/07)
