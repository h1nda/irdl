Черногорската СДП подкрепи свалянето на имунитета на Мугоша
					10/08/2009
					 
						ПОДГОРИЦА, Черна гора -- По-малкият партньор в управляващата коалиция, Социалдемократическата партия (СДП), заяви в събота (8 август), че ще подкрепи решението за сваляне на депутатския имунитет на кмета на Подгорица Миомир Мугоша. Членът на Демократичната партия на социалистите на премиера Мило Джуканович Мугоша бе обвинен миналата седмица в нападение срещу двама черногорски журналисти. Заместник-председателят на парламента Рифат Растодер каза, че неговата СДП ще подкрепи решението, ако то помогне за изясняването на случая. Държавният прокурор Ранка Чарапич каза, че засега не са налице доказателства за откриване на наказателно производство срещу Мугоша. (Б92, ФоНет - 09/08/09; Виести, РТС - 08/08/09)
