Албанските социалисти призовават за ускоряване на процеса на интеграция в ЕС
					29/04/2008
					 
						БРЮКСЕЛ, Белгия -- Еди Рама, лидер на албанската опозиционна Социалистическа партия (СП), заяви в понеделник (28 април), че Албания трябва да използва инерцията, придобита от неотдавнашната покана да се присъедини към НАТО и да кандидатства за статут на страна-кандидатка за членство в ЕС тази есен. В Брюксел той каза, че "Албания е изгубила твърде много време през годините поради разединението на политическата сцена, от което са имали полза политиците, а хората са били нейни заложници." 
						Също в понеделник лидерът на Социалистическото движение за интеграция (СДИ) Илир Мета е изпратил писмо до Рама, в което изразява своята готовност да се присъедини към "новия съюз", чийто инициатор е Рама. Мета го призова да ревизира неотдавнашните поправки в конституцията, изготвени от СП и управляващата Демократическа партия. (Шкип, Кориер, Панорама, Шекули, Панорама, Koха Диторе - 29/04/08; БолкънУеб, 24-оре, ТопЧенъл - 28/04/08)
