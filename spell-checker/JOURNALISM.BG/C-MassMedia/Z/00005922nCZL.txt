Посланиците на ЕС в БиХ призовават за провеждане на важни данъчни реформи
09/02/2003
 
САРАЕВО, Босна и Херцеговина (БиХ) -- В събота (8 февруари) посланиците на страните-членки на ЕС направиха общо изявление, в което подчертават необходимостта от провеждане на ключови данъчни реформи в страната. Изявлението призовава босненските власти да предприемат мерки за създаването на единна митническа служба и за въвеждане на ДДС в цялата страна. Като краен срок международната общност определя 19 февруари. В изявлението се подчертава, че тези реформи ще са решаващи за получаването на обещаните помощи от 60 млн. евро и ще бъдат приети като знак, че Босна и Херцеговина наистина желае членство в съюза.
В други новини, Службата на върховния представител (СВП) на международната общност в БиХ отхвърли в петък решението да се отложат дебатите за новите министри, номинирани за правителството на Федерация БиХ (ФБиХ). Според СВП камарата на представителите на ФБиХ е трябвало да продължи дебатите за номинираните, чието назначаване не е спорно. (ПБС БиХ, ХИНА - 08/02/03; БХ Радио 1, СРНА, БиБиСи, РТРС - 07/02/03)
