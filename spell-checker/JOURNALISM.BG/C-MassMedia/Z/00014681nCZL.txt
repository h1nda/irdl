Провали се инициативата на опозицията за вот на недоверие срещу сръбския кабинет
					25/05/2005
					 
						БЕЛГРАД, Сърбия и Черна гора -- Както бе очаквано от мнозина, инициативата на опозиционната Сръбска радикална партия за вот на недоверие срещу кабинета на премиера Воислав Кощуница се провали в парламента във вторник (24 май). Управляващата коалиция бе подкрепена от 126 от всичко 246 присъстващи депутати. В аргументите си против искането правителството подчерта неотдавнашните положителни събития и особено благоприятното предварително проучване на ЕС.
						Междувременно в Черна гора проучване на Центъра за демокрация и човешки права установи, че около 40,5% от черногорците вероятно ще гласуват за независимост в бъдещ референдум, в сравнение с 36%, които ще гласуват против. Резултатите от проучването бяха огласени във вторник.
						Също във вторник високопоставени представители на Сърбия и Сърбия и Черна гора съгласуваха принципите на съвместната платформа за Косово, която ще бъде представена на заседанието в петък на Съвета за сигурност на ООН в Ню Йорк. Сръбският президент Борис Тадич и премиерът Воислав Кощуница подчертаха своята готовност да се срещнат с косовските си колеги. (Данас - 25/05/05; Бета, Танюг - 24/05/05)
