Еврокомисарят Рен: "България и Румъния вървят към присъединяване през 2007 г. въпреки нееднозначните резултати от прегледите" 
					27/04/2006
					 
						БРЮКСЕЛ, Белгия -- В сряда (26 април) еврокомисарят по разширяването Оли Рен даде сигнал, че България и Румъния вървят към присъединяване към ЕС на 1 януари 2007 г. Рен каза, че целта му е дотогава двете страни да са завършили процеса на присъединяване. Той похвали Букурещ за активната кампания срещу корупцията по високите етажи на правителството. Комисарят обаче бе критичен към действията на България, като каза, че има много малко разследвания срещу организираната престъпност или корумпирани държавни служители. Европейската комисия ще оцени напредъка на двете страни в специален доклад, който ще бъде публикуван следващия месец. (БНР, Дарик, Найн О'Клок - 27/04/06; БиБиСи - 26/04/06)
