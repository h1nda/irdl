Софийски съд започна процес срещу предполагаеми престъпни босове
					09/06/2006
					 
						СОФИЯ, България -- В четвъртък (8 юни) съдиите решиха да открият съдебния процес срещу двама предполагаеми големи престъпни босове, братята Красимир и Николай Маринови, известни като "Маргините". Те са обвинени в заговор за убийството на съперник от подземния свят, Иван Тодоров, и в опит за убийство на Никола Дамянов, финансов експерт, и Любен Гоцев, бивш генерал от Държавна сигурност. Прокуратурата каза, че това е първият обвинителен акт срещу предполагаеми лидери на организираната престъпност, но не и последният. Адвокатите на подсъдимите обаче заявиха, че процесът ще бъде силно повлиян от усилията на правителството да впечатли ЕС, който неколкократно призовава България да засили действията срещу организираната престъпност. (Медиапул, бТВ, Нова ТВ - 08/06/06)
