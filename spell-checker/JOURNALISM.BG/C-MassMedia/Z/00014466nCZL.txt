Турция и БиХ се споразумяха за мерки срещу тероризма
					06/05/2005
					 
						САРАЕВО, Босна и Херцеговина (БиХ) -- Министърът на сигурността на БиХ Бариша Чолак и турският вътрешен министър Абдулкадир Аксу подписаха в четвъртък (5 май) споразумение за конкретни мерки срещу тероризма. Всички те са в съответствие със споразумението от 2000 г. между Съвета на министрите на БиХ и турското правителство за борба срещу тероризма, организираната престъпност и контрабандата на наркотици. Чолак отбеляза значението на обмяна на информация за решаването на тези проблеми, докато Аксу предложи подкрепата на Турция за обучаване на местните власти. Турция е готова да предостави и помощ за реформирането на полицията в БиХ. (Фена, СМ на БиХ, ПБС БиХ - 05/05/05)
