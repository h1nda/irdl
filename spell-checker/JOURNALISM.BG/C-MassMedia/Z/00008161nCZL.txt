Според международен представител БиХ е на прага на неплатежоспособността
29/08/2003
 
САРАЕВО, Босна и Херцеговина (БиХ) -- Говорител на офиса на Паси Ашдаун, Върховен представител на международната общност в БиХ, заяви в четвъртък (28 август), че страната е на прага на неплатежоспособността. "БиХ започна годината, харчейки почти четири пъти повече отколкото печели," посочи Кевин Съливан в коментар относно дефицита от 910 млн. евро за първото тримесечие. Той предупреди, че страната ще банкрутира, ако икономическите реформи не се приложат скоро, позовавайки се по-конкретно на усилията за ускоряване на приватизацията, намаляване на бюрокрацията и борбата срещу корупцията. БиХ е получила 5 млрд. евро от 1995 година досега, но не е отбелязала значим напредък в преустройството на икономиката си и привличането на чуждестранни инвестиции. Безработицата от над 40 %, и външният дълг над 2 млрд. евро остават ключови предизвикателства. (АФП, СРНА, Би Би Си - 28/08/03)
