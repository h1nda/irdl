Кипърските гърци заклеймиха посещението на Ердоган в Северен Кипър
					21/07/2008
					 
						НИКОЗИЯ, Кипър -- Официални представители на кипърските гърци заклеймиха в неделя (20 юли) посещението на турския премиер Реджеп Тайип Ердоган в северната част на разделения остров. Ердоган присъства на церемония за отбелязване на пристигането на турските войски в северната част на 20 юли 1974 г. "Незаконното посещение на Ердоган в окупираните области на Кипър не помагат за създаването на възможно най-добрите условия за решаването на кипърския проблем", заяви в неделя президентът на Кипър Деметрис Христофиас. Той и лидерът на кипърските турци Мехмет Али Талат се очаква да се срещнат в петък за окончателен преглед на подготовката за преговорите по обединението. (КНА, Филелефтерос, Политис, AНА-МПА, Катимерини - 20/07/08)
