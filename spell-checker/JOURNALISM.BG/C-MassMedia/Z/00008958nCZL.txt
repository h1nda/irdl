Солана обсъжда полицейската мисия на ЕС с македонския вътрешен министър
05/11/2003
 
СКОПИЕ, Македония -- Вътрешният министър Хари Костов се срещна с Върховния представител на ЕС по сигурността Хавиер Солана в Брюксел във вторник (4 ноември), за да обсъдят полицейската мисия на ЕС в Македония "Проксима", която ще наследи военната мисия "Конкордия" на 15 декември. Те също така са обсъдили регионалната сигурност и хода на кампанията в Македония за събиране на незаконното оръжие.
Други новини: във вторник македонска делегация е представила националния План за действие за членство в НАТО за 2003-2004 г. пред НАТО в Брюксел. На свой ред представителите на Алианса са призовали Скопие да ускори реформите. (МИА, А1 ТВ - 04/11/03)
