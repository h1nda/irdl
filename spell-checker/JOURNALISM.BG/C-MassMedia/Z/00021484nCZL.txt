Сръбският външен министър призовава за промени в плана за Косово 
					05/02/2007
					 
						БЕЛГРАД, Сърбия -- Външният министър Вук Драшкович заяви в интервю в неделя (4 февруари), че страната му трябва да сезира ООН и да поиска промени в плана на специалния пратеник Марти Ахтисаари за бъдещето на Косово. По-специално, каза той, Белград трябва да поиска изменение, по силата на което Косово да остане част от сръбската територия. 
						Президентът Борис Тадич междувременно покани сръбското висше ръководство на среща в понеделник за изготвяне на бъдещата стратегия на страната за Косово. Сръбските лидери в провинцията обявиха в неделя, че възнамеряват да организират протестни демонстрации срещу плана на Ахтисаари. Имаше и призиви за референдум за проектоплана. (AП - 04/02/07)
