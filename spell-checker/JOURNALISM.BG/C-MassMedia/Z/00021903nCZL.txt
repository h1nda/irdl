Австрия задържа бивш високопоставен хърватски военен, издирван по обвинения в корупция
					14/03/2007
					 
						ЗАГРЕБ, Хърватия -- Властите във Виена потвърдиха във вторник (13 март), че са задържали бившия хърватски заместник-министър на отбраната Владимир Загорец по обвинения в корупция. Той е бил арестуван въз основа на международна заповед за арест, издадена от Хърватия, която го обвинява в незаконно присвояване на 5 млн. щатски долара от Министерството на отбраната по време на конфликтите в бивша Югославия. Генерал Загорец е отговарял за доставката на оръжия за хърватската армия. (Вечерни лист - 14/03/07; ХИНА, РТС - 13/03/07)
