Съдържанието на документ, чието съдържание е стигнало до пресата, разкрива, че изгонването на роми е било преднамерено
					12/09/2010
					 
						ПАРИЖ, Франция -- Съдържанието на вътрешно писмо, издадено това лято от Вътрешното министерство на Франция, стигна до медиите в събота (11 септември) и, изглежда, че то противоречи на неотдавнашните изявления на правителството, в които се твърди, че противоречивото изгонване на нелегални имигранти, не е било насочено срещу роми. Бележката, изпратена до префектите в началота на август, се казва, че "в рамките на три месеца 300 нелегални лагери трябва да бъдат премахнати и то предимно тези на ромите". Точно миналия четвъртък министърът на имиграцията Ерик Бесон заяви, че мерките не са били насочени специално срещу ромите. "Отношението към тези хора няма никаква връзка с тяхната истинска или предполагаема принадлежност към ромската общност", каза Бесон на фона на нарастващите критики от страна на международната общност срещу изгонването на стотици роми в техните страни: България и Румъния. В петък френският президент Никола Саркози разговаря по телефона със своя румънски колега Траян Бъсеску. Те се споразумяха "да реагират ефективно на проблема, свързан с интегрирането на ромите", съобщиха от канцеларията на Саркози. (ДПА, Льо Паризиен, AФП - 11/09/10)
