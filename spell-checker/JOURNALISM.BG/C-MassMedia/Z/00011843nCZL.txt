Трибуналът налага адвокат на Милошевич
					02/09/2004
					 
						ХАГА, Холандия -- Съдиите от Трибунала на ООН наложиха адвокат на бившия президент на Югославия Слободан Милошевич, за да предотвратят понататъшни отлагания на делото поради влошеното му здравословно състояние. Съдът постанови решението си в четвъртък (2 септември), но не обяви веднага кой ще е адвоката и кога точно ще бъде назначен. В сряда ищците обвиниха Слободан Милошевич, че е нарушил закона, тъй като не е следвал лекарските предписания. Позовавайки се на медицинския рапорт за здравето на бившия юго-президент ищеца Джофрей Найс съобщи пред съда, че обвиняемият е представял невярна иформация относно лекарствата, които е взимал. По-рано днес Милошевич завърши началното си изказване като изложи объркана теория за разпадането на Югославия чрез заговор. (АП, ББС, АФП - 01/09/04)
