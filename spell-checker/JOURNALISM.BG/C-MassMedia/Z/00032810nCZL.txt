Балканите са затрупани от сняг и обхванати от силен студ
					21/12/2009
					 
						БЕЛГРАД, Сърбия -- Обилни снеговалежи, поледици и мразовити температури парализираха Балканите в неделя (20 декември). Около 50 водачи на автомобили заседнаха на пътя край Пожарево, Източна Сърбия, заради обилния снеговалеж. Северната провинция Войводина също бе покрита от сняг, който причини хаос по пътищата. В Босна и Херцеговина (БиХ) има големи задръствания на движението. Много пътища в Черна гора бяха затворени заради снега, а пътуванията са опасни заради поледиците. Проблеми има и в Гърция, Румъния и България. 
						В Хърватия влаковете по жп линията Загреб-Сплит спряха за няколко часа в неделя заради лошото време. Рано в понеделник най-малко 60 пътници пострадаха, когато влак не успя да спре и се удари в буфер на главната жп гара в Загреб. Влакът, пристигащ от гр. Сисак, е превозвал над 100 ежедневно пътуващи за работа пътници. (Нафтемборики, ХРТ, Нова ТВ, Явно, Ютарни Лист - 21/12/09; ДПA - 20/12/09)
