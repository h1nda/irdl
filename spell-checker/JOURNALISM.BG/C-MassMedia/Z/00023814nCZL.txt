Председателят на ЕК Барозу призова за повече реформи в Румъния
					07/09/2007
					 
						БУКУРЕЩ, Румъния -- В реч пред съвместна сесия на парламента в четвъртък (6 септември), председателят на Европейската комисия Жозе Мануел Барозу призова Румъния да ускори хода на реформите, особено в съдебната система и в борбата срещу корупцията и организираната престъпност. Той добави, че страната играе важна роля в осигуряването на енергийната сигурност на ЕС и в планиранета на имиграционните политики. Той също отбеляза, че бъдещите избори за Европейски парламент ще играят важна роля за предаването на европейските ценности на румънците. Той призова депутатите да призоват за по-голяма избирателна активност на изборите на 25 ноември. 
						В други новини от четвъртък се съобщава, че румънски войник е бил убит от противопехотна бомба в Афганистан. Четирима други в брониран автомобил са били раненени. Румъния има 855 военнослужещи в Афганистан. (Евениментул Зилеи, Котидианул, Найн O'клок - 07/09/07; Ромпрес, Медиафакс, Hotnews.ro, Ройтерс, ДПА, AФП, Ромпрес, Синхуа- 06/09/07)
