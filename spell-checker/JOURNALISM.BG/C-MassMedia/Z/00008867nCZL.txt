Черногорски прокурор настоява за уволнението на длъжностни лица, замесени в скандал за трафик на проститутки
29/10/2003
 
ПОДГОРИЦА, Сърбия-Черна Гора -- Държавният прокурор на Черна Гора Весна Меденица е поискала от правителството да уволни заместник-прокурора Зоран Пиперович и още един представител на съдебната власт във връзка със скандала за трафик на проститутки. Миналата година молдовянка обвини Пиперович и други длъжностни лица, че са упражнили сексуално насилие върху нея, докато е била държана против волята й в черногорски публичен дом. Пиперович бе арестуван за кратко и след това пуснат на свобода поради липса на доказателства. (АФП - 28/10/03)
