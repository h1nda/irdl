Войници на ЕС и НАТО претърсиха дома на Караджич в Пале 
					01/07/2007
					 
						ПАЛЕ, Босна и Херцеговина (БиХ) -- Войници на ЕС и НАТО претърсиха в петък (29 юни) дома на босненския сръбски военновременен лидер Радован Караджич. В дома му те завариха съпругата на Караджич Лиляна Зелен Караджич, дъщеря му Соня и двете й деца. Децата бяха отведени от дома, докато италианските полицаи разпитваха двете жени. Войниците взеха някои документи от дома на Караджич. Оказана им бе помощ от представители на Трибунала на ООН за военни престъпления и от Министерството на вътрешните работи на Република Сръбска. 
						Говорител на мироопазващите сили заяви, че обискът е бил извършен, за да се събере информация за местонахождението на Караджич, а също и за да се окаже натиск върху мрежите, подкрепящи военнопрестъпниците. Това е седмият обиск, извършен от ЮФОР и НАТО в семейния дом на Караджич в Пале през последните две години. (Независне Новине - 30/06/07; РТРС, Срна, AФП, Ройтерс - 29/06/07)
