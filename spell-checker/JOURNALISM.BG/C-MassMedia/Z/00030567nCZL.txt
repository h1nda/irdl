Бивш дипломат може да свидетелства в процеса срещу Караджич
					11/06/2009
					 
						ХАГА, Холандия -- Прокурорите от Трибунала на ООН за военни престъпления поискаха съдът да призове бившия британски дипломат лорд Дейвид Оуен като свидетел в процеса срещу бившия босненски сръбски лидер Радован Караджич. В изявление от сряда (10 юни) прокурорите посочват, че Оуен, който бе пратеник на ЕС в преговорите по конфликта от 1992-1995 г., "се е срещнал 25 пъти с ответника, освен телефонните разговори и писмената кореспонденция". Оуен бе съавтор на мирния план “Ванс-Оуен” от 1993 г., който не успя да сложи край на конфликта. (АФП, БГНЕС - 10/06/09)
