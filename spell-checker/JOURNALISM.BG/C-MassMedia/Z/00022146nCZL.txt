Трибуналът на ООН осъди сърбин за изнасилване в безпрецедентен процес
					05/04/2007
					 
						ХАГА, Холандия -- Трибуналът на ООН за военни престъпления осъди в сряда (4 април) бивш босненски сръбски полицай на 15 години затвор за неколкократно изнасилване на две мюсюлманки по време на конфликта от 1992-1995 г. Една от жертвите е била едва на 15 години, когато насила е била превърната в сексробиня. 46-годишният Драган Зеленович се призна за виновен през януари, като каза, че не иска да се налага жертвите да се явяват пред съда и така да бъдат допълнително травматизирани. 
						Делото срещу Зеленович създаде нов прецедент, тъй като за първи път изнасилването бе разглеждано като престъпление срещу човечеството. Други трима босненски сърби, обвинени по същото време, бяха осъдени на 12 до 28 години затвор. (Независне новине - 05/04/07; AП, РТРС, НТВ Хаят, Фена - 04/04/07)
