Турската полиция разби балканска наркобанда
					21/10/2009
					 
						АНКАРА, Турция -- Полицията е разбила балканска банда за производство и разпространение на наркотици, за която се смята, че е имала лаборатория в България, съобщиха медиите в сряда (21 октомври). Операцията е била проведена, след като полицията в Истанбул е заловила пет тона оцетен анхидрид, вещество, използвано при производството на хероин. Общо 500 полицаи и 250 жандармеристи са взели участие в операцията. Заподозрените наркотрафиканти се опитали да избягат в Гърция, но са били заловени на ГКПП "Ипсала". Бандата е заподозряна в трафик на наркотици в Турция и през Балканите. В нея са участвали словенци, турци и македонци. Властите съобщиха, че групата е произвеждала суровините, използвани в производството, в бивша фабрика за кисело мляко в провинция Текирдаг. (Хаберлер, БТА - 21/10/09)
