Бериша заяви, че борбата с наркотиците е върховен приоритет за Албания 
					25/03/2010
					 
						ТИРАНА, Албания -- В сряда (24 март) министър-председателят Сали Бериша каза, че борбата с контрабандата на наркотици и производството на марихуана е начело в списъка на приоритетните задачи, които Албания трябва да изпълни, преди да може да се възползва от процеса на либерализиране на визовия режим с ЕС. На конференция в Тирана за обсъждане на план за борба с производството и контрабандата на наркотици Бериша похвали усилията, полагани от полицията. Той призова също така кметовете в цялата страна да бъдат по-активни в докладването за производители на наркотици и ги предупреди, че ако не сътрудничат, самите те са заплашени от последствия. (НОА, Лаймифундит, Ора Нюз - 24/03/10)
