Хърватия обяви извънредно положение във връзка с наводненията след проливните дъждове 
					02/06/2010
					 
						ЗАГРЕБ, Хърватия -- Проливни дъждове станаха причина за наводнения в източната област Славонски Брод, което накара властите да обявят извънредно положение във вторник (1 юни). Жителите на най-застрашените села в Славония и Бараня бяха евакуирани. Някои пътища бяха залети от водата, след като реките излязоха от бреговете си. Министърът на регионалното развитие, горите и управлението на водите Божидар Панкретич посети района и обеща правителствена помощ. Щетите, нанесени само на земеделието в района, се оценяват на над 27 милиона евро. (ХРТ, Кроейшън Таймс, Б92, Макфакс - 01/06/10)
