Албанският министър на европейската интеграция заяви, че ССА ще бъде подписано през юни
					29/05/2006
					 
						ТИРАНА, Албания -- Министърът на европейската интеграция Аренца Трашани заяви пред пресата в неделя (28 май), че Споразумението за стабилизация и асоцииране (ССА) на Албания с ЕС ще бъде подписано на 12 юни. Датата е спомената пред албански официални представители, но не е официално потвърдена. Трашани подчерта още значението на влизането в сила на т. нар. Междинно споразумение, което е икономическата част на ССА. Според Трашани то ще означава, че "всички албанци ще се ползват от по-ниски митнически тарифи, по-голям обмен на стоки между договарящите страни и спад в цените на стоките." Албания започна преговорите по ССА през януари 2002 г. (Албейниън Нюз - 29/05/06)
