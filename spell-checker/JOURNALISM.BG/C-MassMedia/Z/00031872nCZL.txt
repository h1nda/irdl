Гърция е на първо място сред балканските държави по човешко развитие
					05/10/2009
					 
						НЮ ЙОРК, Съединени щати -- Гърция заема най-високото място сред балканските страни в Доклада за човешкото развитие за 2009 г. на Програмата за развитие на ООН (ПРООН), публикуван в неделя (4 октомври). Страната постигна индекс от 0,942, нареждайки се на 25-о място в списъка, който класира 182 държави въз основа на средна продължителност на живота, грамотност, посещаемост на учебни заведения и БВП на глава от населението. България е на 61-во място с резултат 0,840. Румъния е с две места по-ниско -- на 63-то място, следвана от Черна гора и Сърбия, съответно на 65-о и 67-о място. Албания е на 70-о, Македония на 72-ро, Босна и Херцеговина на 76-о, а Турция на 79-о място. Според ПРООН страните с индекс над 0,900 са с много високо равнище на човешко развитие. Норвегия оглавява класацията с 0,971. (AФП, Фокус, БТА - 05/10/09; Информационен център на ООН - 04/10/09)
