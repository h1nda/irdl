Ахмети заяви, че няма опасност от дестабилизация на Македония
12/06/2003
 
СКОПИЕ, Македония -- След двучасова среща в сряда (11 юни) с премиера Бранко Цървенковски лидерът на Демократическия съюз за интеграция Али Ахмети заяви, че Македония не е изправена пред опасност от дестабилизация. Той добави, че местните власти, в сътрудничество с полицията и международните умиротворителни сили, постоянно следят за сигурността в отделните райони с цел избягване на насилия.
Също в сряда парламентът прие национална стратегия по сигурността и отбраната. Тя очертава насоките за укрепване на сигурността и е изработена в съответствие с Охридското рамково споразумение. Опозиционните партии ВМРО-ДПМНЕ и Либералната партия се отнасят критично към стратегията. (МИА, A1 TВ, Макфакс - 11/06/03)
