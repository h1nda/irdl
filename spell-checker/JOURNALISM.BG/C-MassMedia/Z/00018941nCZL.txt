Турция може да търси обезщетение от Гърция за самолетната катастрофа над Егейско море 
					15/06/2006
					 
						АНКАРА, Турция -- Говорителят на външното министерство Намик Тан съобщи в сряда (14 юни), че Анкара може да потърси компенсации от Атина, ако разследването на катастрофата от 23 май между турски и гръцки изтребител над Егейско море докаже, че за това е виновен гръцкият пилот. В сблъсъка, последвал мнимия въздушен бой, бяха унищожени и двата самолета, а гръцкият пилот пилот загина, докато турският бе спасен. И двете правителства положиха усилия за запазване на отношенията си след инцидента, като обявиха миналата седмица редица "мерки за изграждане на доверие" и повишен обмен на информация между въоръжените си сили. (НТВ, TurkishPress.com, Нафтемпорики, То Вима, АНА - 14/06/06)
