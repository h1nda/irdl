Пожарът на хърватския остров Корнати взе още една жертва
					17/09/2007
					 
						ЗАГРЕБ, Хърватия -- Още един пожарникар, тежко ранен при пожара на остров Корнати в края на миналия месец, почина рано сутринта в неделя (16 септември), с което общият брой на жертвите достигна 12 души. Анте Юричев Микулин бе само на 22 години. Междувременно роднини на жертвите обявиха в петък своето решение да реагират на "неуместните" изявления на някои държавни служители във връзка с трагедията на о. Корнати. Те настояват да получат повече информация за действителните събития на острова на 30 август и разкритикуваха хърватския министър на отбраната Берислав Рончевич, който в петък отказа да говори за инцидента. (Вечерни лист - 17/09/07; Javno.com, Index.hr, A1, МИА - 16/09/07; ХРТ - 15/09/07)
