Командващият на КФОР каза, че организацията няма да толерира насилие в Косово
					22/02/2007
					 
						НИШ, Сърбия -- След разговори с началник-щаба на сръбската армия генерал Здравко Понош в сряда (21 февруари) в Ниш командващият на КФОР генерал Роланд Катер подчерта, че организацията няма да толерира никакви форми на насилие в провинцията. Двамата се срещнаха за редовен преглед на ситуацията в Косово и региона. Катер определи ситуацията в Косово като най-общо мирна, но каза, че войските на НАТО ще реагират решително, ако е необходимо. Понош каза, че разговорите в сряда показват високото ниво на доверие между КФОР и сръбската армия. (Глас явности - 22/02/07; Танюг, РТС, KosovaLive, Б92 - 21/02/07)
