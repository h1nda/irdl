Анан призовова за "хуманно решение" на делото срещу българските медицински сестри в Либия 
					24/12/2006
					 
						НЮ ЙОРК, Съединени щати -- Генералният секретар на ООН Кофи Анан, чийто мандат изтича, изрази дълбоката си загриженост в петък (22 декември) по повод смъртните присъди, потвърдени срещу петте български медицински сестри и палестинския лекар в Либия. Те бяха осъдени за втори път по обвинения, че са заразили повече от 400 деца с вируса на СПИН в болница в Бенгази. Анан призова либийската съдебна власт и международната общност да продължат усилията си за постигане на "хуманно решение" на делото. Той потвърди готовността на ООН да предложи всякаква помощ за нуждите на заразените деца. 
						ЮНЕЙДС, Общата програма на ООН срещу ХИВ/СПИН по-рано тази седмица призова Либия да преосмисли присъдите. Неопровержимите научни доказателства, показващи, че вирусът е съществувал в Бенгази още преди пристигането на медицинските сестри там, не са били взети под внимание, се казва в изявлението. 
						В България бе предприета серия от кампании в защита на медиците. В събота (23 декември) Арабската лига призова Триполи и София да не политизират случая. (Дарик - 24/12/06; БНР, Стандарт - 23/11/06; Уеб-сайт на ЮНМИК, бТВ - 22/12/06)
