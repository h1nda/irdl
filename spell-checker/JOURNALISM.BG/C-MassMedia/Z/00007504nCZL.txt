Албания арестува предполагаем командир на АНА
03/07/2003
 
ТИРАНА, Албания -- Полицията в сряда (2 юли) арестува Гафур Адили, 44-годишен, предполагаемият лидер на Албанската национална армия - организация, която пое отговорността за серия от насилия в Косово и Македония през последните две години. Правителството на САЩ включи Адили в списъка на тези, които представляват опасност за сигурността на Балканите. Македония определи ареста като "отличен принос за стабилизиране на ситуацията в региона".
В други новини, албанският президент Алфред Мойсиу издаде указ за утвърждаване на двустранното споразумение със САЩ, забраняващо екстрадицията на граждани на двете страни в Международния наказателен съд. Премиерът Фатос Нано и Държавният секретар на САЩ Колин Пауъл подписаха документа през май. (AФП, Албейниън Нюс - 02/07/03)
