В Токио се откри конференция за Балканите
05/04/2004
 
ТОКИО, Япония -- В понеделник (5 април) в Токио бе открита еднодневна конференция, посветена на икономиката и сигурността на Балканите. Министри от Албания, Босна и Херцеговина, Хърватия, Македония и Сърбия-Черна Гора се присъединиха към представители на 38 държави, вкл. Русия, САЩ и Канада, както и на ЕС и 12 международни организации. Японският външен министър Йорико Кавагучи заяви пред делегати, че конференцията се фокусира върху продължаващия ангажимент на международната общност към Балканите. Тя подчерта, че икономическото развитие би било невъзможно без етническо помирение и мир. На този фон Албания ще обяви свое решение да отвори посолство в Япония, което цели да даде тласък на двустранните отношения. ( АФП- 05/04/04; АТА - 04/04/04)
