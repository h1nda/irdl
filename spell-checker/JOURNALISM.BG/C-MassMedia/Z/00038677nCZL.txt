Според полицията взривът в Истанбул е бил причинен от бомба; Ердоган подозира терористично нападение
					27/05/2011
					
						АНКАРА, Турция -- Полицията съобщи, че бомба, прикрепена към електрически велосипед, е причинила експлозията рано в четвъртък (26 май) близо до автобусна спирка в Истанбул. Осем души, включително един полицейски служител, са били ранени при взрива, който е станал по време на оживеното движение сутринта. Никой не е поел отговорност за нападението. Премиерът Реджеп Тайип Ердоган обаче каза в предизборно слово в Централен Анадол в навечерието на парламентарните избори на 12 юни, че нападението носи почерка на "терористична организация". (Радикал - 27/05/11; Анадолска информационна агенция, Си Ен Ен Тюрк - 26/05/11)
