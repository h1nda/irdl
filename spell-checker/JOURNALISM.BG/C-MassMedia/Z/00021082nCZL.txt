Лиликас предупреждава Лондон за възможни директни полети до Северен Кипър
					26/12/2006
					 
						НИКОЗИЯ, Кипър -- Външният министър на Кипър Георгос Лиликас предупреди британските власти в края на миналата седмица за възможни планове да бъдат въведени директни полети до и от окупираната от турците северна част на острова. В неделя (24 декември), регионалните медии цитираха Лиликас да казва, че подобен ход би имал сериозни последици не само за Кипър, но също и за двустранните отношения между Великобритания и Никозия. По-рано този месец по време на посещението си в Анкара, британският премиер Тони Блеър загатна, че Лондон разглежда законността на евентуални преки полети до летище "Еркан" в Северен Кипър. (Заман, CNA, Политис - 24/12/06)
