ЕС разкритикува България и Румъния за недостатъчния напредък в борбата с престъпността
					05/02/2008
					 
						БРЮКСЕЛ, Белгия -- В понеделник (4 февруари) Европейската комисия (ЕК) публикува междинен доклад за напредъка на България и Румъния, в който се посочва, че нито една от двете страни не е демонстрирала достатъчен напредък в своите усилия за борба с корупцията. Румъния бе порицана за хода на делата за корупция по високите етажи на властта. България бе призована да увеличи усилията си срещу корупцията в местната власт, както и в чувствителни сектори като здравеопазването и образованието. Въпреки критиките и Румъния, и България бяха похвалени за усилията в провеждането на реформата на съдебните им системи. (ПРАЙМ-ТАСС, БГНЕС, БТА, Фокус, Медиафакс, Ромпрес - 04/02/08)
