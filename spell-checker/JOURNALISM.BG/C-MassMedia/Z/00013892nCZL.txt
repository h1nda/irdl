Сърбия-Черна гора изчислява, че помощта за обвиняемите в Хага за 2004 г. е около 200 000 евро 
					14/03/2005
					 
						БЕЛГРАД, Сърбия-Черна Гора -- Министърът за човешките права на Сърбия-Черна Гора Расим Ляич, който е и председател на Федералния съвет за сътрудничество с Трибунала на ООН за военни престъпления, заявява, че държавната помощ за обвинени във военни престъпления и техните семейства е била около 200 000 евро през 2004 г. В интервю от събота (12 март) Ляич допълни, че държавата понастоящем подпомага семействата на 27 обвиняеми, включително бившия сръбски президент Милан Милотинович и бившия вицепремиер Никола Сайнович. 
						Също в събота сръбският правосъден минстър Зоран Стойкович каза, че по време на посещението си в Хага миналата седмица прдставителите на Трибунала са говорил за пръв път за "надеждността" на сръбското правителство. Той даде положителна оценка на неотдавнашната вълна от актове на доброволно предаване. 
						Други новини: Политическите лидери на Сърбия-Черна Гора се събраха в понеделник на специално съвещание, посветено на Косово. Целта е да се координират различните позиции преди очаквания старт на преговорите по статута на Косово. Външният министър на Сърбия-Черна Гора Вук Драшкович прогнозира, че тези преговори могат да започнат през юли. (Политика - 14/03/05; Taнюг, Политика - 13/03/05; Taнюг, Б92- 12/03/05)
