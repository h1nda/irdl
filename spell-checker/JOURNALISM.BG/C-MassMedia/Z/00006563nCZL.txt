Русия потвърди изтеглянето на частите си от Балканите
11/04/2003
 
МОСКВА, Русия -- Началникът на генералния щаб на армията генерал Анатолий Квашнин потвърди в четвъртък (10 април), че Москва е решила да изтегли частите си от мироопазващите мисии на Балканите. Квашнин съобщи пред журналисти, че то ще бъде извършено през следващите два месеца. "Няма повече военни задачи в този регион и вероятността за появата на такива в близко бъдеще е нищожна", заяви той. Русия има 650 военнослужещи в Косово и 320 в Босна и Херцеговина. (АП - 10/04/03)
