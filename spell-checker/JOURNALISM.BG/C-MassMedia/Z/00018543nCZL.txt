Новото дело срещу българските медицински страни започна, но бе отложено
					11/05/2006
					 
						ТРИПОЛИ, Либия -- В четвъртък (11 май) Апелативният съд в Триполи даде ход на новото дело срещу петте български медицински сестри и палестинския лекар, обвинени, че са заразили либийски деца с HIV, но след това отложи заседанието за 13 юни. Председателят на съдебния състав каза, че отлагането на делото е по "процедурни причини". Той отхвърли и искането за пускане под гаранция за обвиняемите, които са в затвора от 1999 г. Към края на миналата година либийският Върховен съд отмени смъртните присъди, които шестимата получиха през май 2004 г., и разпореди делото да се преразгледа. 
						Други новини -- Ново поръчково убийство на български бизнесмен, за когото се предполага, че е свързан с местната мафия, бе извършено в центъра на София в сряда вечерта. 42-годишният Ивайло Марков бе застрелян в подземния си гараж. Жертвата е акционер в няколко фирми и е бил свързан с престъпни босове, убити през последните няколко години. Новото убийство бе извършено по-малко от седмица, преди Европейската комисия да представи важния си доклад за готовността на България за членство в ЕС през 2007 г. (Дарик, Нова ТВ, Дневник, БНР - 11/05/06)
