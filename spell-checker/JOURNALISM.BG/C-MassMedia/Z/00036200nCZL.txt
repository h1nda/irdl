Българският здравен министър подаде оставка 
					29/09/2010
					 
						СОФИЯ, България -- Здравният министър Анна-Мария Борисова подаде оставка в сряда (29 септември) след отправените тежки критики срещу заплануваните реформи в сектора. Общественото недоволство беше предизвикано от плановете на правителството да накара пациентите да заплащат за болнично лечение в допълнение към задължителните здравни осигуровки, отчислявани от заплатите им. Планът е част от концепцията за здравеопазването в България за периода 2010-2015 г., която беше публикувана неотдавна на уебсайта на министерството. Борисова беше назначена на поста в началото на април, след като предшественикът й Божидар Нанев подаде оставка поради обвинения, че е одобрил сделки за лекарства, които са ощетили държавния бюджет. (Фокус, Дарик, БНР, БГНЕС, Дневник - 29/09/10)
