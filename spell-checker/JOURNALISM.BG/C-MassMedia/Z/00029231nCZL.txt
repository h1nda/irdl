Хърватската полиция арестува заподозрян убиец
		08/02/2009
		 
			ЗАГРЕБ, Хърватия -- Полицията съобщи в петък (6 февруари), че е арестувала заподозрян в убийството на Ивана Ходак, дъщеря на известен местен адвокат. Ходак бе застреляна "в мафиотски стил" преди четири месеца в центъра на Загреб. "Убиецът [на Ивана Ходак] бе арестуван и научихме мотивите му", заяви за агенция "Хина" полицейският служител Боровец. Младен Слогар, 61-годишен, е признал в петък, че е извършил убийството. Боровец е заявил пред репортери, че Слогар е бил озлобен след уволнението му през 1995 г. от тенис клуб, където е играел бащата на Ходак, Звонимир, смятайки, че възрастният Ходак би трябвало да му помогне да си намери нова работа. Според широкоразпространените слухове, зад убийството е била организираната престъпност. (Хина, Явно, Ройтерс, AП, AФП, МИА - 06/02/09)
