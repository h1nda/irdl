Американският посланик в Белград заявява, че прекратяването на помощите не е санкция 
					21/01/2005
					 
						БЕЛГРАД, Сърбия и Черна гора -- Американският посланик в Белград Майкъл Полт заяви в четвъртък (20 януари), че решението на Вашингтон за спиране на помощите за Сърбия не е санкция. "Искахме да отправим послание, че не сме доволни от липсата на сътрудничество с Хагския трибунал," каза Полт, като настоя, че решението е само предупреждение.
						Други новини: Върховният представител на ЕС по сигурността Хавиер Солана отмени запланувано посещение в Белград. Негов говорител обясни, че местните власти не са показали напредък по въпросите, които е трябвало да бъдат основна тема на разговорите. (Б92, ФоНет 92 - 20/01/05)
