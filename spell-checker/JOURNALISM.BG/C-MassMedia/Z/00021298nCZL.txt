Санадер каза, че папата подкрепя кандидатурата на Хърватия за членство в ЕС
					18/01/2007
					 
						ЗАГРЕБ, Хърватия -- Премиерът Иво Санадер каза в сряда (17 януари), че папа Бенедикт XVI подкрепя стремежите на Хърватия за членство в ЕС. По време на частна аудиенция във Ватикана Санадер каза, че папата е проявил голям интерес към напредъка на присъединителните преговори между Загреб и ЕС и е приел покана да посети Хърватия в бъдеще. (Вечерни Лист, Пословни Дневник - 18/01/07; ХИНА, ХРТ - 17/01/07)
