СВП разкритикува изявлението на Драшкович, обвързващо статута на Косово с Република Сръбска 
					28/06/2005
					 
						САРАЕВО, Босна и Херцеговина (БиХ) -- Службата на Върховния представител (СВП) в БиХ разкритикува в понеделник (27 юни) изявлението от края на седмицата на външния министър на Сърбия-Черна Гора Вук Драшкович, в което той обвързва въпроса със статута на Косово с Република Сръбска (РС). Според СВП такива внушения са "вредни, дестабилизиращи и напълно неприемливи". СВП отбелязва, че БиХ е суверенна държава с международно признати граници, гарантирани от договора и от закона. "Тези граници не могат да бъдат обект на преговори и Сърбия-Черна Гора, като държава подписала, Дейтънските договорености, има задължение да ги изпълнява. Дните, когато Белград поставяше под въпрос Босна и Херцеговина, са отдавна в миналото и ние няма да позволим те да се върнат отново," се изтъква в съобщението. 
						Говорителят на Върховния предсатвител на ЕС по сигурността Хавиер Солана, Кристина Галах, също разкритикува прокарването на паралел между ситуациите в Косово и РС. (прес-съобщение на СВП, Фена, Танюг - 27/06/05)
