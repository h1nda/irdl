Цървенковски каза на Ахтисаари, че Македония не е част от косовския проблем
					28/11/2005
					 
						СКОПИЕ, Македония -- По време на срещата си в неделя (27 ноември) със специалния пратеник на ООН за преговорите по статута на Косово Марти Ахтисаари в Скопие президентът Бранко Цървенковски заяви, че страната му не е част нито от косовския проблем, нито от решението му. Това бе последната спирка на Ахтисаари в продължилата една седмица обиколка на Западните Балкани, целяща изслушване на гледните точки на всички свързани по един или друг начин с Косово страни. Според съобщения в скопските медии Цървенковски е казал на Ахтисаари, че Македония ще подкрепи всяко решение, което бъде постигнато чрез преговори под егидата на межудународната общност и което спазва съществуващите граници в региона. (Макфакс, A1 TВ, Teлма TВ - 27/11/05)
