Състоянието на сигурността в Македония се подобрява
30/01/2003
 
СКОПИЕ, Македония -- Директорът на националната разузнавателна служба Доста Димовска заяви в сряда (29 януари), че състоянието на сигурността в Македония се подобрява. Определяйки ситуацията като спокойна, тя призова към по-ефективно сътрудничество между службите на разузнаването и контраразузнаването. Също в сряда, представителите на НАТО, ЕС и ОССЕ в Македония проведоха съвместна пресконференция, на която изразиха удовлетворение от състоянието на сигурността в страната.
В други новини, македонските власти съобщиха в сряда, че ще екстрадират известния български банкер Иван Миронов в София. Миронов бе заловен миналия месец. Той е обвинен в присвояването на около 100 млн евро в качеството си на изпълнителен директор на фалиралата Балканбанк. (Утрински весник - 30/01/03; МИА, Макфакс, A1 ТВ, Медиапул - 29/01/03)
