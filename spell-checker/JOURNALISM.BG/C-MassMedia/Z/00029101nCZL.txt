Лавина причини смъртта на 11 алпинисти в Турция
					26/01/2009
					 
						АНКАРА, Турция -- Лавина причини смъртта на 11 алпинисти, а един пострада в неделя (25 януари) в планината Зигана в турската черноморската провинция Гюмюшхане. Спасителите откриха шестима оцелели и отведоха един за лечение в болница. Службите отмениха издирването на оцелели късно следобед в неделя поради заплахата от нова лавина, заяви областният управител на Гюмюшхане Енвер Салихоглу. Около 50 спасители, включително военен персонал, взеха участие в операцията по издирването. Туристите са били част от група от 15-20 души, които се катерели на височина от 2 200 м, когато снегът се стоварил върху им, предадоха местните медии. Те са били членове на планинарски клуб от близката провинция Трабзон, участващи във фестивал на снега в планината Зигана. (Милиет, Сабах, Радикал - 26/01/09; Анадолска информационна агенция, Хюриет, Информационна агенция Доган, Си Ен Ен Търк, НТВ, АФП, Риа Новости - 25/01/09)
