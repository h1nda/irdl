Правителството на БиХ одобри нов проектозакон за търговията с оръжие
10/12/2002
 
САРАЕВО, Босна и Херцеговина (БиХ) -- Съветът на министрите на БиХ одобри в понеделник (9 декември) проектозакон за търговията с оръжие и военно оборудване и го представи за спешно приемане в парламента. Проектозаконът налага въвеждането на държавен контрол над вноса и износа на оръжие, урежда процедурите за фирмите, търгуващи с оръжие и предвижда санкции в случаите на нарушение. Приемането на проектозакона стана необходимо след скандала с Орао, свързан с незаконни продажби на оръжие за Ирак. (СРНА, БиБиСи, НТВ Хаят - 09/12/02)
