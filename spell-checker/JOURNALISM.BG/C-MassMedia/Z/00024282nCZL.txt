Румъния назначи нова комисия за борба с корупцията
					19/10/2007
					 
						БУКУРЕЩ, Румъния -- В четвъртък (18 октомври) Висшият съдебен съвет избра петима нови съдии в президентската комисия за борба с корупцията. Комисията одобрява започването на криминални разследвания срещу бивши и настоящи министри по искане на прокуратурата. Предишната президентска комисия прекрати всякаква дейност преди две седмици след извънредно правителствено постановление. Прекратяването на работата й бе поискано от министъра на правосъдието Тудор Киуариу, който също е обект на разследване. (Журналул Национал - 19/10/07; Hotnews.ro - 18/10/07)
