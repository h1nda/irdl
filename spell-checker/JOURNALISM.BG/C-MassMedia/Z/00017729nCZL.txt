Турция ще се опита да помогне за спиране на сектантското насилие в Ирак
					27/02/2006
					 
						АНКАРА, Турция -- Турското правителство ще се опита да окаже помощ на Ирак за прекратяване на последните вълни от сектантско насилие, заяви в неделя (26 февруари) премиерът Реджеп Тайип Ердоган. Той каза пред управляващата Партия на справедливостта и развитието, че иракският премиер Ибрахим Джаафари възнамерява да посети Анкара във вторник, докато иракският шиитски духовник Мокдада Ал Садър, чиито милиции, известни като “Армията на Мехди”, участваха в насилието срещу сунити, планира отделно посещение.
						Други новини -- В неделя местни медии предадоха, че Турция е ратифицирала Протокол No. 13 към Конвенцията за защита на правата на човека и основните свободи, с който се забранява смъртното наказание по всякакви дела. Анкара подписа протокола преди две години. (AФП - 26/02/06)
