Учителите в Хърватска продължават стачката
14/01/2003
 
ЗАГРЕБ, Хърватска -- Около 60 процента от учителите в началните училища се включиха в националната стачка в понеделник (13 януари) и заявиха, че във вторник ще продължат протестите. Според Съюза на хърватските учители, в стачката участват около 25 000 души, с искане за увеличение на заплатите и изравняването им с тези от другите държавни сектори.
В други новини, в четвъртък в Загреб се очаква да пристигне лекарски екип, изпратен от Трибунала на ООН, който да извърши медицински преглед на ген. Янко Бобетко. Хърватска твърди, че 83-годишният генерал в оставка е твърде болен, за да пътува до Хага за процеса. (Весник - 14/01/03; ХИНА, ХРТ, Инфопрес, ХИНА, ХРТ - 13/01/03)
