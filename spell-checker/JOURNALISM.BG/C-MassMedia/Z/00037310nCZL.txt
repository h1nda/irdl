Националната гвардия на Албания отрича да е стреляла по демонстрантите
					04/02/2011
					 
						ТИРАНА, Албания -- Националната гвардия отхвърли твърденията, че нейни членове са стреляли по демонстрантите по време на митинга на опозицията на 21 януари в Тирана, при който загинаха трима от протестиращите. В четвъртък (3 февруари) началникът на службата Ндреа Пренди даде показания пред парламентарна комисия, разследваща събитията, и заяви, че неговият персонал е стрелял само във въздуха. "Гвардията би стреляла по демонстранти само ако има пробив в защитните кордони, ситуация, която бе избягната," заяви Пренди. Той потвърди, че Националната гвардия е използвала всички средства да опази сградите, които демонстрантите атакуваха часове наред. (Телеграфи, Balkan Web, Топ Чанъл - 03/02/11)
