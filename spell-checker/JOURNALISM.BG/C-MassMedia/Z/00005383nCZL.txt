Силите на ЕС се подготвят за изпращане в Македония и Босна и Херцеговина
15/12/2002
 
БРЮКСЕЛ, Белгия -- ЕС съобщи в петък (13 декември), че се подготвя да замени мисиите на НАТО в Македония и евентуално в Босна и Херцеговина (БиХ), с военни подразделения от своите новосъздадени сили за бързо реагиране. Френският президент Жак Ширак обяви, че разполагането в Македония може да започне до няколко седмици, след като Турция реши да оттегли възраженията си относно използването на плановете и активите на НАТО от ЕС. Този ход открива пътя за споразумение между ЕС и НАТО, което ще доведе до замяна на мисията на алианса в Македония, наброяваща 450 военни. Новата мисия на НАТО, Съюзническа хармония, беше разположена в събота близо до Скопие. Лидерите на ЕС поискаха също от Върховният представител по сигурността Хавиер Солана да започне преговори за възможността ЕС да поеме мироопазващите операции и в БиХ. По такъв начин участието на САЩ постепенно ще намалява, което ще даде на Вашингтон по-голяма възможност за борба срещу тероризма. (AП, АФП, Ройтерс - 14/12/02; уеб сайт за разширяването на ЕС, МИА, A1 ТВ - 13/12/02)
