Македония иска наблюдатели от ОДИПЧ за референдума през ноември
					21/09/2004
					 
						СКОПИЕ, Македония -- Правителството реши в понеделник (20 септември) да поиска от ОДИПЧ да изпрати наблюдатели за референдума, насрочен за 7 ноември и посветен на новите закони за децентрализация. Говорителят на кабинета Сашо Чолаковски каза, че Македония би желала същия брой наблюдатели, които са упражнявали мониторинг по време на президентските избори - около 312. Според източници на ОДИПЧ, цитирани от А1 ТВ, организацията вероятно няма да бъде в състояние да осигури толкова много наблюдатели, като се имат предвид други нейни задължения. Според източниците вероятно ще бъдат изпратени около 50 наблюдатели. (Утрински вестник, Дневник - 21/09/04; А1 ТВ - 20/09/04)
