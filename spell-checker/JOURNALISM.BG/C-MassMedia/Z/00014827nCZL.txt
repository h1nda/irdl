Очаква се във вторник Дел Понте да представи пред ЕС доклад за Хърватия
					07/06/2005
					 
						ЗАГРЕБ, Хърватия -- Главният прокурор на трибунала на ООН Карла дел Понте трябва да представи във вторник (7 юни) доклада си за сътрудничеството на Хърватия в областта на военните престъпления в Люксембург, който понастоящем заема ротационното председателство на ЕС. Според съобщенията докладът ще бъде изпратен на другите страни членки на ЕС до края на седмицата. Съюзът ще го използва при вземането на решение дали да насрочи нова среща за Хърватия. Преговорите за присъединяване бяха отложени през март заради неуспеха на Загреб да арестува и екстрадира в Хага укриващия се генерал Анте Готовина. (ХРT - 07/06/05; ХИНA - 06/06/05)
