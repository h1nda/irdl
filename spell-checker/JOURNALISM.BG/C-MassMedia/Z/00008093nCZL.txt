Делегация на американския Конгрес на посещение в Белград
24/08/2003
 
БЕЛГРАД, Сърбия-Черна Гора -- Делегация на американския конгрес, начело с републиканеца Кърт Уелдън, пристигна в Белград в събота (23 август), за да обсъди разширяването на икономическите връзки и да определи възможностите за инвестиции. Сръбският премиер Зоран Живкович и вицепремиерът Чедомир Йованович се срещнаха с делегацията, която e на посещение по покана на Асоциацията на индустриалците и предприемачите на Сърбия-Черна Гора. (Танюг, Б92, Би Би Си - 23/08/03)
