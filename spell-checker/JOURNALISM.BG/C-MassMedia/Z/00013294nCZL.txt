Съветът за сигурност на Македония се фокусира върху свързани с НАТО реформи 
					18/01/2005
					 
						СКОПИЕ, Македония -- Съветът за национална сигурност, който се ръководи от президента Бранко Цървенковски, заседава в понеделник (17 януари) и обсъди реформите, свързани с интеграцията на страната в НАТО. В съобщение след заседанието членовете на Съвета констатират, че реформите в сферите на отбраната и сигурността се осъществяват в срок и че преструктурирането не е създало проблеми във функционирането на институциите.
						Други новини от понеделник: Хърватският посланик в Македония Александър Милошевич заяви в интервю, че страната му ще екстрадира бившия македонски вътрешен министър Любе Бошковски в Трибунала на ООН за военни престъпления, ако Трибуналът поиска това. Бошковски може да бъде обвинен във връзка със смъртоносната полицейска операция срещу етнически албанци през 2001 г. Той бе арестуван през лятото в Хърватия по силата на заповед, издадена във връзка с убийството през 2002 г. в Македония на седем емигранти от Пакистан и Индия. (Утрински вестник, Дневник, Вест- 18/01/05; A1 ТВ, уеб сайт на македонското правителство - 17/01/05)
