Румънският министър Унгуряну се срещна с Райс във Вашингтон
					30/03/2006
					 
						ВАШИНГТОН, Съединени щати -- Отличното ниво на сътрудничеството между САЩ и Румъния бе потвърдено на среща между държавния секретар на САЩ Кондолиза Райс и румънския външен министър Михай-Разван Унгуряну във Вашингтон в сряда (29 март), се казва в съобщение за пресата, публикувано в четвъртък в Букурещ. В разговорите са били разгледани главно въпроси, свързани с перспективите за стабилност и сигурност на Балканите и в Черноморския регион. Райс и Унгуряну са потвърдили също, че и двете страни са заинтересовани от бързото ратифициране и прилагане на двустранното споразумение за създаване на военни бази на САЩ на румънска територия. (Найн О'Клок - 30/03/06; Ромпрес - 29/03/06)
