Koсовската полиция разпитва четирима заподозрени терористи
					30/08/2009
					 
						ПРИЩИНА, Косово -- Говорителят на полицията Арбер Бека съобщи в събота (29 август), че четирима души, включително един американски гражданин, са били арестувани по подозрение в терористична дейност. "Четирима души бяха арестувани за незаконно притежание на оръжие и за това, че застрашават сигурността", каза Бека и добави, че обвиненията могат да бъдат "разширени" и да включат и тероризъм. Полицията залови два автомата Калашников и пет ръчни гранати по време на арестите в петък в град Призрен в западната част на страната. Съобщения в местните медии твърдят, че четиримата имат връзки с радикални ислямисти и че арестите са били извършени в сътрудничество с ФБР. Бека нито потвърди, нито отрече тези съобщения. (РТС, AП - 29/08/09)
