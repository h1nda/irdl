Албански политик ветеран вероятно е загинал в катастрофа на хеликоптер
					18/07/2006
					 
						ТИРАНА, Албания -- Грамоз Пашко, централна фигура в антикомунистическата революция в Албания през 1990 г., е безследно изчезнал и се предполага, че е загинал при катастрофа на хеликоптер в Адриатика. В понеделник (17 юли) правителството съобщи, че хеликоптерът е летял с Пашко, сина му и още четирима души за италианска болница, когато е изчезнал на около 30 км от италианския бряг. 50-годишният албански революционер е бил в кома след злополука по време на гмуркане в неделя.
						Пашко бе заместник-премиер и министър на икономиката през 1991 г., когато ръководи прехода на Албания към капитализъм. След спор с тогавашния президент Сали Бериша той сформира своя собствена политическа партия и два пъти бе избиран за депутат в парламента. (Албейниън Нюз - 18/07/06; Ройтерс - 17/07/06)
