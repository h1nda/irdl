Властите в РС настояват, че не отричат престъпленията в Сребреница
					22/04/2010
					 
						БАНЯ ЛУКА, Босна и Херцеговина (БиХ) -- В сряда (21 април) президентът на Република Сръбска (РС) Райко Кузманович отрече, че общността се опитва да омаловажи престъпленията, извършени в Сребреница през юли 1995 г. Във вторник върховният представител Валентин Инцко разкритикува неотдавнашно решение на правителството на РС за преразглеждане на доклад, изготвен от предишното правителство, относно броя на убитите в босненския анклав. Инцко каза, че решението на Баня Лука е „жалък опит да бъде поставен под въпрос геноцидът, извършен в Сребреница, като преднамерено се изопачават установени исторически и юридически факти”. Кузманович настоя, че РС няма никакво намерение да отрича престъпленията в Сребреница, но че по-скоро иска да „коригира” някои елементи в интерес както на историята, така и на бъдещето. (Dnevnik.ba, Дневни Аваз, Фена, Ройтерс - 21/04/10; СВП -20/04/10)
