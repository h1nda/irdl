Заместник помощник-секретарят на САЩ Ди Карло призова за бързо прилагане на декларацията за реформа в полицията на БиХ
					02/11/2007
					 
						САРАЕВО, Босна и Херцеговина (БиХ) -- Заместник помощник-секретарят на САЩ по европейските и евроазиатските въпроси Розмари Ди Карло посети Сараево в четвъртък (1 ноември) и приветства декларацията за реформа в полицията, подписана от шестте основни партии в БиХ миналата седмица. Тя отправи също така призив за прилагането й колкото се може по-бързо. Така нареченият Мостарски документ потвърждава готовността на политиците в БиХ за приключване на процеса на реформа в полицията в съответствие с принципите на ЕС - организация на държавно ниво, финансиране от единен бюджет и прекратяване на политическата намеса в работата на полицията. Документът обаче е доста неясен по отношение на подробностите, като обвързва фактическото провеждане на реформата в полицията с преговорите за конституционни реформи. Във връзка с това Ди Карло призова местните лидери да не губят набраната инерция. (Дневни Аваз - 02/11/07; РТРС, Фена - 01/11/07)
