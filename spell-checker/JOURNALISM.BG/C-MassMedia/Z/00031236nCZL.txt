Влаковите машинисти във ФБиХ са пред стачка
					11/08/2009
					 
						САРАЕВО, Босна и Херцеговина (БиХ) -- Влаковите машинисти във Федерация Босна и Херцеговина (ФБиХ) може да спрат работа отново на 27 или 28 август, предупредиха профсъюзите в понеделник (10 август). Техните искания остават същите както и по време на стачката, която проведоха на 30 юли - те си искат дължимите им заплати и настояват правителството да се откаже от плановете за намаляване на заплатите в сектора с 10 %. Влаковите машинисти настояват също така за оставката на част от борда на директорите на контролираната от държавата железопътна компания.
						Също в понеделник профсъюзът на полицаите във ФБиХ предупреди, че неговите членове ще започнат стачка, ако заплатите им бъдат орязани с 10 % и ако не бъде изпълнено тяхното основно искане - да бъдат приети единни стандарти, за да може служителите от вътрешното министерство да получават едни и същи заплати в цялата автономна област. (БХРТ, Фена, Ослобджение, Аваз, Онаса - 10/08/09)
