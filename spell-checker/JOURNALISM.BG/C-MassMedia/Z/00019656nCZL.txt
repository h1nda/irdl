Специалният координатор на Пакта за стабилност Бусек заяви, че Хърватия може би няма да може да се присъедини към ЕС през 2009 г.
					20/08/2006
					 
						ЗАГРЕБ, Хърватия -- Специалният координатор на Пакта за стабилност за Югоизточна Европа Ерхард Бусек заяви в интервю за медиите ,че Хърватия можи би няма да може да се присъедини към ЕС през 2009 г. Той добави обаче, че амбициите на нейните ръководители за членство в ЕС заслужават похвала. В интервю за австрийската осведомителна агенция АПА късно в четвъртък (17 август) Бусек заяви, че в най-лошия случай Хърватия може да се присъедини към ЕС през 2014. Загреб досега е затворил само една от 32-те преговорни глави на acquis, но се надява да ускори хода на присъединителните преговори през следващите месеци. (Index.hr - 19/08/06; ХРТ - 18/08/06)
