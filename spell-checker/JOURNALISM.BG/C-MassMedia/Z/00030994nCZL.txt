Хърватия и Черна гора съобщиха за нови случаи на свински грип
					20/07/2009
					 
						ЗАГРЕБ, Хърватия/ПОДГОРИЦА, Черна гора -- Здравните власти в гр. Шибеник са в повишена готовност, след като между 30 и 40 от 140 ученици, завърнали се у дома от училищна екскурзия в Испания, са развили симптоми на свински грип, предадоха местните медии в неделя (19 юли). Правят се изследвания за установяване дали става дума за вируса H1N1. Само един от учениците се е нуждаел от болнично лечение.
						Междувременно в събота здравното министерство в Черна гора обяви четири нови случая на свински грип, с което общият им брой достигна 18. Двама от пациентите са присъствали на фестивала ЕКЗИТ в Нови Сад, един е бил в Белград за Студентските игри, а другият е пристигнал от Германия. (ХРТ, Ютарни Лист, Вечерни Лист, Танюг, РТС, Бета - 19/07/09)
