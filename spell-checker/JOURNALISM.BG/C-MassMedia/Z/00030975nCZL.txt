Между общностите в Кипър съществуват разногласия по отношение на системата за гарантиране на сигурността
					19/07/2009
					 
						НИКОЗИЯ, Кипър/AНКАРА, Турция -- Лидерът на кипърските турци Мехмет Али Талат и президентът на кипърските гърци Деметрис Христофиас не успяха да постигнат споразумение по въпроса за гаранции за сигурност по време на 37-мия кръг от преки преговори за обединение в петък (17 юли). Страната на кипърските турци е за поддържане на сегашната система за гаранции според съществуващите международни договори, докато администрацията на кипърските гърци настоява за промяна, заяви Талат пред репортери след срещата. 
						Междувременно в петък турският външен министър Ахмет Давутоглу предупреди, че продължаващият мирен процес може да бъде последният шанс за обединение на разделения остров. "Преговорите или ще сложат край на разделението или ще трябва да помислим за алтернативни пътища", каза той в интервю за държавната телевизия ТРТ. (Ватан, Радикал - 19/07/09, Хюриет, Анадолска информационна агенция, TРТ, КНА, Политис, AНА-MПА, Синхуа - 17/07/09)
