Докладчикът на ЕП Свобода прогнозира, че Хърватия ще се присъедини към ЕС през 2013 г.
					26/01/2011
					 
						СТРАСБУРГ, Франция -- Хърватия най-вероятно ще се присъедини към ЕС в края на 2013 или в началото на 2014 г., според докладчика за страната в Европейския парламент (ЕП) Ханес Свобода. Във вторник (25 януари) той заяви пред комисията по външни отношения на ЕП, че най-реалистичният сценарий включва завършване на присъединителните преговори в средата на тази година, след което да започне процесът на ратификация от страните членки, който ще продължи най-рано до края на 2012 г., което прави 2013 г. по-вероятна за присъединяването на Хърватия. Комисията на ЕП обсъждаше в сряда доклада на Свобода за напредъка на Хърватия през 2010 г., преди да пристъпи към гласуването му. (ХРТ, Радио Свободна Европа, Б92, Танюг - 25/01/11)
