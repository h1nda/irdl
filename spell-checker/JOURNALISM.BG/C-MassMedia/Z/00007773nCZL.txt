Кампанията "MJAFT!": да сложим край на общественото безразличие
28/07/2003
&lt;FONT size="1" color="gray" face="verdana"&gt;[MJAFT]&lt;/font&gt;&lt;br&gt;&lt;br&gt;
На 15 март мисията на ОССЕ в Тирана поде общонационална четиримесечна кампания с цел да събуди общественото съзнание и да насърчи албанците да кажат своето категорично "не!" на недъзите, разяждащи обществото. Southeast European Times взе в Тирана интервю от ръководителя на кампанията Ерион Виляй.
Интервю на Марта Муцо за Southeast European Times (ОССЕ, сайт на &lt;a href=http://www.mjaft.org/en/index1.htm&gt;кампаният
MJAFT&lt;/a&gt; - 28/07/03)
 
 
Наскоро приключи кампанията MJAFT! - "Стига!", инициирана от &lt;a href=http://www.mjaft.org/en/index1.htm&gt;Balkans YouthLink &lt;/a&gt; - Младежкия балкански съвет и Албанския национален форум при подкрепата на ОССЕ и други международни участници. В кампанията участваха и много други албански обществени организации, които считат, че гражданската инициатива е важен елемент за доброто управление и демокрацията. Ръководителят на кампанията Ерион Виляй обяснява начините за ускоряване на очакваните промени.
Southeast European Times: Вие твърдите, че по-добрата информираност за проблемите в обществото може да промени неговото бъдеще и по-специално това на младото поколение. Вие самият сте млад, току-що завършил колеж в Съединените Щати. Каква бе главната причина, която ви вдъхнови да започнете една такава мащабна кампания в родината си?
Ерион Виляй: В Албания липсва открит и откровен дебат по политическите, икономическите и социалните проблеми. Съществуват фундаментални въпроси, касаещи изграждането на открито и свободно гражданско общество, които упорито се премълчаваха през десетилетието, изминало след падането на комунистическия режим. Крайно време е, ако не е късно, албанското общество коренно да се промени, като се постарае да изживее "манталитета на провала".
Хората бягат от реалността, която, според тях, не подлежи на промени, и са изградили имунитет към корупцията и търпимост към несправедливостта. Изглежда, сякаш обикновения гражданин е подписал " свидетелство за премълчаване" и се е отказал да търси изход. Това наистина трябва и ще бъде променено. Дойде време всички албанци, загрижени обществото да се развива, да обединят гласовете си, за да кажат, че на тях им е дошло до гуша и, че те няма повече да търпят това положение на нещата.
SE Times: Кампанията "MJAFT!" току-що приключи. Какво представляваше тя?
Веляй: "MJAFT!" означава "Стига!". Това бе най-мащабната информационна кампания, подета някога в Албания, която започна на 15 март и завърши на 12 юли. MJAFT! се провеждаше в продължение на четири месеца и беше всенародна гражданска кампания, чиято движеща сила бяха идеите на демокрацията и разбирането, че доброто управление е възможно само чрез търсене на отговорност и собствено участие. Целта й беше да събуди общественото съзнание, да обедини усилията си с други неправителствени организации, които се занимават със сходни проблеми, - международни и национални - за да се даде гласност на нерешените проблеми, пречещи на албанското общество. Същността на кампанията бе да се сложи край на старото статукво и да се каже високо и ясно "СТИГА!" на развала на здравеопазването и образователната система, кръвната вражда, контрабандата и организираната престъпност, бедността и безработицата, дискриминацията на жените и социално слабите, безотговорните политици и политическата корупция, влошаването на екологичната обстановка и бавното напредване в интеграцията към ЕС.
SE Times: Към кого бе адресирана вашата кампания?
Веляй: Кампанията бе насочена към над девет милиона албанци, живущи в родината си и зад граница. Търсейки най-широка подкрепа, някога получавана в Албания, MJAFT! създаде един от най-посещаваните Уеб сайтове в страната, с над 900 абонати за регулярните прес-релизи и двуседмичните новинарски бюлетини. Сайтът стана централизиран източник за информация, съдържаща статистически данни по всяка тема и съобщения за изминалите и предстоящи публични прояви в рамките на кампанията.
SE Times: Имало ли е някакви специални теми, върху които сте фокусирали усилията си?
Веляй: В рамките на кампанията "MJAFT!" ние се стараехме да засегнем осем теми. Има проблеми, които видимо забавят напредването на Албания към ЕС, а също така и нейното развитие като цяло. Също така бяха избрани и темите, тясно свързани с Целите на хилядолетието за развитие, поставени от ООН, с краен срок за постигане 2015г. Ето списъка от осемте теми на кампанията MJAFT!:
Здравеопазване и образователна система (24 март-4 април)
Кръвна вражда (5-20април)
Контрабанда и организирана престъпност (20 април-3 май)
Бедност и безработица (5-16 май)
Дискриминация на жените и социално слабите групи (17-26 май)
Влошаване на състоянието на околната среда (17 май-15 юни)
Липса на напредък по отношение на интеграцията към ЕС (16-27юни)
Задълбочаваща се безотговорност на провежданата политика и политическа корупция (28 юни- 8 юли)
SE Times: Как оценявате резултатите и постиженията на MJAFT?
Веляй: Що се отнася до постиженията, успехи имаше в различни сфери. Резултатите могат да се разграничат по сфери на дейност, включително такива като: мрежа - партньорство, медии - популяризиране и изследователска дейност - обучение.
1) Мрежа - партньорство. Бе изградено взаимодействие с обществени групи, правителствени служби и международни организации (ПРООН, Доброволния корпус на ООН, ОССЕ, СЗО, Британския съвет, Линкълн Центъра, посолствата на Холандия, Великобритания, Германия и Съединените Щати), а също така и с частния сектор (AMC - Албанската телекомуникационна компания, най-големия мобилен оператор в страната, и Топ канала - местна телевизионна станция).
2) Медии - популяризиране. Кампанията имаше добра медийна подкрепа. Тя бе широко отразена в печатните медии, по телевизията и радиото. Друга дейност за популяризиране на кампанията бе седемдневната обиколка на Албания с колона от автобуси на MJAFT!, включваща посещение на повече от 20 града. Тя обедини стотици активисти в цялата страна. Кампанията MJAFT! бе част от голямото събитие - тридневния музикален фестивал на открито, събрал повече от 20 регионални и местни музикални групи и диджеи, които свириха повече от 50 часа.
3)Изследователска дейност - обучение . MJAFT! организира учебни курсове по проблемите на държавното управление за привържениците на каузата, които искат да работят за промени в обществото. Курсовете се провеждаха в 20 града на страната. Благодарение на общонационално проучване, направено на 31 март, стана възможно обнародването на университетската статистика. Тя показа, че студентите изпитват недостиг на основни средства за обучение във всички албански университети. В изследването участваха близо 1000 студента. Други дейности на MJAFT! включваха протестни акции, публични дебати, срещи с градските власти, маратон, театрално представление и панаир-изложба на открито.
SE Times: Как хората приеха кампанията? Какъв отговор тя предизвика?
Веляй: Тя бе характеризирана като нещо по-сериозно, отколкото просто кампания за повишаване на нивото на информираност. Според Джерджи Тола, директор на театралната трупа на глухонемите, който се присъедини към MJAFT!, обиколката с автобусите показа, че "албанците от всички социални групи - наши обществени лидери, интелигенцията, студентството, учителите - всички ние призоваваме за промени. Стига труден живот, искаме по-добър живот." Един албански журналист обясни този почин като " най-трудното нещо в албанския свят". Други хора подчертаваха необходимостта инициативата да стигне до по-малки общности и до по-затънтени кътчета на страната.
Даан Евертс, специалния представител на централата на ОССЕ, каза, че се надява MJAFT! да издигне нивото на информираност и ще способства за изграждането на по-активна позиция срещу организираната престъпност, контрабандата и корупцията, а също така по ключовия въпрос - прозрачността на управлението. Кампанията получи висока оценка и признание от американските политици, като Реп Том Лантос от Сан Франциско и Реп Елиот Енгел, председателстващ закритото заседание по албанските въпроси. Енгел даде висока оценка на кампанията като доказателство за ново ниво на албанското съзнание, нов начин за решаване на наболелите проблеми и нова надежда за бъдещето на Албания.
