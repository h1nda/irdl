Взривяване на камион рани 15 войници в Югоизточна Турция
					24/06/2008
					 
						АНКАРА, Турция -- Най-малко 15 турски войници са били ранени вследствие на експлозия в Югоизточна Турция в понеделник (23 юни). Взривът е поразил камион, пълен с войници, отиващи да сменят свои другари в град Ислахие в провинция Газиантеп. Причината за взрива остава неизвестна. Четирима от войниците са в критично състояние. (АФП, Анадолска информационна агенция, АП, Си Ен Ен Търк - 23/06/08)
