Тадич призовава инвеститорите да отидат в Сърбия
					10/02/2005
					 
						БЕЛГРАД, Сърбия и Черна гора -- Сръбският президент Борис Тадич призова чуждите инвеститори да отидат в Сърбия. В слово пред международна конференция той окачестви икономическото развитие като ключ към политическата стабилност не само в Сърбия, но и в целия регион. Отбелязвайки, че Гърция е един от основните търговски партньори на страната, той обеща подкрепа за всички инвестиции на гръцки фирми в Сърбия. След разговори с гръцкия премиер Костас Караманлис в Атина в сряда (9 февруари) Тадич каза пред репортери, че двамата с Караманлис са били единодушни, че сътрудничеството с Трибунала на ООН за военни престъпления и бъдещият статут на Косово са основните два проблема в региона. (Ройтерс, Бета, MПA, AНA - 09/02/05)
