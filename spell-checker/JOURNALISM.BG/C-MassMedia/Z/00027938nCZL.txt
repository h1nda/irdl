Македония облекчи изискванията към гражданите на ЕС и страните от Шенген за влизане в страната
					02/10/2008
					 
						СКОПИЕ, Македония -- Гражданите на страните, членки на ЕС, и държавите, подписали Шенгенското споразумение, могат да влизат на територията на Македония с показване на своите лични карти, считано от сряда (1 октомври). Вътрешното министерство съобщи също така, че всички граждани на държавите, включени в "белия списък" на ЕС, ще могат да влизат в Македония без визи. Това включва около 20 държави, като Андора, Хондурас, Мексико, Никарагуа, Парагвай, Ел Салвадор, Сингапур, Южна Корея, Уругвай и Хонконг. Посетители от други части на света, които вече имат шенгенска виза, също ще могат да влизат в страната без допълнителни визови формалности. Миналия месец правителството реши да отмени изискванията за паспорти и визи за тези категории пътници. (Макфакс, МИА, A1, МИНА - 01/10/08)
