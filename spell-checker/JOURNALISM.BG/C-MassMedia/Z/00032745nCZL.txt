Гърция одобри извънреден заем в размер на 2 милиарда евро
					16/12/2009
					 
						АТИНА, Гърция -- Правителството е решило да вземе спешен заем от 2 милиарда евро от частни банки в опит да се справи с огромния бюджетен дефицит и растящите дългове, съобщиха местните медии в сряда (16 декември). Заемът ще бъде с годишен лихвен процент от 2,5 % - значително по-нисък от средния лихвен процент от 3,3 % - и ще бъде изплатен за пет години. Очаква се правителството да получи парите на 4 януари.
						Междувременно правителството и опозицията се срещнаха, за да обсъдят икономическата криза след обявяването от министър-председателя Георгиос Папандреу на строгите мерки за ограничаване на разходите. Той поиска от всички партии да подкрепят мерките, за да бъде изведена страната от кризата. Папандреу каза, че партийните лидери са постигнали споразумение по няколко ключови въпроса въпреки идеологическите си различия. Една от точките, по които всички лидери на партии са се обединили, е справянето с корупцията в страната, чието ниво е значително. (Вима, Блумбърг, A1 - 16/12/09)
