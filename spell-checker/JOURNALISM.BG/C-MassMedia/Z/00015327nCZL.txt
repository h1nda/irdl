Санадер заяви, че Буш е изразил подкрепата си за кандидатурата на Хърватия за присъединяване към НАТО и ЕС
					20/07/2005
					 
						ВАШИНГТОН, Съединени щати -- Хърватският премиер Иво Санадер се срещна във вторник (19 юли) с президента на САЩ Джордж У. Буш и каза, че той е изразил подкрепата си за кандидатурата на Загреб за присъединяване към НАТО и ЕС. Санадер каза, че двамата са обсъждали и борбата срещу тероризма. По-късно във вторник той се срещна с представители на отбранителния гигант на САЩ "Дженеръл дайнамикс", който неотдавна изрази интерес за сътрудничество с хърватската холдингова компания "Дуро Дакович".
						Други новини от вторник -- Милорад Пуповац, лидер на Сръбската национална партия в парламента, предупреди, че етническото насилие продължава -- особено насилието срещу завръщащите се в страната сърби. Двама възрастни сърби са били нападнати в понеделник вечерта в с. Островица, а къщата на друг завърнал се сърбин в същото населено място е била замервана с камъни. (Вечерни лист, Нови лист - 20/07/05; ХИНА, ХРТ - 19/07/05)
