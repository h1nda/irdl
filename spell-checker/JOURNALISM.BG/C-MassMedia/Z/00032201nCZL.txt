В Гърция бе арестуван заподозрян за търговия с оръжие
					02/11/2009
					 
						АТИНА, Гърция -- В неделя (1 ноември) служители на полицейския отряд за борба с тероризма арестуваха мъж, заподозрян, че е доставял оръжие на терористичната организация "Секта на революционерите". Заподозреният е носел чанта с пистолет, предпазна жилетка и радиопредаватели, когато е бил задържан близо до Атина. Полицията информира, че той е близък съдружник на мафиотския бос Василис Палеокостас, който успя да избяга по-рано тази година от затвор в Атина с помощта на хеликоптер. През февруари "Секта на революционерите" се появи по заглавията на медиите, когато пое отговорност за няколко нападения срещу полицейски участъци в Гърция. (То Вима, Филелефтерос, БТА - 01/11/09)
