Турски спасителни екипи намират черните кутии на катастрофиралия самолет
28/05/2003
 
АНКАРА, Турция -- Министърът на отбраната Вежди Гьонюл заяви пред репортери във вторник ( 27 май), че спасителните екипи са намерили звукозаписните устройства за следене на полета на украинския самолет Як-42, който се разби близо до Трабзон в понеделник, причинявайки смъртта на 75 души на борда. Сред загиналите са 62 члена на испански мироопазващ контингент, който се е завръщал у дома от мисия в Афганистан. Записващите устройства се очаква да подскажат причините за падането на самолета в гъстата мъгла по време на третия опит за приземяване. Испания изпрати два самолета за отвеждане на телата в родината на загиналите. Генералният Секретар на ООН Кофи Анан изрази своите съболезнования на семействата на жертвите. (АП, АФП, Ройтърс - 27/05/03)
