Уволнен бе български заместник-министър на вътрешните работи
					31/05/2009
					 
						СОФИЯ, България -- Българският премиер Сергей Станишев одобри уволнението на заместник-министъра на вътрешните работи Румен Андреев, съобщиха местните медии в събота (30 май). Тази мярка бе предизвикана от решението на Андреев да присъства на публично парти за рожден ден в петък, който бе обявен за ден на национален траур в памет на 17 богомолци, убити от загубил контрол автобус, докато вървели към православен събор в четвъртък.
						Други новини - Независимите депутатки Антоанета Понева и Елеонора Николова обвиниха министъра на труда Емилия Масларова в петък в корупция и в конфликт на интереси. Обвиненията са свързани с проект за преустройството на център за социални грижи в град Стара Загора. (Дневник, бТВ, БНР, Дарик, БТА, Агенция "София нюз", Meдиапул, Aктуално - 30/05/09, Новинар, Дарик, Дневник, Агенция "София нюз" - 29/05/09)
