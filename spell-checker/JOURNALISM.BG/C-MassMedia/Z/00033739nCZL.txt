Европейските социалисти изразиха подкрепа за албанската опозиция
					11/03/2010
					 
						СТРАСБУРГ, Франция -- В сряда (10 март) членове на Партията на европейските социалисти (ПЕС) изразиха подкрепата си за усилията на албанската опозиционна Социалистическа партия (СП) за разследване на общите избори от 2009 г. Лидерът на СП Еди Рама, който беше в Страсбург за среща с представители на ПЕС и високопоставени депутати в Европейския парламент (ЕП), обясни: „Искам да подчертая важността на свободните избори и тяхната прозрачност”. Той добави, че Албания трябва да спре манипулирането на изборите веднъж завинаги. Той призова и за свободно пътуване на албанците в Европа. 
						ПЕС приветства решението от миналия месец на СП да сложи край на продължилия шест месеца бойкот на парламента. От там призоваха също така албанското правителство да изпълни своята част от ангажиментите и да разреши на комисия да разследва оспорваните избори. От завръщането си СП се е съсредоточила само върху въпроси, които я засягат. (Би Би Си, Топ Ченъл, Шекули, Ора Нюз - 10/03/10)
