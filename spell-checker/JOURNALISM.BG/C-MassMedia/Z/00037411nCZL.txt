Еврокомисар Малстрьом похвали усилията на България за влизане в Шенген
					13/02/2011
					 
						СОФИЯ, България - Еврокомисарят за вътрешните работи Сесилия Малстрьом похвали напредъка на България в изпълнение на критериите за присъединяване към Шенгенското пространство, но каза, че предстои още работа. Малстрьом посети ГКПП "Капитан Андреево" заедно с министъра на вътрешните работи Цветан Цветанов. "Има огромен напредък и изключително високо ниво на техническа подготовка", каза еврокомисарят. "Въпреки това е очевидно, че предстои още работа и че трябва да се постигне стриктна техническа проверка и контрол", добави тя. Цветанов заяви, че България ще изпълни всички критерии за присъединяване към Шенгенското пространство до март. (бТВ, БНТ - 11/02/11)
