Ръководителят на НАТО похвали Румъния за примера, който дава в мироподдържащите операции
					17/11/2006
					 
						БУКУРЕЩ, Румъния -- По време на посещението си в Букурещ в четвъртък (16 ноември) генералният секретар на НАТО Яп де Хоп Схефер даде висока оценка на Румъния за добрия пример, който дава с участието си като членка на НАТО в мироподдържащи операции. Той се срещна с президента Траян Бъсеску, с външния министър Михай-Разван Унгуряну и с министъра на отбраната Сорин Фрунзаверде в рамките на продължаващата си обиколка, която е част от подготовката за срещата на върха на НАТО в Рига в края на месеца. Обсъдена бе нуждата от политика на отворени врати, трансатлантическа солидарност и диалог, операциите на НАТО - по-специално в Косово и Афганистан и обстановката в Западните Балкани. (Медиафакс, Ромпрес - 16/11/06)
