Гърция е домакин на среща на ПАЧИС
					09/06/2008
					 
						АТИНА, Гърция -- В понеделник (9 юни) в Атина започва двудневна среща на председателите на парламентите на страните от групата на Парламентарната асамблея на Организацията за черноморско икономическо сътрудничество (ПАЧИС). Срещата отбелязва 15-ата годишнина на Асамблеята. Председателят на гръцкия парламент Димитрис Сиуфас, настоящ президент на ПАЧИС, ще открие заседанието. В срещата участват представители на парламентите на всичките 12 страни, членки на ПАЧИС -- Албания, Армения, Азербайджан, България, Грузия, Гърция, Молдова, Украйна, Румъния, Русия, Сърбия и Турция, както и Франция и Беларус, които участват като наблюдатели. (РБК - 09/06/08; АНА-МПА - 08/06/08)
