Румънското правителство одобри законопроект за мажоритарна избирателна система
					25/10/2007
					 
						БУКУРЕЩ, Румъния -- Правителството одобри в сряда (24 октомври) законопроект, който въвежда мажоритарна избирателна система в Румъния. Проектът ще бъде представен на депутатите в понеделник с цел да се попречи на президента Траян Бъсеску да проведе референдум за избирателната система и избори за Европейски парламент в един и същи ден. В сряда бе публикуван и президентски указ за двойния референдум. Бъсеску и премиерът Калин Попеску Търичану водат публични спорове относно необходимостта от новата избирателна система, която според Бъсеску ще направи политиците по-отговорни към избирателите. (Найн о'клок, Ромъния Либера, Евениментул Зилеи, Котидианул - 25/10/07; Hotnews.ro - 24/10/07)
