Албанският премиер Нано назначи нови министри
24/07/2003
 
ТИРАНА, Албания -- Премиерът Фатос Нано назначи нови министри на местата на външния министър Илир Мета и на министъра по интеграцията Сокол Нако, които подадоха оставки в знак на протест срещу политиката на правителството. Марко Бело, бивш министър по интеграцията, ще поеме министерството на външните работи, а Ермелинда Мекси, бивш министър на икономиката, ще изпълнява длъжността министър по интеграцията и заместник-премиер. Двамата кандидати формално бяха назначени от президента Алфред Мойсиу, но трябва да бъдат одобрени с обикновено мнозинство в парламента. (AФП, Би Би Си , ATA, Албейниън Дейли Нюс - 23/07/03)
