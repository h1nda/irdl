Косово предоставя помощ за възстановяване на къщи в Митровица
					07/07/2009
					 
						ПРИЩИНА, Косово -- В понеделник (6 юли) министър-председателят Хашим Тачи обяви, че правителството е отделило 300 000 евро за възстановяването на домове, принадлежащи на членове на всички общности в Митровица. Той определи завръщането на гражданите по домовете им като законно право на всеки и заяви, че възстановяването на къщите е създало нов климат на междуетническо общуване и интеграция в разделения град.
						Други новини от понеделник -- Генералният секретар на ООН Бан Ки Мун беше в Женева за представянето на доклад за осъществяването на Целите за развитие на хилядолетието по света. Той отбеляза, че напредъкът до момента е бавен по отношение на всички цели, поставени за периода до 2015 г., включително и тези, приети от парламента на Косово. Сред тях са намаляване на бедността и нивото на детската смъртност, борбата с епидемиите и развитието на глобалното партньорство за развитие. (Зери, Коха Диторе, Лайм - 07/07/09)
