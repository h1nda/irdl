Хиляди почетоха битката при Канакале по време на Първата световна война
12/05/2004
Близо 9 000 австралийци и новозеландци се събраха в Турция, за да отбележат 89-та годишнина от битката при Канакале на п-в Галиполи, където са загинали почти 133 000 души.
От Фатих Баран за Southeast European Times в Истанбул - 12/05/04
 
 
Посетители от Австралия и Нова Зеландия седят пред паметниците на Ататюрк (в дъното, вляво) и на Нова Зеландия (в дъното, вдясно) по време на церемония, отбелязала 89-та годишнина от битката при Канакале на 26 април. [АФП]
Хиляди австралийци, новозеландци и турци се събраха на 26 април на п-в Галиполи, за да почетат предците си, загинали в кървавата битка при Канакале по време на Първата световна война. На 89-та годишнина присъстваха потомците на "анзакците", прозвище, дадено на австралийските и новозеландски войници, които са се сражавали при Канакале.
Близо 9 000 души се събраха в Галиполи, пеейки химни и молейки се за падналите в битката. Почти 2 000 служители по сигурността бяха разположени на молебена, отслужен при изгрев слънце.
По време на Първата световна война сили на Отоманската империя са заели позиции близо да защитавания от германците Канакале. Очаквало се е, че австралийските и новозеландските военнослужещи, подкрепяни от британския флот, ще направят десант на брега на п-в Галиполи на 25 април 1915 г., за да позволят на флота на съюзниците да отплава за Истанбул през Дарданелите (Канакале). Отоманските защитници са отблъснали "анзакските" войници. По време на битката на брега на п-в Галиполи 8 700 австралийци, 2 800 новозеландци, 87 000 отомански войници, 14 000 французи и 21 000 британци са намерила смъртта.
Министърът на културата, изкуствата и историческото наследство на Нова Зеландия Джудит Тизард и австралийският военен министър Робърт Хил присъстваха на молебена, както и представители на Германия, Великобритания, Франция, Пакистан, Индия, Африка, Канада и Ирландия.
"За мен е чест и привилегия да бъде тук на Галиполи, за да помена онези, които са се сражавали на полуострова в битки, започнали преди 89 години," каза Хил. Според него тежките загуби, понесени от всички страни, са помогнали за сближаването на страните.
"При изгрев слънце ние не можем да не се замислим за това, как тези първи анзакци са се чувствали. За мнозина това е бил върховният акт на саможертва и изпълнен дълг. Тези, които днес са тук и онези по целия свят, които стоят заедно по време на такива церемонии, изпращат мощно послание, че духът на Анзак е жив и здрав и не може да бъде прекършен," каза Хил.
