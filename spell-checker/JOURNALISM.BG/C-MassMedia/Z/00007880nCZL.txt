Сръбски магистрат ще разпита Милошевич за убийството на Стамболич
06/08/2003
 
БЕЛГРАД, Сърбия-Черна Гора -- Сръбски магистрат замина за Хага във вторник (5 август), за да разпита Слободан Милошевич относно отвличането и убийството на бившия сръбски президент Иван Стамболич през 2000 година. Александър Вуишич, магистрат в Белградския окръжен съд, се очаква да се срещне с Милошевич в сряда. Тялото на бившия президент бе намерено по време на полицейското разследване на убийството на покойния сръбски премиер Зоран Джинджич по-рано тази година. Междувременно Социалистическата партия обяви, че Милошевич се е съгласил единствено на разпит пред медиите. (АП, АФП - 05/08/03)
