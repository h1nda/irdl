Eрдоган и Буш обсъждат затягане на мерките за сигурност в Ирак 
					09/11/2004
					 
						АНКАРА, Турция -- По време на телефонен разговор с американския президент Джордж У. Буш от понеделник (8 ноември) премиерът Реджеп Тайип Ердоган призова за засилване на мерките за сигурност в Ирак. Ердоган оцени високо равнището на сътрудничество между Анкара и Вашингтон, изразявайки надежда, че това ще продължи и по време на втория мандат на Буш. 
						Други новини: ситуацията в Киркук, Северен Ирак, се очаква да бъде в центъра на разговорите на турски официални представители и гостуващия сирийски външен министър Фарук Ал-Шара. Както Турция, така и Сирия се противопоставят на политическите домогвания на иракските кюрди в Киркук. (НТВ, The Daily Star - 09/11/04)
