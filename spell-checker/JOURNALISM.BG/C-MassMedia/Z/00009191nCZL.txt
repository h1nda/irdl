Висшият цивилен представител на НАТО за Афганистан ще посети Брюксел
26/11/2003
 
АНКАРА, Турция -- Бившият турски външен министър и председател на парламента Хикмет Четин ще се срещне с генералния секретар на НАТО лорд Джордж Робъртсън в Брюксел до края на този месец. Те ще обсъдят подробностите около новото назначение на Четин като висш цивилен представител на НАТО в Афганистан.
Други новини: турският външен министър Абдулах Гюл заминава за Италия в четвъртък, за да участва в среща на външните министри на ЕС в рамките на международна конференция в Неапол. Гюл се ангажира във вторник, че независимо от неотдавнашните терористични нападения в Истанбул Турция няма да отстъпи от икономическите и политически реформи, насочени към демократизация на страната. (Анадолска агенция, ТРТ 2, НТВ- 25/11/03)
