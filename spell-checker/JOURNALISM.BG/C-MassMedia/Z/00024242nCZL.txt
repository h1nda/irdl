Албанските социалисти призоваха Баша да се откаже от имунитета си
					16/10/2007
					 
						ТИРАНА, Албания -- В понеделник (15 октомври) законодателите обсъдиха предложение за сваляне на имунитета на външния министър Лулзим Баша. Обсъждането бе инициирано от депутатите от Социалистическата партия, които обвиняват Баша в корупция във връзка със сделката за изграждане на автомагистралата Дуръс-Кукеш. Баша, който бе транспортен министър по това време, заяви, че ще се откаже от своя имунитет и ще даде възможност на прокуратурата да го разследва. (Коха Йоне, Шекули - 16/10/07; Топ-Ченъл - 15/10/07)
