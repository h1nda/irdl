Гърция обещава да накаже виновниците за поругаването на турското знаме
					22/04/2005
					 
						АТИНА, Гърция -- Външното министерство заяви в четвъртък (21 април), че виновниците за поругаването на турския държавен флаг в гръцко военно училище ще бъдат най-строго наказани. Министерството осъди акта и обеща да намери виновниците. По време на посещение на училището от група турски офицери те намериха в стаята си поруганото турско знаме, изписано с враждебни лозунги. Инцидентът хвърли сянка върху посещението на гръцкия външен министър Петрос Моливиатис в Анкара. 
						Други новини: В четвъртък 17 турски миньори от държавна въгледобивна мина край гр. Гедиз в западната провинция Кутахия загинаха в резултат на отравяне с газ. Работниците бяха затрупани в тунел вследствие на експлозия. Спасителните отряди намериха двама оцелели. (Ройтерс, AП, AФП - 21/04/05)
