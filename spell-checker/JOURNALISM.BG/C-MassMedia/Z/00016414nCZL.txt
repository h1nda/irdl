Новият министър на отбраната на Сърбия и Черна гора ще проучи сведенията за местонахождението на Младич
					28/10/2005
					 
						БЕЛГРАД, Сърбия и Черна гора -- Новият федерален министър на отбраната Зоран Станкович каза в телевизионно интервю в четвъртък (27 октомври), че ще поиска писмени доклади от всички институции, които се занимават с издирването на Ратко Младич, за да се увери, че те не разполагат с информация за местонахождението му. Станкович отново каза, че той лично не знае къде се намира издрирваният обвиняем във военни престъпления, като настоя, че за последен път е видял Младич през 1999 г. 
						Други новини --- Парламентът на Сърбия и Черна гора гласува в петък за споразумение, което ще разрешава на войски на НАТО да използват Сърбия като транзитна държава за своите операции. Съдейки по изказванията на различни партийни лидери, очаква се споразумението да бъде одобрено. Неговите поддръжници го смятат за стъпка към евентуално членство в програмата на НАТО "Партньорство за мир". (Вечерне новости, Глас явности - 28/10/05; Б92, РТС, Танюг, Бета - 27/10/05; BK ТВ - 26/10/05)
