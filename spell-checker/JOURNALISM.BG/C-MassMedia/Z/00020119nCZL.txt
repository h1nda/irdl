Очаква се през януари ЕП да избере еврокомисари от България и Румъния
					29/09/2006
					 
						СТРАСБУРГ, Франция -- Европейският парламент (ЕП) ще избере бъдещите еврокомисари от България и Румъния на 4 януари, реши комисия на ЕП в четвъртък (28 септември). Всяка от страните ще представи най-малко трима кандидати на председателя на Европейската комисия (ЕК) Жозе Мануел Барозу, който ще избере по един от всяка страна. След като бъдат одобрени, новите комисари ще заемат този пост до октомври 2008 г., когато изтича мандатът на сегашната комисия. (Зиуа - 29/09/06; БНР, БТА, Медиапул, Ромпрес - 28/09/06)
