Министърът на здравеопазването на Албания подчерта необходимостта от по-строг контрол върху кръводаряването
		05/10/2005
		 
			ТИРАНА, Албания - Министърът на здравеопазването Максим Чикули заяви във вторник (4 октомври), че спешно трябва да се засили контрола върху кръводаряването в страната на фона на продължаващия скандал, свързан с четири деца, заразени с вируса ХИВ чрез кръвопреливане. След като скандалът избухна в началото на месеца, Чикули призна съществуването на проблеми в системата на кръводаряване и кръвопреливане, усложнени от сериозния недостиг на кръвни банки. Във вторник, той обяви, че започва осъществяването на проект, който цели въвеждането на по-модерни методи за контрол върху кръвта и заяви, че докато идентифицирането на вируси в развитите страни отнема няколко дни, в Албания за това са необходими месеци. (Албейниън нюз - 05/10/05)
