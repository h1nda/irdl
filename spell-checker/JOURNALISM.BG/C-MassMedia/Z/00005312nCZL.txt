Българските власти разследват канал за незаконна търговия с оръжие
06/12/2002
 
СОФИЯ, България -- Властите разследват канал за незаконна търговия с оръжие, съобщи правителственият говорител Димитър Цонев в четвъртък (5 декември). Цонев каза, че държавата проверява 50 сделки на стойност 80 млн щатски долара, извършени от оръжейната компания "Терем" в периода между 1996 г. и 2002 г. Предполага се, че тези сделки включват стоки с военно и гражданско предназначение. Информацията идва само няколко седмици след появата на твърденията, че "Терем" е изнасяла продукти в страни, които търгуват с Ирак. (Дневник, Сега, Стандарт - 06/12/02; БТА - 05/12/02)
