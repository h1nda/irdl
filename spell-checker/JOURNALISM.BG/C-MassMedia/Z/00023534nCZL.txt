Разследване разкри, че двама гръцки министри са емитирали облигации нелегално
					13/08/2007
					 
						АТИНА, Гърция -- Бившият прокурор от Върховния съд Йоргос Зорбас, който оглавява комисията за борба с прането на пари, разкри нови данни по скандала с облигации, който разтърси страната преди няколко месеца, съобщи ежедневникът "Ta Неа" в понеделник (13 август). Става въпрос за продажбата на държавни облигации за 280 млн. евро на четири пенсионни фонда. Според разследването облигациите са били емитирани незаконно от двама министри - министъра на икономиката и финансите и министъра на отбраната. Тъй като получените пари е трябвало да се използват за финансиране на правителствени оръжейни програми, сделките са останали на практика "скрити" и не са били обект на договаряне на вторичния пазар на облигации, като така са създали възможност за комисиони в размера на милиони долари. В петък Зорбас представи разкритията си на атинския прокурор Панайотис Пулиос. В неделя правителствени представители се опитаха да омаловажат доклада, заявявайки, че той се занимава с "обикновени емисии", на които се приписват "нелогични размери". (Ta Неа, Фокус - 13/08/07)
