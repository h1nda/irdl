Австрия подкрепя кандидатурата на Хърватия за членство в ЕС
17/02/2004
 
ВИЕНА, Австрия -- Външният министър Бенита Фереро-Валднер се срещна с хърватския си колега Миомир Зузул в понеделник (16 февруари) и обеща категоричната подкрепа на страната си за хърватските усилия, насочени към членство в ЕС. Тя изрази надежда, че Загреб ще може да настигне България и Румъния и да се присъедини към Съюза през 2007 г.
Други новини: арестуван бе хърватин, работещ в посолството на страната в Холандия. Твърди се, че служителят, идентифициран като Божидар Лончарек, е пренесъл 1 кг кокаин в дипломатическа куриерска чанта в Хага. (Виесник, ХРТ, ХИНА - 16/02/04)
