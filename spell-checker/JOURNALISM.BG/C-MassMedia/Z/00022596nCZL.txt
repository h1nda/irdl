БиХ и Черна гора се договориха да засилят междупарламентарното си сътрудничество
					17/05/2007
					 
						ПОДГОРИЦА, Черна гора -- Босна и Херцеговина (БиХ) и Черна гора се договориха да засилят двустранното парламентарно сътрудничество и да обменят парламентарен опит по време на среща на депутати от двете балкански държави в Подгорица в сряда (16 май). Делегация на съвместната парламентарна комисия за отбрана и сигурност на БиХ взе участие в срещата с черногорските представители. Групата също така прие, че интересите на отделните държави трябва да бъдат в синхрон с регионалните нужди и приоритети, свързани с интеграцията в ЕС. (Виести - 17/05/07; Мина, РТЧГ - 16/05/07)
