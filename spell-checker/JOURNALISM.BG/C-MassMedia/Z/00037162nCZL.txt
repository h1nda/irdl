Черногорски съд продължи срока на задържане на заподозрените по делото "Завала"
					24/01/2011
					 
						ПОДГОРИЦА, Черна гора -- Съд в Подгорица продължи в събота (22 януари) срока на задържане на заподозрените по т.нар. дело "Завала" с още два месеца. Съдиите решиха, че ако бъдат освободени, задържаните общински служители от Будва и техните предполагаеми съучастници може да повлияят на свидетели. Кметът на Будва Райко Куляча, заместникът му Драган Марович и още няколко души бяха арестувани през декември по подозрения в злоупотреба със служебно положение във връзка с незаконен строеж на нос близо до крайбрежния град. (Радио Свободна Европа, Б92, Бета - 23/01/11; ПЧНЕН - 22/01/11)
