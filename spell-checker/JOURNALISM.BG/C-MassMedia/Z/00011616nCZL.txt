Старшият партньор в правителството на РС номинира Лайшич за нов министър на промишлеността и енергетиката
27/07/2004
 
БАНЯ ЛУКА, Босна и Херцеговина (БиХ) -- Старшият коалиционен партньор в правителството на РС Сръбската демократическа партия (СДП) призовава премиера Драган Микеревич да назначи Дорде Лайшич за нов министър на промишлеността и енергетиката, заяви и.д. лидерът на СДП Драган Чавич в понеделник (26 юли). Постът се оваканти след като Върховният представител Пади Ашдаун освободи бившия министър на промишлеността Милан Богичевич при мащабна акция за отстраняване на 59 висши функционери, които препятстват сътрудничеството с Трибунала на ООН в Хага. (Независне новине - 27/07/04; ФЕНА - 26/07/04)
