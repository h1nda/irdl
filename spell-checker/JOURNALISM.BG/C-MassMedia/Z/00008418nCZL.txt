Рачан и Трансперънси Интернешънъл обсъждат корупцията
21/09/2003
 
ЗАГРЕБ, Хърватия -- Премиерът Ивица Рачан се срещна с делегация на Трансперънси Интернешънъл Хърватия в петък (19 септември). Обсъдени бяха резултатите от анкетата относно корупцията и наличността на информация в страната. Анкетата, която бе проведена през май от международна мрежа на асоциации за предотвратяване на корупцията, показа, че населението очаква по-строги наказания за нарушителите на закона и повече усилия за борба с корупцията. Йосип Крегар, член на делегацията, призна, че ситуацията в страната се подобрява. Международните показатели за корупцията сочат подобрение от 2000 г. насам. (ХИНА, Би Би Си - 19/09/03)
