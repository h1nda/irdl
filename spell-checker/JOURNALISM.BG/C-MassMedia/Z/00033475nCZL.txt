Гръцката полиция детонира бомба пред офис на министър
					18/02/2010
					 
						АТИНА, Гърция -- Полицията съобщи в четвъртък (17 февруари), че е провела контролиран взрив на саморъчно направена бомба, поставена пред офиса на министъра на защитата на гражданите Михалис Хрисохоидис. Взривът късно вечерта в сряда е причинил незначителни щети и няма пострадали. Полицията е пристигнала, след като е била информирана за подозрителен пакет пред офиса. Никоя група все още не е поела отговорност. Във вторник бомба избухна пред атинския офис на американската финансова компания „Джей Пи Морган” и причини щети, но пострадали нямаше. (АП, Ройтерс, РИА-Новости, АНА-МПА - 18/02/10)
