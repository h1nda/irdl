Съдът на БиХ издава заповед за арестуването на бившия член на Председателството на БиХ Йелавич
					09/10/2005
					 
						САРАЕВО, Босна и Херцеговина (БиХ) - Държавният съд на БиХ издаде в петък (7 октомври) международна заповед за арестуването на бившия член на Председателството на БиХ Анте Йелавич. Заповедта бе издадена един ден след като Йелавич бе осъден на 10 години затвор за злоупотреба със служебното си положение и с държавни средства. Той бе отстранен от Председателството през 2001 г., след като се опита да създаде отделна Хърватска република в БиХ в нарушение на Дейтънското споразумение. (Независне новине - 08/10/05; Хина - 07/10/05)
