ЕС и ОССЕ призовават балканските държави да се борят срещу прането на пари
27/01/2004
 
ТИРАНА, Албания -- ОССЕ призовава страните в ЮИЕ да приемат мерки срещу прането на пари и финансирането на тероризма. По време на регионална конференция в Тирана посланикът на ОССЕ Осмо Липонен заяви пред представители на Албания, Босна и Херцеговина, България, Хърватия, Македония, Румъния, Сърбия-Черна Гора и Словения, че перачите на пари могат да проникнат в новите икономики на Балканите поради слабостта на техните институции. Клаус Шмидт, представител на ЕС в Албания, предупреди, че схемите за пране на пари ставата все по-усъвършенствани. Той призова балканските държави да засилят своето сътрудничество. В конференцията участват експерти и съветници от мисията на ЕС за подпомагане на полицията в Албания, Службата по наркотиците и престъпленията на ООН, както и от Министерството на финансите на САЩ. (АФП, АТА - 26/01/04)
