Ердоган призна, че Турция е допуснала грешки в отношенията си с кюрдите
					14/08/2005
					 
						АНКАРА, Турция -- Предишните правителства в Турция допуснаха грешки в отношенията си с кюрдското малцинство в страната, заяви премиерът Реджеп Тайип Ердоган в реч в Диарбекир в събота (13 август). Решението на т. нар. кюрдски проблем трябва да бъде намерено в разширяването на демокрацията, каза Ердоган и добави, че голямата държава има самочувствието да сложи на масата грешките и добрите дела, извършение от нея". Неговата реч предизвика широко одобрение сред кюрдската общност - Ердоган е първият турски ръководител, който признава грешките. Кметът на Диарбекир Осман Байдемир каза, че това може да означава, че правителството отваря нова страница в политиката си спрямо кюрдите. (Лос Анжелис Таймс, НТВ, TurkishPress.com - 13/08/05)
