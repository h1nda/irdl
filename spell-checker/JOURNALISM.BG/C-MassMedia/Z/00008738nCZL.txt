Посолството на САЩ в Хърватия открива телефонна линия за информация относно укриващи се военнопрестъпници
17/10/2003
 
ЗАГРЕБ, Хърватия -- Посолството на САЩ в Загреб е открило пряка телефонна линия, която да се използва за предоставяне на информация за укриващи се обвинени във военни престъпления, като част от програмата на щатското правителство "Награда за правосъдие". &lt;b&gt;Телефонният номер е: (385)-1-661-2150.&lt;/b&gt; Според изявление от посолството телефонната линия не е открита специално заради генерал Анте Готовина, а заради всички заподозрени, обвинени от Хагския трибунал на ООН за военни престъпления. По време на среща в четвъртък с посланици на страни членки на ЕС президентът Стипе Месич настоя, че Хърватия желае да сътрудничи на трибунала.
Според друг информационен източник правителството е приело в четвъртък доклад за завръщането на бежанци и е взело решение за серия от мерки, които да ускорят този процес. Според данните 81 000 бежанци са се завърнали в страната от 2000 г. На същото заседание кабинетът е приел национална програма за интеграция и подпомагане на ромското малцинство, което наброява около 9 500 души. (ХИНА, Би Би Си - 16/10/03)
