Според съобщенията черногорски общински служители подават оставка 
					06/04/2011
					
						ПОДГОРИЦА, Черна гора - Кметът на Будва Райко Куляча и заместникът му Драган Марович, които са в ареста във връзка с така наречената афера "Завала", са подали оставки от заеманите постове, съобщи във вторник (5 април) всекидневникът „Виести”, позовавайки се на източници от местната организация на управляващата Демократична партия на социалистите. Двамата бяха арестувани през декември заедно с още няколко общински служители по подозрения в злоупотреба със служебно положение във връзка с незаконен строеж на полуостров Завала. Прокуратурата твърди, че заподозрените са източили над 11 милиона евро. (Виести, Танюг, РТЧГ - 05/04/11)
