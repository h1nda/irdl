Бомбени експлозии разтърсиха Гърция
					02/09/2009
					"Всички доказателства сочат, че това е терористично нападение", заяви след първата експлозия говорителят на полицията Панайотис Статис.
					(AП, Ройтерс, AФП, ДПА, Би Би Си, Блумбърг, РТЕ, Телеграф, Гардиън - 02/09/09)
 
					 
						
Следовател търси улики близо до сградата на Фондовата борса в Атина след мощна бомбена експлозия в сряда (2 септември). [AФП]
						Мощна експлозия пред Фондовата борса в Атина рано в сряда (2 септември) нанесе значителни щети на сградата и на близката фирма за коли и унищожи осем коли, включително и микробуса, в който е била поставена самоделната бомба. 
						Жена, която е минавала наблизо по същото време е била леко ранена от парчета стъкло. 
						"Въпреки огоромните материални щети, нанесени на сградата от експлозията днес, Фондовата борса в Атина ще функционира нормално", се казва в изявление на борсата. 
						Снимки показват членове на антитерористичния екип, които събират улики от местопроизшествието, оградено от полицията. Трафикът по магистралата пред борсата бе блокирана за повече от час. 
						По-малко от 30 минути след нападението, втора самоделна бомба избухна пред сградата на Министерството за Македония и Тракия в град Солун в северната част на страната, нанасяйки дребни щети на сградата. Не се съобщава за ранени. 
						Макар че и двете експлозии бяха предшествани от анонимни предупредителни обаждания до гръцките медии, полицията заяви, че не може да се твърди, че двата инцидента са свързани. Фрагменти от бомбата приличат на онези, използвани от екстремистката гръцка терористична групировка "Революционна борба", която се появи през семпември 2003 г., когато пое отговорност за две бомбени експлозии в съдилища в Атина в разстояние на 30 минути. 
						Групировката осъществи атентат с ракета срещу американското посолство в Атина през януари 2007 г. и се предполага, че тя стои и зад поредица от други атентати, включително опита за убийство срещу бившия министър на културата Георге Вулгаракис. По-рано тази година групировката постави мощна бомба в кола пред централата на американската банка "Ситибанк" в Атина. Полицията обезвреди устройството и предотврати експлозията. 
						Говорителят на полицията Панайотис Сатис заяви в сряда, че "методологията" на атентата срещу Фондовата борса в Атина сочи към "Революционна борба". 
						"Всички улики показват, че това е терористичен атентат", каза той пред репортери и добави, че досега никой не е поел отговорността за атентата. 
						Според полицията, микробусът, в който е била скрита бомбата, е бил откраднат в понеделник в Атина. 
						"Революционна борба" се появи след разформироването на прословута лява военна организация, отговорна за убийствата на четирима официални представители на САЩ и 19 други чужди дипломати и гърци по време на 27-годишния терор, който тя упражняваше. Жертвите включват съпруга на външния министър Дора Бакояни. Марксистката групиравка бе разбита през 2002 г., след като гръцките власти заловиха лидерите й, които сега са в затвора.
