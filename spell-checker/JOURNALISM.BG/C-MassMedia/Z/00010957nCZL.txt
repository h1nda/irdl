Генералният секретар на НАТО: "Албания, Хърватия и Македония могат да очакват положителни новини по време на срещата на върха"
28/05/2004
 
ТИРАНА, Албания - Генералният секретар на НАТО Яп де Хоп Схефер заяви в четвъртък (27 май), че Албания, Хърватия и Македония ще получат положително послание от срещата на върха на НАТО през юни. Трите държави са членки на Адриатическата харта. В края на двудневното си посещение в Тирана Де Хоп Схефер заяви, че срещите му с албанските власти са спомогнали за съставянето на общ дневен ред преди срещата на върха. Той каза, че НАТО оценява общите усилия на страните по пътя към членството им и ги насърчи да продължат реформите. (Вечерни лист - 28/05/04; ХИНA - 27/05/04)
