Търговската палата на САЩ проявява по-голям интерес към инвестиране в Турция
12/10/2003
 
АНКАРА, Турция -- Търговската палата на САЩ е заинтересована от разширяване на бизнеса в Турция, обяви зам.-председателят на палатата Джим Робинсън в неделя (12 октомври). Той заяви, че в Турция съществуват добри възможности за търговия и инвестиции. "Ние ще поискаме от нашите членове да обърнат повече внимание на възможностите за бизнес в Турция", каза Робинсън. Той посочи необходимостта от по-нататъшен икономически напредък на страната, който ще я направи още по-привлекателна за инвеститорите. (Анадолска агенция - 12/10/03)
