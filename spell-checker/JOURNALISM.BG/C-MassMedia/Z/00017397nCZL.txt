Към РС отново бе отправена критика за недостатъчно сътрудничество с МНТБЮ
					29/01/2006
					 
						САРАЕВО, Босна и Херцеговина (БиХ) -- Република Сръбска (РС) не оказва достатъчно сътрудничество на трибунала на ООН за военни престъпления, като многократно не удовлетворява исканията за достъп до военновременните архиви, се казва в съвместно изявление, направено в петък (27 януари) от службата на трибунала в БиХ, Службата на Върховния представител и Министерския съвет на БиХ. Прокурорите на ООН искат да прегледат документацията на щаба на Радован Караджич, архивите на военното командване на РС и архива на председателството на РС. Баня Лука трябва да изпълни международните си задължения, включително като предаде останалите укриващи се от правосъдието заподозрени във военни престъпления и осигури исканата документация, се казва в съвместното изявление. (Независне новине - 28/01/06; Източници на СВП - 27/01/06)
