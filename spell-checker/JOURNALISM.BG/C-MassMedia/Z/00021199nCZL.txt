Командващият на КФОР предупреди да не се правят опити за дестабилизиране на Косово
					09/01/2007
					 
						ПРИЩИНА, Косово, Сърбия -- В понеделник (8 януари) командващият на КФОР генерал Роланд Катер предупреди, че ръководените от НАТО мироопазващи сили са готови да "противодействат категорично на всички лица или групи от лица, изкушени да подкопаят мира и стабилността" в Косово. Той добави, че през 2007 г. КФОР ще запази мандата си и числеността на своите сили, които наброяват 17 000 души. 
						Други новини -- Външният министър на Германия Франк-Валтер Щайнмайер, чиято страна в момента е председател на ЕС, каза, че Съюзът е решен да помогне за изграждането на демократично общество в Косово, в което етническите албанци и сърби да живеят заедно в мир. ЕС планира да замести мисията на ООН в Косово, когато бъде решено бъдещето на провинцията.
						Също в понеделник сръбският Национален съвет за Косово и Метохия осъди грубото отношение към сръбски православен свещеник от страна на служители на Косовската полицейска служба (КПС) по пътя Вучитрън-Митровица по-рано същия ден. Съветът заяви, че КПС е използвала "брутален подход" към свещеника. КПС съобщи, че провежда вътрешно разследване заради оплаквания от жестоко отношение към сърби. (Албейниън Нюз, Политика - 09/01/07; ЮПИ, AП, Ройтерс, KosovaLive, Танюг, РТС - 08/01/07)
