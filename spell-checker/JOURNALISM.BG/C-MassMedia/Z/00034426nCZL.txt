Черногорската полиция арестува заподозрян член на „Розовите пантери” 
					05/05/2010
					 
						ПОДГОРИЦА, Черна гора -- Интерпол съобщи във вторник (4 май), че заподозрян известен крадец на бижута е бил арестуван на сръбско-черногорската граница. Боян Вучкович, на 24 г., е заподозрян, че е член на престъпна група, наречена „Розовите пантери”. Той се издирва от австрийската полиция във връзка с обира на бижутериен магазин във Виена през ноември 2008 г. „Розовите пантери”, за чиито членове се смята, че са предимно от балканските страни, са заподозрени в кражбата на бижута на стойност над 250 милиона евро от различни магазини по цял свят. (РТЧГ, Портал Аналитика, РТС, АП - 04/05/10)
