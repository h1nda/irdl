Турция ще повдигне обвинения срещу 60 души за смъртта на ляв активист 
					18/11/2008
					 
						АНКАРА, Турция -- Прокуратурата е подготвила обвинителни актове срещу 60 души по делото, свързано със смъртта на левия активист Енгин Чебер, който почина в истанбулски затвор миналия месец, съобщиха медиите в понеделник (17 ноември). Заподозрените включват служители от жандармерията, полицията и затворническата администрация. Инцидентът доведе до уволнението на 19 надзиратели и арестуването на шест от тях през октомври. Властите започнаха разследването, след като групи за защита на човешките права отправиха обвинения, че надзирателите в затвора са пребили до смърт Чебер. Той почина от кръвоизлив в мозъка. Полицията бе задържала Чебер през септември заради провеждането на протест срещу случаите на полицейска бруталност. (Анадолска информационна агенция, Хюриет, Си Ен Ен Търк, НТВ - 17/11/08)
