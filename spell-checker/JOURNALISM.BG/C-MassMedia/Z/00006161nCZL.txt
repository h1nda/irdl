Щайнер предлага на Сърбия разговори за Косово
04/03/2003
 
ПРИЩИНА, Косово, Сърбия-Черна гора -- В понеделник (3 март) управляващият ЮНМИК Михаел Щайнер изпрати писмо до лидерите на Сърбия, с което ги кани да разговарят по "практически въпроси". Министър-председателят Зоран Джинджич и неговят заместник Небойша Чович бяха помолени да изпратят следващата седмица делегация, която да участва в обсъждането на въпроси от областта на търговските отношения, електроенергията, транспорта и признаването на регистрационните номера и личните документи. Щайнер подчертава обаче, че няма да се обсъжда въпроса за бъдещето на Косово. Според Съвета за сигурност на ООН, въпросът за бъдещия статут ще се разглежда едва след постигането на съществен напредък в няколко важни области. Чович изрази готовността на неговото правителство да участва в разговорите, в които смята да постави и други въпроси, включително за завръщането на бежанците. (AП, AФП, Блиц, Б92, Taнюг, ФоНет - 03/03/03)
