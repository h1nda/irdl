Хърватският премиер Санадер отхвърли възможността за продажба на държавна недвижима собственост на чужденци 
					24/01/2006
					 
						ЗАГРЕБ, Хърватия -- В понеделник (23 януари) премиерът Иво Санадер отхвърли възможността за продажба на държавна земя и недвижима собственост на чужденци, като каза, че подобни активи могат да се предоставят само по силата на договори за концесия. Санадер направи този коментар по време на среща на ръководители, посветена на процеса на присъединяване към ЕС и либерализацията на пазара на недвижими имоти. Санадер добави, че по отношение на продажбата на частна собственост правителството ще създаде работна група, която да изготви проектозаконодателство за регулиране на дейността в сектора. (Вечерни лист, Нови лист - 24/01/06; ХИНА - 23/01/06)
