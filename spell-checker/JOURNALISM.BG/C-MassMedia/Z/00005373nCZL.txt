Гърция и Турция създават "гореща телефонна линия " за извънредни ситуации
13/12/2002
 
РИМ, Италия -- По време на срещата на високо равнище в четвъртък (12 декември) с колегите си от Югоизточна Европа, турският министър на отбраната Веджди Гьонюл съобщи, че Турция и Гърция са открили "гореща телефонна линия" за извънредни ситуации. Гьонюл подчерта, че през последните няколко години сътрудничеството между Турция и Гърция значително се е подобрило и добави, че гръцкото правителство може да очаква съвместни бъдещи действия. Гьонюл разговаря със своя гръцки колега Янос Папандониу преди срещата, една от темите на която беше Кипър и потенциалната му интеграция в ЕС. (Търкиш дейли нюз - 13/12/02)
