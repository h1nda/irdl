Земетресение разлюля Североизточна Албания
					07/09/2009
					 
						ТИРАНА, Албания -- Земетресение с магнитуд 5,4 по скалата на Рихтер разтърси Североизточна Албания в неделя през нощта. Епицентърът му е бил в село в района на Дебър, близо до границата с Македония, на около 100 км североизточно от Тирана. Жителите на Македония и Косово също са го усетили. Последвали са над 50 по-леки труса, като последният е бил регистриран към 6 ч. сутринта. Според медийни репортажи около 1 000 къщи в община Пешкопия са понесли щети, но не се съобщава за пострадали хора. Премиерът Сали Бериша смята да посети района в понеделник. (Balkan Web, Шекули, Топ Нюз, АП - 07/09/09; Телеграфи - 06/09/09)
