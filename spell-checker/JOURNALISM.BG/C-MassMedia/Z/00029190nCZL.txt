Албанският апелативен съд обяви разследването срещу Баша за незаконосъобразно
					03/02/2009
					 
						ТИРАНА, Албания -- В понеделник (2 февруари) Апелативният съд обяви за незаконосъобразни процедурите на прокурорското разследване срещу министъра на външните работи Лулзим Баша, който е заплашен от обвинения в корупция и злоупотреба с власт. Решението потвърди решение на съда от по-долна инстанция в Тирана, което свали обвиненията срещу Баша, като заяви, че главната прокуратура е нарушила процедурата с поканата към обвиняемия да се яви в съда. На 27 февруари делото ще отиде във Върховния съд, който ще се произнесе окончателно. Според обвиненията Баша е провел корумпирана тръжна процедура за построяването на част от автомагистралата Дуръс-Кукеш през 2006 г., когато той беше министър на транспорта и съобщенията. (Би Би Си, BalkanWeb, Телеграфи, Топ Ченъл - 02/02/09)
