Груевски коментира спора за името между Македония и Гърция
					21/05/2009
					 
						СКОПИЕ, Македония -- Министър-председателят Никола Груевски каза в сряда (20 май), че и Македония, и Гърция са подложени на нарастващ натиск "от външни фактори" да решат своя отдавнашен спор за името. Не са поставени никакви крайни срокове, но международната общност иска да види въпроса решен колкото може по-скоро, отбеляза той. В момента Македония очаква новите предложения на специалния пратеник на ООН Матю Нимиц. Гръцките медии съобщиха, че Нимиц планира да посети Атина и Скопие следващия месец, за да обсъди готовността на двете правителства да бъде предприета нова инициатива. Спорът блокира приемането на Скопие в НАТО. (Макфакс, МИА, A1, Мина, МРТ, Вима - 20/05/09)
