Албания и Сърбия и Черна гора обещават да подобрят отношенията си
24/06/2004
 
ТИРАНА, Албания -- Министърът на отбраната на Сърбия и Черна гора Първослав Давинич направи историческо посещение в Албания в сряда (23 юни), което е първото по рода си от 57 години насам. Той се срещна с високопоставени държавни лица, сред които президентът Алфред Мойсиу. Сред обсъжданите теми бяха Косово и военното сътрудничество. Албанският министър на отбраната Пандели Майко покани армията на Сърбия и Черна гора да наблюдава учения на албанския военноморски флот. Държавните лица обещаха да засилят двустранните връзки, които се бяха влошили по време на ерата на Милошевич. (Албейниън дейли нюз, ATA, Танюг - 23/06/04)
