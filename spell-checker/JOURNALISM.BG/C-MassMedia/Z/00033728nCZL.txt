Белгия ще репатрира първата група имигранти, потърсили убежище
					10/03/2010
					 
						БЕЛГРАД, Сърбия -- Във вторник (9 март) белгийският държавен секретар по въпросите на миграцията и предоставянето на убежище Мелхиор Ватле съобщи на властите в южните сръбски общини Прешево и Буяновац, че на сръбски граждани няма да бъде предоставяно убежище по икономически причини. Той добави, че първата група от търсещи убежище граждани на Сърбия и Македония ще бъде изпратена обратно у дома в сряда. Според официалните данни 58 сръбски граждани са подали молби за убежище в Белгия през януари, последвани от други 330 души през февруари. Повечето от тях са етнически албанци от Южна Сърбия. Сръбските граждани могат да пътуват свободно без визи в ЕС от декември насам. Ватле подчерта, че един от начините хората да бъдат спрени да търсят убежище, е инвестирането в икономиките на техните родни региони. (Б92, Бета, Блиц - 09/03/10)
