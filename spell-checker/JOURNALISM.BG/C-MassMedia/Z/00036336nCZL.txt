Белград: насилието по време на гей парада е било организирано
					12/10/2010
					 
						БЕЛГРАД, Сърбия -- Властите заявиха в понеделник (11 октомври), че нападенията на хулигани в Белград по време на гей парада в неделя, са били организирани и политически мотивирани. Директорът на полицията Милорад Велович заяви, че един от инициаторите изглежда е Младен Обрадович, лидер на ултранационалистическата групировка "Образ". Полицията го е задържала и разполага със спипсък на заподозрени организатори на безредиците. Министърът на правосъдието Снежана Малович също смята, че насилието е било оркестрирано. Около 250 души са били задържани за хулиганско поведение по време на и след протестите в неделя. Повече от 140 полицаи са били ранени по време на сблъсъците с хиляди десни поддръжници и футболни фенове. Хулигани са нападнали централата на управляващата Демократическа пария и на Социалистическата партия на Сърбия, което кара политиците да подозират политически мотиви. Опозиционната Сръбска прогресивна партия заклейми насилието и заяви, че извършителите трябва да бъдат изправени пред правосъдието. Друга опозиционна партия -Демократическата партия на Сърбия - заяви, че властите са отговорни за насилието, той като не са успели да възстановят мира и реда. Радикалите също обвиниха властите и заявиха, че те не би трябвало да разрешат провеждането на парада. (Taнюг, РТС, Б92, AП - 11/10/10)
