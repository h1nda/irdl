Разследват косовски полицаи за бомбения атентат в Прищина миналата седмица
					02/10/2007
					 
						ПРИЩИНА, Косово, Сърбия -- Полицията на ООН в Косово разследва евентуалното участие на косовски полицаи в бомбения атентат от миналата седмица, при който загинаха двама души. Ветон Елшани, говорител на Косовската полицейска служба, каза в понеделник (1 октомври), че полицията разследва седем коли от участък в южния град Урошевац, които - според твърденията на свидетели - са били на мястото на атентата малко преди бомбата да избухне. Елшани се съгласи, че е възможно атентатът да е свързан с убийството на косовския полицай Триумф Риза през август. (Balkanweb, Танюг, РСЕ, Ройтерс, РТК, Косовапрес, Kosovalive, Б92 - 01/10/07)
