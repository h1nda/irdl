Румънският кабинет ще поиска вот на доверие
					11/08/2009
					 
						БУКУРЕЩ, Румъния -- В понеделник (10 август) министър-председателят Емил Бок съобщи, че щом депутатите се завърнат от лятна ваканция на 2 септември, неговият кабинет ще поиска вот на доверие по няколко законопроекта, поискани от МВФ. След среща на коалицията в понеделник Бок каза, че Либералдемократическата и Социалдемократическата партия са се договорили да придвижат бързо в парламента серия от законопроекти. Между тях са законопроектите за единната заплата, за преструктуриране на правителствените агенции, за натрупването на пенсионни права и за образованието. Бок каза, че тези нови законопроекти ще бъдат внесени в парламента в един голям пакет. (Зиаре, Медиамакс - 10/08/09)
