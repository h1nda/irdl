Австрийският канцлер заяви, че авторитетът на ЕС зависи от Косово
					03/01/2008
					 
						ВИЕНА, Австрия -- ЕС трябва да реши проблема с бъдещия статут на Косово, ако иска да увеличи своя авторитет на организация, способна да "решава проблеми у дома в Европа", заяви австрийският канцлер Алфред Гусенбауер в интервю, публикувано в сряда (2 януари). Моята страна ще бъде сред първите, които ще признаят независимостта на Косово, заяви Гусенбауер за осведомителната агенция АПА. "Ние няма да седим на първия ред и само да наблюдаваме какво правят другите," каза той. 
						В отговор на това сръбският външен министър направи "силен словесен демарш" в сряда, заклеймявайки подобни изявления и потвърди позицията си, че преговорите за статута на Косово трябва да продължат под егидата на Съвета за сигурност на ООН.
						В отделно изявление президентът Борис Тадич подчерта, че Белград няма да изпраща армия в Косово, тъй като всяка военна операция само ще създаде конфронтация с международната общност. (Блиц - 03/01/08; AФП, Итар-TAСС, Taнюг, AПА, Б92 - 02/01/08)
