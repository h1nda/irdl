Косово не представлява прецедент за сърбите в БиХ, каза Спирич
					12/04/2007
					 
						САРАЕВО, Босна и Херцеговина (БиХ) -- Босненските сърби не трябва да смятат, че Косово е пример за тях, когато определят своето бъдеще, заяви министър-председателят на БиХ Никола Спирич в интервю, публикувано в сряда (11 април). „Съгласно Дейтънското споразумение Република Сръбска е интегрална част от Босна и те [босненските сърби] не поставят под въпрос нейния суверенитет”, добави той. Спирич, който е етнически сърбин, добави, че Република Сръбска (РС) няма планове да се отцепва от БиХ или да се присъединява към Сърбия.
						Същия ден босненският сръбски министър-председател Милорад Додик обяви, че РС възнамерява да смени своя национален герб. Двуглавият бял орел често е свързван със зверствата, извършени по време на конфликта от 1992–1995 г. (Файненшъл Таймс, Независне новине, Дневни Аваз - 12/04/07; Ройтерс, РТРС - 11/04/07)
