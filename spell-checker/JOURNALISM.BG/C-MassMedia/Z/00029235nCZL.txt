ЕС призова Албания да реши проблема с имуществените права
					08/02/2009
					 
						ТИРАНА, Албания -- Посланикът на ЕС в Тирана Хелмут Лохан призова местните власти в петък (6 февруари) да решат проблема с имуществените права, предупреждавайки, че проблемът спира чуждестранните инвестиции в страната и подкопава доверието на гражданите в демокрацията и в съдебната власт в страната. "Ясната собственост и юридическата сигурност са съществени предпоставки за просперитета на страната, привличането на чуждестранни преки инвестиции и за социалния мир, както и за процеса на европейска интеграция на страната", каза Лохан. Различни правителства се опитваха неуспешно да върнат собствеността на бивши собственици, лишени от нея след Втората световна война. Сегашното правителство твърди, че проблемът не е толкова сериозен и не обезкуражава чуждестранните инвестиции. (Ройтерс, Сот - 06/02/09)
