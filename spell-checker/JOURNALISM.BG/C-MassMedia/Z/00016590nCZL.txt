Високопоставен служител на СЕ дава висока оценка на процеса на децентрализация в Македония
		13/11/2005
		 
			СКОПИЕ, Македония -- Генералният секретар на Съвета на Европа Тери Дейвис се срещна с министъра на външните работи на Македония Илинка Митрева и с министъра на местното самоуправление Ризван Сюлеймани в събота (12 ноември) и ги похвали за напредъка, постигнат от Македония в процеса на децентрализация. Той също изрази задоволството си от сътрудничеството с македонски и албански представители на местното управление и от укрепването на регионалното сътрудничество в контекста на процеса на присъединяване на Македония към ЕС. Междувременно Митрева заяви, че членството в СЕ помага на страната й да укрепи демокрацията и зачитането на човешките права. (МИА, A1 ТВ - 12/11/05)
