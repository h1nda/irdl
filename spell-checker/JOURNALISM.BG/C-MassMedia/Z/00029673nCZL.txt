Албания брифира делегация на ЕП по текущите събития
					20/03/2009
					 
						ТИРАНА, Албания -- Председателката на делегацията на Европейския парламент (ЕП) за Югоизточна Европа Дорис Пак посети Тирана в четвъртък (19 март), за да се срещне с високопоставени официални представители. Президентът Бамир Топи я увери, че процесът на издаване на нови лични карти напредва, въпреки някои пречки. Личните карти целят да гарантират демократичните избори през юни. Вътрешният министър Буяр Нишани каза на Пак, че Албания е успяла да публикува избирателните списъци четири месеца преди изборите, които са първите в демократичната история на страната.
						Други новини - Медиите съобщиха, че Европейската мисия за оказване на помощ на албанската правосъдна система (ЕУРАЛИУС) е разкритикувала правосъдните инициативи и работата на правосъдното министерство в последния си доклад. ЕУРАЛИУС обвинява правителството за незадоволителните реформи в правосъдната система и за изключването на заинтересовани групи и чуждестранни експерти от процеса. (Шекули, Шчип, Панорама - 20/03/09; Болкън Уеб, Телеграфи, Топ Нюз Toп Ченъл, Гласът на Америка - 19/03/09)
