Буш настоява страните от НАТО да защитят Турция
11/02/2003
 
ВАШИНГТОН, САЩ -- В понеделник (10 февруари) американският президент Джордж Буш настоя Франция, Белгия и Германия да преразгледат решението си да блокират плановете на НАТО за изпращане на оборудване и специални части за защита на Турция при евентуален конфликт с Ирак. Буш заяви, че е разочарован от решението, което той описа като "недалновидно". Междувременно, държавният секретар на САЩ Колин Пауъл заяви, че страните от НАТО са длъжни да защитят Турция. Също в понеделник, Турция стана първата страна в историята на НАТО, която поиска прилагането на Член 4-ти от договора на алианса. Той изисква неговите членове да провеждат консултации, ако територията на една от тях е застрашена. Франция, Белгия и Германия поддържат тезата, че подготовката на Турция за евентуален конфликт може да изпрати погрешни сигнали за война в Багдад. Те искат повече време за оръжейните инспекции. Заради разногласията турският външен министър Яшар Якъш отложи планираното за тази седмица посещение в Грузия. (Прайм нюз 11/02/03; Анадолска агенция, АП, Ройтерс, АФП, СиЕнЕн - 10/02/03)
