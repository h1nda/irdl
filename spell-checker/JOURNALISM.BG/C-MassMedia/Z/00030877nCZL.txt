Румънските магистрати започват протести
					09/07/2009
					 
						БУКУРЕЩ, Румъния -- В четвъртък (9 юли) магистратите обявиха общонационални протестни действия с искания за по-добри условия на труд, достатъчно финансиране и оставката на министъра на правосъдието Каталин Предою, който спря бонусите им за компенсиране на липсата на достатъчно персонал и претовареността с дела. Магистратите заплашват също да блокират президентските избори наесен, като откажат да участват в избирателните комисии. Протестите в няколко съдилища в Букурещ започнаха преди два дена, когато магистратите отказаха да работят в сутрешните часове. Предою вече заяви, че няма намерение да подава оставка. (Ройтерс, Реалитатя, Котидианул - 08/07/09)
