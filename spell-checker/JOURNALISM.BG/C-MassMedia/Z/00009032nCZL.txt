Кюрдската бунтовническа група КАДЕК се саморазпуска
12/11/2003
 
БАГДАД, Ирак -- Конгресът за мир и демокрация в Кюрдистан (КАДЕК), бунтовническа група, която от 15 години води въоръжена борба за кюрдска автономия в Турция, обяви във вторник (11 ноември), че се саморазпуска, за да образува политическа организация. Групата, което е по-добре известна под старото си име - Кюрдска работническа партия - посочи в свое изявление, че решението е взето по време на конгрес миналия месец. КАДЕК, която е включена в американския списък на терористичните групи, заяви, че сега вече ще се съсредоточи върху това, което тя определя като "политическа борба". (АП, АФП - 11/11/03)
