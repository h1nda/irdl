Адмирал Улрих отново потвърди подкрепата на НАТО за кандидатурата на Черна гора за интеграция в евроатлантическите структури
					22/05/2007
					 
						ТИВАТ, Черна гора -- Командващият на Съвместното командване на силите на НАТО в Неапол, американският адмирал Хари Улрих, твърдо подкрепи протичащите в страната реформи и кандидатурите на Черна гора за интеграция в евроатлантическите структури по време на среща с президента Филип Вуянович в понеделник (21 май). Двамата се срещнаха на борда на боен кораб на НАТО, намиращ се в момента в залива Тиват в Черна гора. Според изявление на канцеларията на Вуянович Улрих е изразил увереност, че черногорските власти ще продължат реформите в отбраната и сигурността и ще приемат необходимата законодателна рамка, свързана с интеграцията в НАТО. (Виести - 22/05/07; РТЧГ - 21/05/07)
