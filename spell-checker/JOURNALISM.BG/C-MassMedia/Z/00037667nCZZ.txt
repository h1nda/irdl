Бизнес: Tурция и Германия организират съвместно технически панаир
					04/03/2011
					Турски компании участват в 41-вия компютърен форум "СеБИТ". Още в деловите новини: Хърватският производител на скрепителни елементи "ДИВ" ще инвестира 203 милиона евро в корабостроителницата "Бродосплит".
					 
						
Турският премиер Реджеп Тайип Ердоган говори на панаира "СеБИТ". [Ройтерс]
						
						Tурция е страна партньор на тазгодишния компютърен панаир "СеБИТ", който бе открит в Хановер, Германия във вторник (1 март). Много турски компании участват в 41-вото издание на панаира, който бе открит от турския министър-председател Реджеп Тайип Ердоган и германския канцлер Ангела Меркел. 
						*** 
						Министерството на финансите на Aлбания продава дела на правителството в петролната рафинерия "АРМО", съобщиха медиите в Тиранан във вторник (1 март). Смята се, че делът от 15% е на стойност от около 36 милиона евро. 
						*** 
						Агенцията за приватизация на Koсово продаде още десет компании за 10 милиона евро в 48-ия кръг от приватизацията на 28 февруари. Приватизационният фонд сега възлиза на 520 милиона евро. 
						*** 
						
						Гръцкият министър на регионалното резвитие и конкурентоспособността Михалис Хрисохоидис каза на 28 февруари, че страната възнамерява да отдели пакет от повече от 10 милиарда евро за укрепване на ликвидността на пазара, за осигуряване на стимули за частни инвестиции, за осъществяването на държавни инфраструктурни проекти и за укрепване на сектори като туризма, строителството и производството. Планът е част от новата стратегия за растеж на Гърция. 
						*** 
						
						Хърватският производител на скрепителни елементи "ДИВ" ще инвестира 203 милиона евро в корабостроителницата "Бродосплит" като част от плана й за преструктуриране, заяви директорът на компанията Томислав Дебеляк. "ДИВ" също планира да съкрати около 500 работници, за да намали разходите. Компанията бе единственият участник в приватизационния търг за "Бродосплит", проведен през пролетта на 2010 г. 
						*** 
						 Трите енергоразпространителни дружества в България - ЧЕЗ, E.OН и ЕВН - ще искат от енергийния регулатор цените на електричеството да бъдат повишени от 1 юли, съобщиха местните медии на 28 февруари. Трите компании искат цените на тока да се повишат съответно с 13,1%, 14,3% и с 5%, за да се стимулират инвестиционните програми и да се покрият разходите. 
						
						(Различни източници - 25/02/11-04/03/11)
