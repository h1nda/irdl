Премиерът на БиХ Шпирич прие оставката на министъра на транспорта
					12/05/2009
					 
						САРАЕВО, Босна и Херцеговина (БиХ) -- В понеделник (11 май) министър-председателят Никола Шпирич прие оставката на министъра на транспорта и съобщенията Божо Любич, който се оттегли по лични причини. Като лидер на партньора от управляващата коалиция Хърватски демократичен съюз-1990 (ХДС-1990) Любич предложи заместник-председателя на партията Рудо Видович за свой наследник на министерския пост. Парламентът трябва да потвърди назначението на Видович.
						Други новини -- В неделя Държавната агенция за разследване и охрана (ДАРО) арестува трима сръбски граждани с фалшиви пари. Полицаите са намерили у заподозрените около 80 000 евро при арестуването им в Сараево. Операцията, довела до арестите, е продължила няколко месеца. (Дневни Аваз, РТРС, СРНА, БХРТ, Танюг - 11/05/09)
