Делагация от американския Конгрес е на посещение в Атина 
					28/02/2005
					 
						АТИНА, Гърция -- Делегация на Конгреса на САЩ, ръководена от конгресмена Боб Гудлат, се срещна с външния минситър Петрос Моливиатис и транспортния министър Михалис Лиапис в петък (25 февруари). След разговорите Гудлат потвърди, че Вашингтон разглежда Атина като важен съюзник в региона и придава голямо занчение на двустранните отношения. Той изрази освен това становище, че представителите на американските делови среди проучват възможностите за инвестиции в Гърция, особено в сектора на телекомуникациите.
						Също в петък южноафриканският президент Табо Мбеки приключи тридневната си визита в Атина. Гръцкият премиер Костас Караманлис обеща да се засилят мироподдържащите дейности, както и да се увеличи помощта от страна на ЕС за африканските държави. Мбеки призова гръцките компании да инвестират в неговата страна. (Катимерини - 26/02/05; AНA, MПA, САБС нюз - 25/02/05)
