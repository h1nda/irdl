Лидерите на кипърските турци и кипърските гърци обсъдиха въпроса за собствеността 
					29/07/2010
					 
						НИКОЗИЯ, Кипър -- Президентът Деметрис Христофиас и кипърският турски лидер Дервиш Ероглу се срещнаха в сряда (28 юли) в рамките на продължаващите преговори за обединение на разделения остров. Двамата лидери обсъдиха въпроса за собствеността, свързан с многобройни сложни искове между двете страни за собственост, конфискувана преди десетилетия. Специалният съветник на генералният секретар на ООН за Кипър, Александър Даунър, каза след срещата, че обсъжданията са били проведени в „много добра атмосфера” и че двамата лидери ще се срещнат още два пъти в началото на август. (Информационен център на ООН, Си Ен Ей - 28/07/10)
