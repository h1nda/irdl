Прокурор на ООН обвини румънски полицаи за смъртта на демонстранти в Косово
					18/04/2007
					 
						ПРИЩИНА, Косово, Сърбия – Специален прокурор на ООН каза пред репортери във вторник (17 април), че румънски полицаи са изстреляли гумените куршуми, убили двама етнически албански протестиращи по време на демонстрацията в Прищина на 10 февруари. Робърт Дийн определи смъртните случаи като „ненужни и предотвратими”. Жертвите не са представлявали никаква опасност за когото и да било, обясни той. Докладът на следователите заключава, че един или двама полицаи са произвели фаталните изстрели, но тяхната самоличност не е могла да бъде установена. 
						Румъния изтегли своите 75 полицейски служители от Косово скоро след инцидента въпреки възраженията на ЮНМИК. (Ройтерс, Уебсайт на ООН, ТАНЮГ - 17/04/07)
