САЩ, Франция и Русия приветстваха решението на ЕС да даде кандидатски статут на Македония
					22/12/2005
					 
						ВАШИНГТОН, Съединени щати -- Държавният департамент на САЩ заяви, че приветства решението на ЕС да предостави официален кандидатски статут на Македония. В декларация от сряда (21 декември) официални представители го нарекоха положителен сигнал за останалата част от Балканите.
						Също в сряда френският президент Жак Ширак изпрати поздравително писмо до македонския президент Бранко Цървенковски, в което изразява подобна позиция и призовава за продължаване на реформите.
						Други новини -- Македонският външен министър Илинка Митрева посети в сряда Москва. Руският й колега Сергей Лавров поздрави Македония за важната стъпка по пътя към ЕС. (Уеб-сайт на македонското правителство - 22/12/05; Държавен департамент на САЩ, Макфакс, Телма ТВ, РИА Новости - 21/12/05)
