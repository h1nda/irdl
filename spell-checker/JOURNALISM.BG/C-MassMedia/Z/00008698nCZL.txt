Атентатор-самоубиец поразява турското посолство в в Багдад.
15/10/2003
 
БАГДАД, Ирак -- Атентатор-самоубиец взриви кола пред турското посолство в Багдад във вторник (14 октомври), причинявайки своята смърт и ранявайки шестима други. Инцидентът стана само дни след като Турция реши да изпрати войски за подпомагане на стабилизацията на Ирак. Турският премиер Реджеп Тайип Ердоган заяви ,че атентатът не е във връзка с решението и посочи, че инцидентът е потвърдил нуждата от засилване на борбата срещу световния тероризъм. Външното министерство в Анкара излезе със заявление, в което се осъжда нападението и се призовава към единение на международната общност при подхода към решаване на проблемите на сигурността в Ирак. Държавният департамент на САЩ също така осъди атентата.
Други новини: отделни експлозии нанесоха щети върху централата на управляващата в Турция Партия на Справедливостта и развитието в Истанбул във вторник, както и върху офисите на партията в Измир. Не се съобщава за жертви при тези експлозии. (Миллиет- 15/10/03; АП, Ройтърс, Анадолска агенция, НТВ, ТРТ 2 - 14/10/03)
