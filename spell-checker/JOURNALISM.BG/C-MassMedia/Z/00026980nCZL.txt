Генерали от резерва бяха арестувани във връзка с аферата "Ергенекон"
					06/07/2008
					 
						AНКАРА, Tурция -- Полицията арестува десет заподозрени, включително и двама генерали, за предполагаемо участие в ултранационалистическата секуларистка групировка "Ергенекон", за която властите подозират, че е планирала преврат срещу правителството, съобщи осведомителната агенция "Анадолу" в събота (5 юли). Властите са задържали във вторник генералите от резерва Шенер Еруйгур, бивш командващ силите на жандармерията, и Хуршит Толон, бивш командващ Първа армия. Официално те бяха арестувани в събота и изпратени в истанбулския затвор рано в неделя, съобщи "Хюриет". Адвокатът на защитата Филиз Есен отхвърли обвиненията, че двамата са били сред лидерите на "Ергенекон". В петък прокурорите заявиха, че ще отложат обвинителния акт срещу "Ергенекон", за да се съобразят с новите арести и разкрития. (Хюриет, Mилиет, ИТАР-ТАСС - 06/07/08)
