Рен и Ашдаун обсъждат сътрудничеството с Трибунала и европейската интеграция
					20/12/2004
					 
						САРАЕВО, Босна и Херцеговина (БиХ) -- След разговори с комисаря на ЕС по разширяването Оли Рен в Сараево в неделя (19 декември) Върховният представител Пади Ашдаун потвърди, че сътрудничеството с Трибунала на ООН за военни престъпления остава главното условие за интеграцията на БиХ в ЕС. Ашдаун допълни, че визитата на Рен толкова скоро след встъпването му в длъжност подчертава значението, което Брюксел отдава на началото на преговорите по Споразумение за стабилизиране и асоцииране с БиХ. 
						Други новини: Мисията на ОССЕ в БиХ представи доклад в петък, в който се признава, че съдилищата в тази страна са отбелязали съществен напредък при прилагане на новия наказателно-процесуален кодекс. Докладът оценява прогреса през последната година. (Независне новине, Дневни аваз - 20/12/04; Фена, ПБС БиХ, НТВ Хаят - 19/12/04; уеб сайт на ОССЕ - 17/12/04)
