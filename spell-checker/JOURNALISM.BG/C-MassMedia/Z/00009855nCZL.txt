Турският външен министър призовава към регионално сътрудничество
16/02/2004
 
КУВЕЙТ СИТИ, Кувейт -- Турският външен министър Абдулах Гюл призова в събота (14 февруари) за създаване на многостранни механизми за сигурност между съседните на Ирак държави. Гюл призова съседните държави да поемат отговорността и да демонстрират политическа решимост за укрепване на регионалната сигурност. Той подчерта, че предложението е в унисон с решението, взето на последното заседание на Организацията Ислямска Конференция.
Други новини: Турският президент Ахмет Недждет Сезер заминава във вторник за Техеран, където ще вземе участие в четвъртото заседание на държавните глави от развиващите се страни.
Междувременно в неделя около 40 души бяха арестувани в Истанбул и Диарбакър, Турция заради организирането на придружени с насилие протести за отбелязване на годишнината от залавянето през 1999 г на кюрдския лидер Абдулах Оджалан. (Анадолска агенция - 16/02/04; АФП, Анадолска агенция - 15/02/04)
