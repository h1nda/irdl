Върховният представител Ашдаун и комисарят на ПМЕС се срещат с полицейски началници в БиХ
12/01/2003
 
САРАЕВО, Босна и Херцеговина (БиХ) -- Върховният представител Пади Ашдаун и комисарят на Полицейската мисия на ЕС (ПМЕС) Свен Фредериксен се срещнаха с висши офицери от полицията на БиХ в Сараево в петък (10 януари). В обръщение към присъстващите, Ашдаун подчерта нарастващата роля на ЕС в страната и заяви, че ПМЕС е конкретно доказателство за ангажираността на съюза с регионалната стабилност. "ЕС показа, че няма стратегия за излизане от Балканите, а по скоро стратегия за влизане, която ще завърши с членство в ЕС ", каза Ашдаун.
В други новини, парламентът на Република Сръбска (РС) насрочи за 16 януари специална сесия за обсъждане състава на новото правителство на републиката. Крайният срок за номинирания за премиер Драган Микеревич да представи списъка с кандидатите за министри пред парламента изтича на 17 януари. (ПБС БиХ - 11/01/03; НТВ Хаят, Източници на СВП, ФЕНА, БиБиСи - 10/01/03)
