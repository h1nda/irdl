Хърватски журналист бе пуснат от затвора
					14/10/2005
					 
						СПЛИТ, Хърватия -- Журналистът Йосип Йович бе освободен от затвора в южния морски град Сплит в четвъртък (13 октомври). Той бе задържан преди седмица по силата на международна заповед за арест, издадена от трибунала на ООН за военни престъпления в Хага, след като не се яви на заседанието на съда на 26 септември, за да се произнесе по повдигнатите обвинения. Йович е обвинен в неуважение към съда, тъй като е публикувал във вестник "Слободна Далмация" имената на свидетели под защита. Той бе освободен в четвъртък, след като обеща, че ще отпътува за Хага, когато му бъде наредено. (Вечерни лист - 14/10/05; ХИНА - 13/10/05)
