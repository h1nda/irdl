Албански одит разкри финансови злоупотреби 
					03/02/2010
					 
						ТИРАНА, Албания -- Върховният държавен одит е разкрил нередности и злоупотреби с държавния бюджет, възлизащи на 52,2 милиона евро, според доклад, публикуван в сряда (3 февруари). Одитът е установил, че тези щети са били нанесени през 2007, 2008 и първите девет месеца на 2009 г., като се отбелязва, че повечето от нарушенията са станали преди и след общите избори през миналия юни. Съобщава се за нарушения при събирането на данъци, отдаването под наем и продажбата на държавна собственост, държавните доставки и в митниците. Одиторите са поискали от прокуратурата да започне разследване на девет държавни служители. (Газета Шкиптаре, Balkan Web, Нюз 24 - 03/02/10)
