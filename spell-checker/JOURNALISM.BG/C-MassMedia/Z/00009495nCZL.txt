Според Франция НАТО ще намали присъствието си на Балканите
14/01/2004
 
ПАРИЖ, Франция -- Военният министър Мишел Алио-Мари заяви пред Националното събрание във вторник (13 януари), че НАТО ще съкрати военното си присъствие на Балканите почти наполовина тази година. Според нея значителният прогрес в региона ще позволи да се намали броят на военнослужещите от 30,500 на 17,500 към ноември. Министърът обаче определи ситуацията като "деликатна и нестабилна", особено в Косово, като каза, че съкращенията трябва да се извършат постепенно. Алио-Мари добави,че Франция ще поеме командването на КФОР през втората половина на тази година.
Други новини: разширеният обхват на операцията на СФОР за издирване на Радован Караджич, включи акция, проведена във вторник в къща в Пале, която той е използвал в периода на войната 1992-1995 г. Войниците са взели със себе си документи и мобилния телефон на портиера, преди да си тръгнат. (АФП, Ройтърс, АП - 13/01/04)
