Живкович: Сърбия-Черна Гора ще изпълни до края на годината условията за участие в програмата Партньорство за мир
22/05/2003
Генералният секретар на НАТО Джордж Робъртсън увери сръбския премиер Зоран Живкович в Брюксел, че вратата за влизане в програмата Партньорство за мир е отворена.
(Радио Б92, Сръбско правителство - 21/05/03; НАТО, AП - 20/05/03)
 
 
Сърбия-Черна Гора желае да се присъедини към програмата Партньорство за мир (ПМ) и ще работи, за да изпълни всички условия тази година, заяви сръбският премиер Зоран Живковия пред Генералния секретар на НАТО Джордж Робъртсън по време на посещението си в Брюксел във вторник (20 май). Живкович е първият сърбски премиер, който посещава щаб-квартирата на НАТО.
Робъртсън го увери, че вратата е отворена, но отбеляза, че остават да бъдат изпълнени няколко предварителни условия. Едно от тях, което според него е "съдбоносно", е пълното сътрудничество с Трибунала на ООН за военните престъпления, включващо екстрадицията на Ратко Младич в Хага.
"Сърбия-Черна Гора има амбицията да се присъедини към програмата Партньорство за мир - амбиция, която ние споделяме", каза Робъртсън пред репортери след срещата си с Живкович. "Премиерът заяви ясно, че, ако ген. Младич се намира на сръбска територия, той ще бъде задържан и ще бъдат изпълнени постановленията за обвинение и арест в съответствие с изискванията на международния трибунал за престъпленията".
"Ще направим всичко възможно, за да не остане до края на годината нито едно препятствие пред присъединяването ни към програмата", каза Живкович. "Няма причина за оставането на Сърбия-Черна Гора извън програмата". Той добави, че всики обвиняеми във военни престъпления ще бъдат предадени на Трибунала в Хага, или ще бъдат съдени в местни съдилища.
Робъртсън заяви, че НАТО ще устнови сътрудничество със Сърбия-Черна Гора, за да подготви страната за участие в ПМ. Ще бъде разработена специална програма за нуждите на Сърбия-Черна Гора с акцент върху военните реформи. Той даде висока оценка на "ясно изразената решимост" на министъра на отбраната на Сърбия-Черна Гора Борис Тадич да проведе реформи във федералната армия.
Живкович каза, че тези реформи "имат пълната подкрепа на правителството на Сърбия".
В сряда Тадич призова НАТО, и специално Германия, да окажат помощ на Сърбия-Черна Гора в областта на отбраната. В края на двудневното си посещение в Берлин в сряда той заяви пред германсия си колега Петер Щрук, че без подкрепата на НАТО и Германия Сърбия-Черна Гора ще има проблеми в изграждането на стабилна отбранителна политика. Тадич предложи международен екип от експерти по отбраната до посети Белград.
