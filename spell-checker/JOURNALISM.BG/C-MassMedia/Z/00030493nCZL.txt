Проучване откри проблеми с личните карти, издавани в Албания
					04/06/2009
					 
						ТИРАНА, Албания -- Финансирано от САЩ проучване стигна до заключението, че голям брой граждани няма да получат нови електронни лични карти до 28 юни, съобщиха в сряда (3 юни) местните медии. Допитването, извършено от албанското Европейско движение, констатира, че сроковете са нереалистични. Издаването на картите започна през януари и целта беше те да бъдат в ръцете на подалите молби за тях до края на юни. Албанците ще трябва да представят паспорт или лична карта, за да могат да гласуват в избирателните секции. (Шекули, Телеграфи, Ора Нюз, Топ Ченъл - 03/06/09)
