Подпалвачи атакуваха пет джамии в Турция
					20/05/2009
					 
						АНКАРА, Турция -- Във вторник (19 май), подпалвачи атакуваха пет джамии в отделни райони на Истанбул, причинявайки материални щети, но пострадали няма, съобщиха властите. Атаките са били насочени срещу "Йълдъз джамия" в района "Тузла", джамиите "Гюл" и "Шъхлъ" в района "Пендик" и други две джамии в други райони на Истанбул. През декември полицията арестува душевноболен мъж за 13 палежа на джамии в града. (Си Ен Ен Търк, Хабер Тюрк, РИА Новости, АП - 19/05/09)
