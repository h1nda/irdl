Двама души починаха от отравяне с въглероден моноксид в гръцки хотел
					08/11/2009
					 
						АТИНА, Гърция -- Гости на хотел "Нефели" в Солун са били евакуирани в петък (6 ноември), след като двама души починали в хотела от отравяне с въглероден моноксид. Двамата мъже, на 27 и 28 години са били открити мъртви в стаите си в четвъртък и петък. Причината за високото съдържание на въглероден моноксид в хотела все още не е известна. Собственикът на хотела, който се намира в предградието на Солун "Панорама", е бил арестуван. Това не е първият подобен инцидент в Гърция. През 2006 г. две деца от Великобритания починаха от отравяне с въглероден моноксид в хотел на остров Корфу.
						Местните медии също съобщиха в неделя, че един човек е починал при наводненията, предизвикани от поройните дъждове в страната. Тялото на 48-годишния мъж е било открито близо до град Гревена в северната част на страната. Съобщава се и за изчезването на друг мъж в съседната област Пела. (AФП - 08/11/09; Kaтимерини - 07/11/09; AФП - 06/11/09)
