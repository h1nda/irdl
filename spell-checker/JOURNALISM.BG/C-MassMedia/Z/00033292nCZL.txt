ЕП одобри българския кандидат за еврокомисар 
					04/02/2010
					 
						БРЮКСЕЛ, Белгия -- Както се очакваше, Европейският парламент одобри в сряда (3 февруари) номинацията на кандидатката на България, Кристалина Георгиева, за еврокомисар по международното сътрудничество, хуманитарната помощ и реакцията при кризи. Тя стана кандидатка за поста, след като Румяна Желева не се представи убедително по време на изслушването й за получаване на одобрение от ЕП. Георгиева получи пълна подкрепа както от Европейския, така и от българския парламент. Окончателното гласуване от Европейската комисия ще се проведе следващата седмица. (Файненшъл Таймс - 04/02/10; Стандарт, EUbusiness, ДПА, Дарик, Фокус - 03/02/10)
