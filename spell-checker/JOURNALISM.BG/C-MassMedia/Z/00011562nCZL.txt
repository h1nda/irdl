Премиерът заяви, че полицията на РС ще провежда редовни издирвателни операции за изпълнение на своите хагски задължения
22/07/2004
 
БАНЯ ЛУКА, Босна и Херцеговина (БиХ) -- Премиерът на Република Сръбска Драган Микеревич заяви в сряда (21 юли), че вътрешното министерство на РС ще започне редовни издирвателни операции с цел изпълнение на задълженията си към Хагския трибунал за военни престъпления на ООН. Микеревич потвърди, че полицията е провела такива операции в Билеча и Гачко в източната част на БиХ по-рано в сряда, след получен сигнал, че в района може би се укриват обвиняеми. Никой не е бил намерен. По-късно медиите съобщиха, че въпросните бегълци са Радован Караджич и Ратко Младич. (Независне новине - 22/07/04; РТРС, НТВ Хаят, AФП - 21/07/04)
