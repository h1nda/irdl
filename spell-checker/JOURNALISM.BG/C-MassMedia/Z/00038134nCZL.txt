Турски ученици протестираха заради скандал около приемните изпити за университет
					11/04/2011
					
						АНКАРА, Турция -- Хиляди гимназисти протестираха в събота (9 април) и неделя в няколко провинции на територията на страната срещу изпитната комисия в страната заради обвиненията в евентуална измама, които се появиха във връзка с неотдавнашен приемен изпит за университет. През март около 1,7 млн. ученици положиха националния изпит ЮГС. Неотдавна се появиха обвинения, че е било възможно отговорите на изпита да се открият чрез специален код, което предизвика разгорещен дебат в цялата страна. Според местните медии протестите от края на седмицата са били организирани чрез "Фейсбук". (Хюриет - 10/04/11; Доган - 09/04/11)
