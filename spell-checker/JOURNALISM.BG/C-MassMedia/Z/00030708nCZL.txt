Албания публикува избирателните списъци
					24/06/2009
					 
						ТИРАНА, Албания -- Вътрешното министерство съобщи във вторник (23 юни), че е изпратило окончателния списък на имащите право на глас граждани в Централната избирателна комисия. Общо 256 794 граждани няма да могат да гласуват на парламентарните избори в неделя, защото нямат валидни лични карти или паспорти. Министерството заяви, че тези, които са подали молби, но все още не са си взели личните карти, трябва да направят това до събота, за да могат да гласуват. (Шекули, Коха Йоне, Топ Ченъл, Клан, ТВШ, Болкън Уеб - 23/06/09)
