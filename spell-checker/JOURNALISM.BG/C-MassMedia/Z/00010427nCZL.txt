Гюл изключва възможността за изпращане на турски войски в Ирак
09/04/2004
 
АНКАРА, Турция - Външният министър Абдула Гюл изключи възможността Турция да изпрати войски в съседен Ирак. "И дума не може да става за изпращане на войски", каза Гюл по време на пресконференция в четвъртък (8 април). В коментар по повод ескалацията на насилието в Ирак напоследък Гюл заяви, че това е много опасен развой на събитията, който бележи началото на нов етап в най-новата история на страната.
Също в четвъртък Турция и Словения подписаха протокол за разбирателство по сътрудничеството в сигурността. Споразумението предвижда сътрудничество в областта на предотвратяването на наркотрафика, борбата с международния тероризъм и други видове организирана международна престъпност. (Анадолска агенция, НТВ, TРT 2, СTA - 08/04/04)
