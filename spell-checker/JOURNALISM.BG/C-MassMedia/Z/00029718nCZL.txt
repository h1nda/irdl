ЮНМИК съществено ще намали присъствието си в Косово до края на юни
					25/03/2009
					 
						ПРИЩИНА, Косово -- Говорителят на ЮНМИК Александър Иванко каза във вторник (24 март), че мисията ще намали присъствието си в Косово с 90 % до края на юни, но че ЮНМИК ще поддържа известно присъствие за периода на действие на Резолюция 1244 на ООН. Косовските лидери поискаха от ЮНМИК да прекрати мисията си. В понеделник, по време на заседанието за Косово на Съвета за сигурност на ООН, външният министър Скендер Хюсени каза, че е дошло времето за по-енергична подкрепа от ЮЛЕКС. "Ние ги поканихме да бъдат тук и те са тук, за да ни подкрепят в сферата на върховенството на закона и полицейската дейност, както ни подкрепят и в процеса на интеграция в ЕС", каза Хюсени. Министър-председателят Хашим Тачи подчерта, че "реалността показва, че ролята на ЮНМИК е изчерпана, Резолюция 1244 на Съвета за сигурност е остаряла, а Косово има своите законни държавни институции". (РТК, Кохавижън, Клан - 24/03/09)
