Бившият хърватски премиер Рачан почина от рак
					29/04/2007
					 
						ЗАГРЕБ, Хърватия -- Ивица Рачан, бивш премиер на Хърватия и бивш лидер на главната опозиционна Социалдемократическа партия (СДП) почина в болница в Загреб рано в неделя (29 април) след кратко, но тежко боледуване според изявление на СДП. Рачан, 63-годишен, бе диагностициран с рак на бъбреците и мозъка през януари и бе подложен на няколко операции в Хърватия и в чужбина. 
						Първите изявления от хърватските парламентарни сили описаха смъртта на Рачан като голяма загуба за вътрешната политическа сцена. Те подчертаха ролята на Рачан в създаването на независима Хърватия и за демократизирането на хърватското общество. (Хина, ХРТ - 29/04/07)
