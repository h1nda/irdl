Сърбия ще поиска от Международния съд да се произнесе относно Косово
					28/03/2008
					 
						БЕЛГРАД, Сърбия -- Външният министър Вук Йеремич каза в четвъртък (27 март), че възнамерява да поиска от Международния съд (МС) да се произнесе относно валидността на неотдавна обявената едностранно независимост на Косово. Той каза, че Сърбия ще се опита да получи разрешение от ООН да внесе такова искане в Международния съд, вероятно през септември. 
						В изказване в Индонезия, където продължава опитите си да предотврати признаването на Косово, Йеремич каза, че е "предпазлив оптимист" за шансовете на Сърбия да спечели подкрепа от държавите, членки на ООН. (B92, Танюг, Бета, АП, Ройтерс - 27/03/08)
