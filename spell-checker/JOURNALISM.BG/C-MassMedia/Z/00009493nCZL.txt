Македония ще подаде молба за членство в ЕС в края на февруари
14/01/2004
 
ЛИСАБОН, Португалия -- В края на официалната си визита в Португалия във вторник (13 януари) македонският президент Борис Трайковски заяви ,че страната му ще подаде официално молба за членство в ЕС в края на февруари. Той отбеляза, че широкият политически дебат през декември е демонстрирал единството на всички партии по въпроса.
Други новини: министърът на местното самоуправление Александър Гестаковски обяви, че кабинетът ще ревизира проектозакона за административното деление, целящ да намали броя на общините от сегашните 123 на 71. В отделни референдуми няколко общини отхвърлиха новото деление. (Утрински вестник - 14/01/04; АФП, МИА - 13/01/04)
