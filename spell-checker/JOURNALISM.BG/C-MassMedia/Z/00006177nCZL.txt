Албания ще предостави въздушно пространство и съоръжения на антииракската коалиция
05/03/2003
 
ТИРАНА, Албания -- Късно в понеделник (3 март) парламентът гласува разрешение за използването на територията и военните ресурси на страната от чужди войски при евентуална операция срещу Ирак. Въпреки че подкрепят усилията за намиране на дипломатическо решение, може да се наложи използването на сила, заявиха законодателите. Парламентът обяви също, че ще сътрудничи на международната коалиция срещу възможни терористични заплахи, свързани с конфликта в Ирак. (Албански дневни новини - 05/03/03; AП, AФП, ATA - 04/03/03)
