Кабинетът на БиХ проведе извънредно заседание, най-вероятно ССА ще бъде парафирано във вторник
					03/12/2007
					 
						САРАЕВО, Босна и Херцеговина (БиХ) -- Изпълняващият длъжността премиер Никола Спирич проведе извънредно заседание на Министерския съвет в понеделник (3 декември) за приемане на план за действие, който да подготви почвата за прилагане на декларацията от Мостар за реформи в полицията. Това ще позволи да бъде парафирано Споразумението за стабилизация и асоцииране (ССА) с ЕС във вторник, тъй като създаването на независима полиция на държавно ниво бе основно условие, наложено от ЕС. Еврокомисарят по разширяването Оли Рен се очаква в понеделник в Сараево, където ще се срещне с лидери и ще прецени дали е налице консенсус за реформите в полицията, достатъчен за парафиране на ССА.
						В изявление от петък Рен приветства приемането на новия правилник за работа на парламента на БиХ, заявявайки, че той ще доведе до нормализиране на политическата ситуация. (Независне Новине, Дневни Аваз - 03/12/07; РТРС, Фена, НТВ Хаят - 02/12/07)
