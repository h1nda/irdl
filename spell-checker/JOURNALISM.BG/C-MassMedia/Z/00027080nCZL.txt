Албания ще въведе биометрични паспорти и лични карти до февруари
					15/07/2008
					 
						ТИРАНА, Албания -- Вътрешният министър Буяр Нишани съобщи в понеделник (14 юли), че албанците ще получат нови електронни лични карти и биометрични паспорти до февруари. "Ние ще сме готови да започнем издаването на тези важни документи в началото на следващата година и те ще бъдат необходими на всеки гражданин, който желае да получи официален документ от държавните институции", каза Нишани по време на заседание на парламентарната комисия по интеграция. Предоставянето на електронни лични карти и биометрични паспорти е сред задачите, които Албания трябва да изпълни, за да отговаря на определението на Европейската комисия за демократични избори и свободно придвижване на гражданите й извън границите на страната. (BalkanWeb, Клан, Топ Ченъл, Алсат - 14/07/08)
