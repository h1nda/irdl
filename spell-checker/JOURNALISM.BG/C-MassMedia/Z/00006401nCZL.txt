Сърбия-Черна гора получи покана за присъединяване към Съвета на Европа
27/03/2003
 
СТРАСБУРГ, Франция -- В сряда (26 март) Комитетът на министрите към Съвета на Европа реши да покани новата държава на Сърбия и Черна гора да се присъедини към Европейската правозащитна организация като 45-та страна-членка. "След толкова години очакване, страдания и безнадеждност, последната останала част от онова, което беше известно като Югославия, ще заеме своето място сред демократичното семейство на европейските народи", каза Петер Шидер, председател на Парламентарната асамблея на Съвета. След присъединяването ще започне изпълнението на програма за сътрудничество и процедура за мониторинг, които ще помогнат на Белград и Подгорица да изпълняват ангажиментите си като членове. Според публикуваното изявление на президента на Сърбия-Черна гора Светозар Марович, решението е израз на признание, че неговата страна "принадлежи към Европа и напълно заслужава да бъде приета в нейните институции". СЕ е показал, че иска да подпомогне процеса на изграждане на демокрация след убийството на сръбския премиер Зоран Джинджич. След съобщението на СЕ, Хърватска публикува изявление, в което изрази подкрепата си за това решение. (AП, AФП, Б92, Taнюг, ФоНет, Документи на ЕК, БиБиСи, ХИНА, ХРТ - 26/03/03)
