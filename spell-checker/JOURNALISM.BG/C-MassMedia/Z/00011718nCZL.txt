Уволнен е началникът на полицията в Баня Лука
					
				
					22/08/2004
				
				 
					
							БАНЯ ЛУКА, Босна и Херцеговина (БиХ) – Директорът на полицията в Република Сръбска Радомир Ниегус каза в петък (20 август), че е уволнил началника на регионалния отдел на полицията в Баня Лука Желко Спасоевич и е назначил на негово място Боро Любанич. Ниегус заяви на пресконференция, че Спасоевич е уволнен по “професионални причини”, но не каза подробности.
						
					
							В други новини, ЕсФОР извършиха обиск в помещенията на бившата захарна фабрика в Биелина в петък. Акцията, проведена съвместно с полицията в Биелина, е целяла откриването на незаконни оръжия и военно оборудване. От ЕсФОР казаха, че е добър знак фактът, че нищо не е било открито. (Независне новине - 21/08/04; Фена, РТРС - 20/08/04)
