Вълна от стачки залива Гърция 
					17/03/2005
					 
						АТИНА, Гърция -- Вълна от стачки парализира Гърция в четвъртък (17 март). В нея участват служители от обществения транспорт, училищата, банките, пощите и битовите услуги. Сред засегнатите бяха авиолинията "Олимпик еърлайнс" и "Гръцките железници". Стачките бяха организирани съвместно от двата основни профсъюза - синдикатът на държавните служители и съюзът на служителите от частния сектор. Профсъюзите заявиха, че 24-часовата стачка е протест срещу нарастващата безработица и високата инфлация.
						Други новини: Началникът на ГЩ на британската армия генерал Майкъл Уокър пристигна в сряда на тридневно посещение в Гърция. Той ще се срещне с високопоставени представители на армията за обсъждане на въпроси, свързани с двустранното сътрудничество, както и с НАТО и ЕС. (Дневник, Би Би Си - 17/03/05; Катимерини, AНA, MПA - 16/03/05)
