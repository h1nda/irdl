Неправителствени организации настояват за уволнението на нdвия министър на земеделието на Румъния 
					07/09/2010
					 
						БУКУРЕЩ, Румъния -- В понеделник (6 септември) над 70 неправителствени организации в свое изявление отправиха призив за отстраняване на новия министър на земеделието Валериу Табара поради връзките му с индустрията с генетично модифицирани култури. „Ще бъде ли в състояние г-н Табара да представлява интересите на румънските фермери, като се имат предвид договорните му отношения с „Монсанто” - най-големия производител на генетично модифицирани организми в света”, питат организациите. Табара, който пое земеделското министерство при преструктурирането на кабинета миналия петък, обясни в интервю за всекидневника „Евениментул Зилеи”, че наистина е работил за „Монсанто”, но настоя, че „няма нищо незаконно или тайно в това”. (Зиаре, АФП - 06/09/10)
