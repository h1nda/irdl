Депутати от парламентите на Хърватия, Maкедония и Aлбания призовават за членство в НАТО
					25/10/2006
					 
						ТИРАНА, Албания -- Парламентарни делегации от Aлбания, Хърватия и Maкедония се срещнаха в Тирана във вторник (24 октомври), за да обсъдят мерки за приближаване на страните си към членство в НАТО. Те обещаха да продължат да развиват демократичните институции, да защитават човешките права и да укрепват върховенството на закона. Депутатите се договориха също да насърчават политическото, военното и икономическото сътрудничество и да засилят борбата с организираната престъпност и корупцията. Съвместна декларация по тези въпроси ще бъде представена на срещата на върха на НАТО през ноември в Рига.
						Също във вторник председателят на хърватския парламент Владимир Шекс се срещна в Хелзинки с финландски ръководители, които обещаха да подкрепят стремежите на Хърватия за присъединяване към ЕС през 2009 г. Шекс каза, че е бил уведомен, че няма институционални и конституционни пречки за членството, ако Хърватия отговаря на всички критерии. (Весник, Пословни Дневник, Албейниън Нюз - 25/10/06; AП, ХИНА, ХРТ, Index.hr - 24/10/06)
