Белград ще поиска разделянето на Косово, ако международната общност подкрепи стремежа на провинцията за независимост
24/02/2003
 
БЕЛГРАД, Сърбия-Черна гора -- Координаторът на Белград за Косово Небойша Чович заяви в неделя (23 февруари), че Белград ще настоява за разделянето на Косово на две административни единици с отделно управление, ако стремежът на етническите албанци в провинцията за независимост получи международна подкрепа. Чович заяви, че Белград е готов на диалог с Прищина по въпроси като завръщането на бежанците, сигурността и управлението, но не и по въпроси, отнасящи се до независимостта.
Също в неделя, един полицай бе убит и други двама ранени, когато колата им попаднала на мина в южна Сърбия. Чович призова КФОР и ООН да разследват случая и да предадат виновните на съда. (АП, АФП, Телевизия БК, Б92, Танюг, ФоНет, БиБиСи - 23/02/03)
