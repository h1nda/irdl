Караджич поиска от съда в Хага да отложи възобновяването на процеса
					02/02/2010
					 
						ХАГА, Холандия -- В понеделник (1 февруари) бившият босненски сръбски лидер Радован Караджич поиска от Трибунала на ООН за военни престъпления да отложи възобновяването на неговия процес, което сега е определено за 1 март. Той заяви, че не е имал достатъчно време за подготовка на защитата си, позовавайки се на липсата на пари за издръжка на своя юридически екип и на факта, че не му е било разрешено да избере свой резервен адвокат. Процесът срещу Караджич започна през октомври, но беше отложен почти незабавно поради отказа му да присъства на заседанията. Прокуратурата предприема следващите си стъпки и е внесла списъка на своите първи 30 свидетели, които възнамерява да призове. (Бета, Б92, Танюг - 01/02/10)
