Български магнат обвинен в данъчни измами, бе пуснат под гаранция
					13/11/2008
					Българските прокурори обвиниха един от най-богатати бизнесмени в страната в сряда в тежки данъчни престъпления и заговор за извършване на имотни измами.
					(Дневник, Американска търговска камара в България - 13/11/08; Ройтерс, AФП, СНА, София Ехо, Дневник, Meдиапул, БНР - 12/11/08)
 
					 
						
Българинът Христо Ковачки бе наскоро обявен за един от 100-те най-богати хора в Централна и Източна Европа, нареждайки се на 98 място с около 560 милиона евро. [Архив]
						Българският енергиен магнат Христо Ковачки бе обвинен в големи финансови престъпления в сряда (12 ноември), но бе пуснат под гаранция от 150 000 евро след кратък разпит. 
						В изявление от прокуратурата се казва, че обвиненията срещу 46-годишния мултимилионер включват големи данъчни измами и участие в заговор за извършване на имотни измами. Повече подробности не бяха дадени. Полицията претърси 17 имота, негова собственост. Цитирайки неофициална информация, българските медии съобщиха, че бизнесменът е извършил данъчни измами за повече от 6 милиона евро между 2005 и 2007 г.. 
						Според българското национално радио (БНР) Ковачкие собственик на 13 компании и е в управителните бордове на други 22 компании. Той е смятан за втория най-богат човек в страната. С лично богатство, оценено на 560 милиона евро, полското списание Wprost неотдавна го класира на 98-мо място сред 100-те най-богати хора в Централна и Източна Европа. 
						Главните бизнес интереси на Ковачки са в енергийния сектор. Чрез една от своите фирми, той също контролира 70% от "Атоменергоремонт", която поддържа съоръженията в атомната електроцентрала в Козлодуй. Неизвестен убиец уби изпълнителния директор на компанията през април. 
						Преди няколко години Ковачки успя да придобие контролния пакет акции на Общинска банка в София. Той проявява интерес в по-нататъшното разширяване на своята бизнес империя. 
						След като бе разпитен в сряда, Ковачки отрече всички обвинения срещу него и обеща да сътрудничи напълно на следователите. 
						"Не знам върху какви доказателства властите са основали обвиненията си за неплащане на данъци, тъй като в момента нямаме неплатени данъци", заяви той за частното Дарик радио. 
						Ковачки също изключи възможността разследването да е политически мотивирано. Известен като неформален лидер на неотдавна сформираната партия "Лидер", той подкрепи създаването на новия политически съюз "Напред" с две други малки партии миналия месец. 
						"Аз просто отказвам да повярвам, че случващото се днес е форма на политически натиск", заяви Ковачки пред репортери. "Наистина би било тъжно за България, ако се използват такива методи за решаването на проблемите." 
						Страната се намира под силен натиск от страна на ЕС и други западни пратньори да ускори борбата срещу организираната престъпност и корупцията по високите етажи на властта. 
						Ковачки свърза хода на властите в сряда с опитите на София да убеди ЕС, че не защитава влиятелни бизнесмени. 
						В изявление в сряда американският посленик Нанси Макълдауни заяви, че България има шанс да създаде най-атрактивния бизнес климат на Балканите. Тя трябва да се заеме с три фактора, за да го постигне: да привлече повече чуждестранни инвестиции, да подобри икономиката и да сложи край на корупцията и организираната престъпност. 
						Mакълдауни добави: "Олигарсите, които се държат така, сякаш са над закона, трябва да бъдат поставени зад решетките."
