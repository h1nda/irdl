Бивш босненски командващ беше осъден за притежание на оръжие
					25/06/2009
					 
						САРАЕВО, Босна и Херцеговина (БиХ) -- В сряда (24 юни) съд в Сараево осъди бившия командващ на босненските мюсюлмански въоръжени сили в Сребреница, Насер Орич, на две години затвор за незаконно притежание на оръжие. Той беше оправдан по обвиненията в изнудване. Защитата и обвинението заявиха, че не са доволни от присъдата, и обещаха да я обжалват. Миналия юли Трибуналът в Хага оправда Орич по обвиненията във военни престъпления срещу босненски сърби по време на конфликта от 1992-1995 г. в БиХ. (РТРС, Фена, ФТВ, Pincom.info, Ройтерс - 24/06/09)
