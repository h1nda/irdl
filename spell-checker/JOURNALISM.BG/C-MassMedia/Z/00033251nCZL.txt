Две момчета загинаха при лавина в Турция
					01/02/2010
					 
						АНКАРА, Турция -- Две момчета бяха открити мъртви в неделя (31 януари), след като са били засипани от лавина в източната провинция Малатия. Дервиш Акташ, на 16 г., и братовчед му Фатих Акташ, на 12 г., бяха обявени за изчезнали в събота. Телата им бяха намерени от военни и цивилни екипи в с. Данисик. Турските източни райони бяха обхванати от силни студове с температури, падащи до минус 25 градуса по Целзий.
						Междувременно земетресение с магнитуд 4,7 по скалата на Рихтер бе регистрирано рано в понеделник в провинция Сивас, Централна Турция. Не се съобщава за пострадали или щети. (AП, Анадолска информационна агенция - 01/02/10; АФП, Анадолска информационна агенция, Джихан - 31/01/10)
