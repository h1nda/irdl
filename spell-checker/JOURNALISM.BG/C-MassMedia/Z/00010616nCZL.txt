Турският премиер Ердоган се срещна с германския канцлер Шрьодер
28/04/2004
 
КЬОЛН, Германия -- Канцлерът Герхард Шрьодер се срещна с турския премиер Реджеп Таийп Ердоган във вторник (27 април) и изрази подкрепата на Германия за кандидатурата на Турция за членство в ЕС. Шрьодер посочи, че ако страната покрие критериите за членство, тя трябва да бъде приета в Съюза. Той подчерта освен това важността на турското членство в ЕС от гледна точка на сигурността. На свой ред Ердоган прогнозира, че турската и германска икономики могат да се превърнат в "двигател" на икономическото развитие на ЕС. (Хюрриет -28/04/04; Анадолска агенция, НТВ, ТРТ2 - 27/04/04)
