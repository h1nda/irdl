ЕС празнува разширяването с десет нови члена
02/05/2004
 
Деца играят пред огромен европейски флаг по време на празненствата в Брюксел по случай разширяването на ЕС от 15 на 25 държави в събота. [AФП]
ДЪБЛИН, Ирландия -- ЕС приветства десет нови държави-членки със 75 млн. население в събота (1 май), провеждайки празненства в Европа. Десетте нови членове са Кипър, Чешката република, Естония, Унгария, Латвия, Литва, Малта, Полша, Словашката република и Словения. Ирландия, която в момента оглавява ротационното председателство на ЕС, проведе церемония в Дъблин за отбелязване на историческото събитие. В своята реч ирландския премиер Бери Ахерн заяви, че разширяването поставя три нови предизвикателства: постигане на съгласие за обща конституция, позволяваща на блока да функционира по-ефективно; засилване на борбата с тероризма; осигуряване на благоденствие за всички страни-членки на съюза. Турският премиер Реджеп Тайип Ердоган, румънският президент Йон Илиеску и хърватският премиер Иво Санадер също присъстваха на празненството като представители на страните-кандидатки. (Европа, Ройтерс, АФП, СНА, Анадолска агенция, Ромпрес, ХИНА - 01/05/04)
