Започва процес срещу етнически албанци, обвинени в терористичен заговор в Черна гора
					15/05/2007
					 
						ПОДГОРИЦА, Черна гора -- Процесът срещу 18 етнически албанци, обвинени в заговор за извършване на терористични нападения в Източна Черна гора, започна във Върховния съд в Подгорца в понеделник (14 май). Заподозрените, сред които и петима граждани на САЩ, бяха арестувани през септември по обвинения в планиране на атаки срещу държавни институции и граждански цели в опит за установяване на автономна етническа албанска област на територията на Черна гора. При явяването си пред съдиите в понеделник първият от обвиняемите Гьон Дедвукай, на 32 г., отхвърли обвиненията. Той заяви, че е лоялен гражданин на Черна гора. (Виести, Вечер - 15/05/07; РТЧГ, Танюг, АП - 14/05/07)
