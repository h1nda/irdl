Синдикатите от македонската отбранителна промишленост настояват за увеличение на заплатите
28/01/2004
 
СКОПИЕ, Македония -- Независимият синдикат на работещите в отбранителната промишленост се срещна във вторник (27 януари) с министъра на отбраната Владо Бучковски, за да обсъди исканията за 30 %-но увеличение на заплатите. Въпреки че двете страни не можаха да намерят решение, те се споразумяха да се срещнат отново следващата седмица. Синдикатът заплаши, че ще започне стачка на 7 февруари.
Други новини: министърът на правосъдието Иджет Мемети подписа искане за екстрадиране на Джемал Хисени, бивш командир на Армията за национално освобождение. Той е задържан от ЮНМИК в Косово.
Също във вторник комитет на Съвет на Европа излезе с доклад, препоръчващ реформи в македонските медии. Аргументирайки се с наличието на пристрастие и връзки с политически и бизнес интереси, докладът заключава, че професионалното равнище на журналистиката е незадоволително. (МИА, А1 ТВ - 27/01/04)
