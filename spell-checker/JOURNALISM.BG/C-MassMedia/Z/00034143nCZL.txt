Прокюрдски лидер беше нападнат в Турция 
					13/04/2010
					 
						САМСУН, Турция -- Бившият лидер на забранената прокюрдска Партия на демократичното общество (ПДО) Ахмет Тюрк е бил нападнат в понеделник (12 април) в северната провинция Самсун. Според съобщенията Тюрк е бил ударен в лицето от нападател на излизане от съда, при което носът му е бил счупен и политикът е получил дълбоки порезни рани по челото. След инцидента полицията е извършила два ареста. Конституционният съд забрани ПДО през декември за връзки с терористичната Кюрдска работническа партия. (Ватан - 13/04/10; Синхуа, Анадолска информационна агенция, Хюриет - 12/04/10)
