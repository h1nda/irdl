Представителят на ЕС Фуере каза, че е твърде рано за оценка на перспективите на Македония
					05/08/2009
					 
						СКОПИЕ, Македония -- Представителят на ЕС в Скопие Ерван Фуере каза във вторник (4 август), че е твърде рано да се прави оценка на шансовете на Македония да получи дата за започване на присъединителни преговори с ЕС. Фуере отказа коментар във връзка с предстоящия доклад за напредъка на Европейската комисия, който се очаква тази есен, като заяви, че Македония трябва да осъществи необходимите реформи и да докаже своята готовност за започване на присъединителните преговори. Той добави, че уреждането на отдавнашния спор за името с Гърция и важно, но не и от решаващо значение за кандидатурата на Македония за ЕС. Фуере призова също така опозиционната Демократична партия на албанците да се въздържи от изпълнението на отправената заплаха за бойкот на парламента в предстоящите седмици. (A1, МРТ, Алсат - 04/08/09)
