Гърция е твърда относно стената по границата с Турция 
					05/01/2011
					 
						АТИНА, Гърция -- Във вторник (4 януари) правителството отново потвърди своето намерение да построи стена по границата на страната с Турция, за да сложи под контрол вълната от нелегални имигранти. Министерството на обществения ред заяви, че стената, дълга 12,5 км и висока 3 м, ще бъде издигната до април близо до река Марица и град Орестиада. Тази дължина е далеч по-малка от споменатите през уикенда 206 км. Новото изявление идва след острата критика от страна на представители на ЕС, които посъветваха Гърция вместо това да реформира своята система за даване на убежище. Във вторник правителството отхвърли този съвет. „Проява на лицемерие е същите хора, които обвиняват Гърция, че не е изпълнила своите задължения по силата на Шенгенското споразумение, сега да я критикуват, защото се опитва да укрепи своите граници”, каза министърът на обществения ред Христос Папуцис. (ДПА, АФП, Хюриет - 04/01/11)
