Солана призовава към диалог между Словения и Хърватия 
					29/09/2004
					 
						ЛЮБЛЯНА, Словения -- Върховният представител на ЕС по сигурността Хавиер Солана заяви на Словения и Хърватия във вторник (28 септември), че трябва да започнат диалог за разрешаване на спора около териториалните води в Пиранския залив. В свое изявление само няколко дни след като Любляна официално оттегли подкрета си за кандидатурата на Загреб за членство в ЕС, Солана увери балканските държави, че пътят към ЕС остава отворен за тях. Той припомни освен това на Словения, че като първата страна от Балканите, която се е присъединила към ЕС и НАТО, тя е задължена да "чертае пътя на другите държави от региона".
						Хърватският град Пула е междувременно домакин на среща на Планиращия комитет за извънредните ситуации в ЮИЕ. Представители на 11 държави участват във форума. (АФП, ХИНА, ХРТ - 28/09/04)
