Кандидатите за членство в ЕС от Западните Балкани искат повече финансиране по ИПП
					05/04/2011
					
						БЕЛГРАД, Сърбия -- В понеделник (4 април) страните, кандидатки за членство в ЕС, Албания, Босна и Херцеговина, Македония, Черна гора и Сърбия, приеха обща позиция във връзка с предприсъединителната помощ. Сръбският заместник министър-председател Божидар Джелич каза след срещата в Белград на националните координатори на помощта по Инструмента за предприсъединителна помощ (ИПП), че страните, кандидатстващи за ЕС, ще предложат на Брюксел пълна проверка на своите годишни бюджетни планове в замяна на гаранции на ЕС за нови заеми. Петте страни се договориха да поискат по-голямо финансиране по ИПП преди членството, което ще им позволи да ускорят свързаните с ЕС реформи. В замяна на това помощта след присъединяването им ще бъде намалена. (Бета, Б92, МИА, Танюг - 04/04/11)
