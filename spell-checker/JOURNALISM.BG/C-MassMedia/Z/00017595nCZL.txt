Гърция с нов външен министър след промени в правителството 
					15/02/2006
					 
						АТИНА, Гърция -- Премиерът Костас Караманлис направи промени в кабинета на "Нова демокрация" (НД) във вторник (14 февруари), като това са първите промени в кабинета след идването на партията на власт преди две години. Една от основните промени е във външното министерство, където Дора Бакояни -- в момента кмет на Атина -- замени Петрос Моливиатис. Тя стана първата жена в Гърция, заела този пост. Трима министри запазиха постовете си -- това са финансовият министър Йоргос Алогоскуфис, министърът на развитието Димитрис Сиуфас и министърът на образованието Мариета Янаку. В сряда Караманлис заминава на посещение в Германия и Ирландия. (АНА, МПА - 14/02/06)
