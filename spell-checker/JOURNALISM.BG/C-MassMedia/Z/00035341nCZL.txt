Турският премиер Ердоган отново потвърди ангажимента си към демократичната инициатива
					19/07/2010
					 
						АНКАРА, Турция -- Въпреки нарастващото политическо напрежение, дължащо се на терористичните нападения, правителството изглежда остава твърдо решено да проведе демократичната си инициатива, насочена към увеличаване на правата на кюрдското малцинство. Премиерът Реджеп Тайип Ердоган проведе в неделя (18 юли) още една ключова среща с представители на НПО. Ердоган отхвърли критиките, че инициативата буксува или е спряла, подчертавайки, че тя е единственото решение на кюрдския проблем. Той каза, че правителството е отворено за всякакви предложения, които биха могли да бъдат сметнати за важни. Той изтъкна също така, че ролята на жените в прекратяването на продължаващата въоръжена борба с кюрдските бунтовници е решаваща. Правителството има краткосрочна, средносрочна и дългосрочна програма, подчерта Ердоган, като подчерта решимостта на управляващата Партия на справедливостта и развитието да реши проблема. (Заман, Сабах - 19/07/10)
