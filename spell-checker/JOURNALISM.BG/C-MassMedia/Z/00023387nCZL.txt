Хърватия ще разширява противопожарния си авиофлот 
					30/07/2007
					 
						ЗАГРЕБ, Хърватия -- Хърватия ще закупи пет противопожарни самолета, за да подобри възможностите си да се бори с горските пожари, каза премиерът Иво Санадер в неделя (29 юли). Страната ще получи един противопожарен самолет "Канадаеър" и три селскостопански самолета "Еър Трактър", каза Санадер, добавяйки , че правителството е отделило 75 млн. евро за противопожарни дейности тази година. Местните власти съобщиха, че през юли са избухнали 850 пожара, като 20 от тях продължават да горят в района на Адриатика. Според Санадер няма пожари, които да са засегнали туристическите курорти, и ситуацията е под контрол.
						Други новини -- Девет деца бяха ранени и настанени в болница, след като автобусът им се сблъска с камион край Загреб в петък. Децата са били в група от 30 души и са пътували за Унгария за състезание по фехтовка. Двамата шофьори също са пострадали при катастрофата. (Хина, ХРТ, Javno.hr, Вечерни Лист, АП - 29/07/07)
