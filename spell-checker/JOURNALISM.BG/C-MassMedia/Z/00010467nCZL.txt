Албански официални представители обсъждат олимпийската сигурност и мисията в Ирак
14/04/2004
 
ТИРАНА, Албания -- Министърът на обществения ред Игли Тоска и гостуващият му гръцки колега Георгиос Вулгаракис ще се срещнат в сряда (14 април), за да обсъдят сътрудничеството, особено относно сигурността по време на предстоящата Лятна Олимпиада в Атина. Това ще бъде първата визита в Албания на министър от партията "Нова Демокрация", спечелила изборите в Гърция през март.
Други новини: военният министър Пандели Майко и румънският му колега Йон Мирча Пашку се срещнаха във вторник и потвърдиха ангажимента си към коалиционната мисия в Ирак. Те също така обсъдиха двустранното сътрудничество в сферите на отбраната и регионалната сигурност и споделиха опит в прилагане на армейските реформи. (АТА, МПА, Ромпрес - 13/04/04)
