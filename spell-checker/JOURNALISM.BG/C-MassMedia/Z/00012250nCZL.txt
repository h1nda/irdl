Босненско-сръбски обвиняем се предаде на Хагския трибунал
					10/10/2004
					 
						БЕЛГРАД, Сърбия-Черна гора -- Бивш босненско-сръбски военен, издирван за геноцид, се предаде на сръбските власти и бе прехвърлен в Хага в събота (9 октомври). Полковник Любиша Беара бе началник по сигурността в босненско-сръбската армия по време на клането в Сребреница през 1995 г. Той е обвинен за участие в "съвместно престъпно мероприятие" с Ратко Младич и други, включващо кампания за етническо прочистване в района на Сребреница. Прокурорите също така повдигнаха обвинение срещу Беара за убийства на мюсюлмани в Потокари на 12 юли 1995. Според някои съобщения сръбското правителство ще настоява за временното му освобождаване до започването на процеса.
						В други новини, процесът срещу Слободан Милошевич ще възобнови работа във вторник в Хага. Трибуналът обяви едномесечно прекъсване, за да даде възможност на неговите нови адвокати да се подготвят за делото. Те направиха апелация във връзка със собственото им назначение и очакват решението на петчленния апелативен състав на трибунала. (АФП- 10/10/04; AП, Би Би Си, АФП, Б92 - 09/10/04)
