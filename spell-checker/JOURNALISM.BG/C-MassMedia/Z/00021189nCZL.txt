Българският министър на енергетиката бе разпитан в рамките на разследването срещу ръководителя на "Топлофикация София" 
					08/01/2007
					 
						СОФИЯ, България -- В петък (5 януари) прокурори разпитаха министъра на икономиката и енергетиката Румен Овчаров във връзка с разследването срещу Валентин Димитров, директор на "Топлофикация София". Той е в ареста от няколко месеца и е обвинен в укриване на данъци, незаконно присвояване на средства и пране на пари. Прокурорът Божидар Джамбазов каза, че разпитът на Овчаров е свързан с писмо, което според твърденията е изпратено от Димитров до няколко души с молба за помощ, включително и до лице, посочено като "Р. Овч". Овчаров каза, че писмото е целенасочен опит за дискредитирането му. (Новинар - 08/01/07; Медиапул - 07/01/07; 24 часа - 06/01/07)
