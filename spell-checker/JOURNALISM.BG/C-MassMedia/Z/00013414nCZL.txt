Българският министър на европейската интеграция е на посещение в САЩ 
					28/01/2005
					 
						СОФИЯ, България -- Министърът на европейската интеграция Меглена Кунева пристигна във Вашингтон в четвъртък (27 януари) за участие в семинар под надслов "НАТО, ОССЕ и ЕС: Партньори в сътрудничеството за сигурност". В обръщение към участниците Кунева се спря на перспективите на България за интеграция в ЕС, значението на членството й в НАТО, както и успешното приключване на мандата на България като председател на ОССЕ. В програмата й са предвидени срещи с представители на Държавния департамент и Капитолия.
						Други новини: България обяви, че ще получи 1,8 млн. евро от Европейската комисия за подобряване на управлението на човешките ресурси в публичната администрация. Проектът ще се осъществи за 11 месеца. (Уеб-сайт на българското правителство, Новините - 27/01/05)
