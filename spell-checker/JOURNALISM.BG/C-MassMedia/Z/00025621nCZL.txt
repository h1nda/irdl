Словения се е съгласила на разговори за хърватската защитена риболовна зона
					28/02/2008
					 
						ЗАГРЕБ, Хърватия -- Словения се е съгласила да участва в предложената четиристранна среща между Хърватия, Словения, Италия и Европейската комисия за обсъждане на хърватската защитена екологична риболовна зона (ЗЕРЗ) в Адриатическо море. Хърватският премиер Иво Санадер потвърди в сряда (27 февруари) участието на Словения, но каза, че още няма отговор от Италия. Двудневната среща би могла да започне в Брюксел на 13 март, паралелно със заседанието на Европейския съвет и срещата на ръководството на Европейската народна партия, в които Санадер ще участва. Загреб се старае да реши спора със съседките си, така че въпросът да не навреди на кандидатурата на страната за интергация в ЕС. (ХРТ, Весник - 28/02/08; Вечерни Лист - 27/02/08)
