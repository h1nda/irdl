Олимпиада: “Червените акули” на Черна гора усетиха вкуса на поражението
					22/08/2008
					Унгария победи европейския шампион Черна гора на полуфиналите по водна топка, а Сърбия загуби от САЩ с 10:5.
					 
						
Вратарят Здравко Радич от Черна гора се опитва да блокира изстрел по време на полуфинала на водна топка срещу Унгария в закрития плувен басейн “Ингдонг” в петък (22 август). [Гети Имиджис]
						Мъжкият отбор по водна топка на Черна гора загуби от Унгария на полуфиналите в петък (22 август). Мачът завърши с краен резултат 11:9 (3:4, 3:3, 3:0, 2:2). Никола Янович, Велко Ускокович и Владимир Гойкович отбелязаха по два гола, а Александър Ивович, Борис Злоковица и Предраг Йочич по един. 
						*** 
						
						Сърбия загуби от САЩ на полуфинала по водна топка при мъжете в петък. Трима сръбски играчи отбелязаха голове – Душко Пиетлович и Владимир Вуяшинович по два, а Александър Шапич – един. Мачът бе напрегнат, но САЩ надделяха във втората и третата четвъртина и след това, през четвъртата, оставиха сърбите далеч назад. 
						*** 
						
						Гърция спечели срещу Германия в полуфиналния мач по водна топка при мъжете. Георгиос Доскас отбеляза шест гола и отборът надделя с 13:9 (3:3, 3:1, 4:2, 3:3). Гърция ще се изправи в неделя срещу Австралия за седмото място в състезанието. 
						*** 
						Азизе Танръкулу от Турция спечели в четвъртък (21 август) сребърен медал в дисциплината таекуондо, категория до 57 кг, при жените. Златният медал спечели Суджеонг Лим от Корея, която победи Танръкулу с краен резултат 1-0. Междувременно Сервет Тазегюл спечели бронзов медал в категорията до 68 кг при мъжете, след като победи Петер Лопес от Перу. Турция вече има седем медала от Олимпийските игри в Пекин. 
						*** 
						
						Франция победи Хърватия на полуфинала по хандбал при мъжете в петък (22 август) с резултат 25:23. Голмайстори за Хърватия бяха Златко Хорват и Горан Спрем с по пет гола. В мача по хандбал при жените Франция надделя над Румъния с 36:34 за класирането от 5 до 8 място. 
						*** 
						Каякарът Степан Янич от Хърватия бе седми на финала на 1 000 м при мъжете. Златният медал спечели Тим Брабантс от Великобритания. Междувременно румънският кануист Флорин Джорджан Мирончич завърши шести на финала на 1 000 м в своята дисциплина.
						*** 
						Елисавет Мистакиду от Гърция достигна до осминафинала по таекуондо в категория до 67 кг. След това тя загуби от Асунсион Окасио Родригес от Пуерто Рико с 1-0. В същата категория Сибел Гюлер от Турция загуби от Ванина Паола Санчес Перон от Аржентина (4-0). Нейният сънародник Бахри Танръкулу загуби от Стивън Лопес от САЩ (3-0) в състезанието по таекуондо, категория до 80 кг.
						*** 
						В дисциплината хвърляне на копие при мъжете Йоанис-Йеориос Смалиос от Гърция завърши на 13-о място и не успя да достигне до квалификационния кръг. Той хвърли копието на 71,87 м. Друг състезател от региона, Кольо Нешев от България, бе 18-и с опит от 66,0 м. На финала на троен скок при мъжете българинът Момчил Каралиев бе 11-и със скок от 16,8 м.
						*** 
						Атанасия Цумелека от Гърция, която се състезава в дисциплината 20 км спортно ходене при жените, завърши на девето място с време 1:27:54. Победителка стана Олга Канискина от Русия. Тя финишира с време 1:26:31. Междувременно Констандина Ефедаки, която се състезаваше на 1 500 м при жените, завърши 10-а в първите елиминации и не продължи в следващия кръг. 
						*** 
						В тениса на маса при мъжете Калиникос Креанга от Гърция достигна до третия кръг от индивидуалните двубои. Той загуби в четвъртия кръг от Ма Лин от Китай (4-0).
						*** 
						
						Румънската състезателка по хвърляне на копие Фелича Молдован-Тиля достигна до финалите при жените, където завърши на 12-о място. Тя хвърли копието на 53,04 м. 
						*** 
						Ненад Филипович от Сърбия се класира на 30-о място в дисциплината 50 км спортно ходене с време 4:02:16. Златния медал спечели Алекс Швацер от Италия (3:37:09). 
						
						(Различни източници – 22/08/08)
