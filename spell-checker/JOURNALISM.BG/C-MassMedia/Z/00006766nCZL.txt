Унгарска организация в Румъния се обявява за автономия
29/04/2003
 
БУКУРЕЩ, Румъния -- Националният съвет на етническите унгарци от Трансилвания настоява за териториална и културна автономия, съобщи румънската телевизия Про в понеделник(28 април). Най-малко 1,200 делегати,представляващи радикалното крило на Демократическия съюз на унгарците в Румъния (УДМР), присъстваха на среща на Съвета в събота и обявиха, че са положили основите за самоуправление на унгарците в Румъния. Форумът критикува ръководителите на УДМР и обсъди варианти за самостоятелно участие в местните избори през следващата година. (Про ТВ, ВВС- 28/04/03)
