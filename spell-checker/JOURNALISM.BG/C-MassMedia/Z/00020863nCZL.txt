Албански съд реши, че разследването срещу Солаку, предприето от парламента, е противоконституционно
					05/12/2006
					 
						ТИРАНА, Албания -- Конституционният съд реши в понеделник (4 декември), че предприетото от парламента разследване срещу главния прокурор Теодори Солаку по-рано тази година е нарушение на конституцията. Солаку сезира съда, след като парламентарна комисия го разследва и препоръча отстраняването му от длъжност по-рано тази година. Съдиите се съгласиха, че законодателният орган може да иска и да получава доклади от главния прокурор, но не може да прави оценка на работата му. Управляващата Демократическа партия поиска отстраняването на Солаку заради предполагаеми нарушения и връзки с организираната престъпност. (Албейниън Нюз - 05/12/06)
