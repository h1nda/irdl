Проучвания показват, че по-малко кипърски гърци се противопоставят срещу обединението
19/04/2004
 
Полицейският комисар на ООН Щефан Фелер обсъжда стрелбата в събота срещу полицейски служители на ООН в събота по време на пресконференция в Прищина в неделя. [Лаура Хасани]
НИКОЗИЯ, Кипър -- Ново проучване, публикувано в неделя (18 април), показва, че противопоставянето сред кипърските гърци срещу плана на ООН за обединение на острова вероятно започва да намалява. Изследването констатира, че броят на хората, решени да гласуват срещу плана, е спаднал от 71 % на 14 април на 54 % на 16 април. Числото на онези, които все още не са решили как да постъпят, е нараснало от 17 % на 29 %, а онези, които подкрепят плана, са се увеличили на 17 % от предишната стойност 12 %. Проучване, осъществено от турски вестник през същия период, показва, че 62,1 % от кипърските турци ще гласуват за обединението. Едновременни референдуми ще се проведат в двете части на разделения остров на 24 април.
В събота комисарят на ЕС по разширяването Гюнтер Ферхойген предложи Съюзът да обсъди евентуално облекчение на санкциите срещу т.нар. "Севернокипърска турска република", ако кипърските гърци отхвърлят плана за обединение по време на референдумите. В неделя гръцкият външен министър Петрос Моливиатис заяви, че "няма такова нещо като последен шанс за Кипър". Според него усилията за разрешаване на спора следва да продължат докогато това е необходимо. (АФП, Миллиет, АНА - 18/04/04; Анадолска агенция, ТРТ 2 - 17/04/04)
