Македония стартира проект за подобрение на сътрудничеството между гражданите и полицията
23/03/2004
 
СКОПИЕ, Македония -- Вътрешното министерство в сътрудничество с мисията на ОССЕ в Скопие даде ход на проект за подобряване на комуникацията и сътрудничеството между гражданите и полицията. Като част от инициативата местната телевизия излъчи видео клипове с цел запознаване на гражданите с техните права и със задълженията на полицията по отношение на престъпността и сигурността. Целта е да се възстанови общественото доверие в полицията. Радивое Йовановски, държавен секретар в МВР, заяви пред репортери, че настоящото ниво на сътрудничество между полицията и обществеността е незадоволително. (Макфакс, А1 ТВ - 22/03/04)
