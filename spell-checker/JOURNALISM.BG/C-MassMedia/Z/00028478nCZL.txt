Посланикът на ЕС Фуере заяви, че свободата на печата в сериозен проблем в Македония
					24/11/2008
					 
						СКОПИЕ, Македония – Свободата на печата е много сериозен проблем в Македония, заяви в неделя (23 ноември) посланикът на ЕС в Скопие пред Радио "Свободна Европа". Той заяви, че медиите в страната са подложени на огромно политическо влияние. „Частните телевизионни мрежи са свързани с политически партии. Много важно е да се създадат истински независими медии, свободни от политическо влияние,” каза Фуере. Той добави, че президентските избори напролет ще бъдат тест за готовността на Македония да се присъедини към ЕС. (Утрински Весник - 24/11/08; Макфакс. МИА - 23/11/08)
