Турската полиция арестува 21 души, за които се подозира, че са членове на Ал Кайда
					31/08/2008
					 
						AНКАРА, Турция -- Полицията арестува 21 души в петък (29 август), за които се подозира, че са членове на Ал Кайда като част от мащабна операция в Истанбул. Властите подозират, че арестуваните може да са планирали терористични атентати в града. За всички задържани се смята, че са преминали идеологическа и военна подготовка в Афганистан.
						В други новини от петък се съобщава, че трима души са загинали, а 26 са били тежко ранени при две силни експлозии в завод за барут в Кирикале, на около 70 км източно от Анкара. Министърът на отбраната Вежди Гонул заяви, че по време на взрива в завода не е имало служители. Жертвите са от фирма за бояджийски услуги. (Анадолска информационна агенция, AФП, Синхуа, Хюриет, Си Ен Ен Търк, AП, Заман - 29/08/08)
