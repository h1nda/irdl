Македонският министър на отбраната: Правителството ще реагира срещу всеки опит за дестабилизация
05/05/2003
 
СКОПИЕ, Македония -- Военният министър Владо Бучковски заяви в Скопие в неделя (4 май), че правителството ще реагира на всеки опит за дестабилизация на страната. Тази позиция бе в отговор на съобщения в медиите за нови напрежения в някогашните кризисни райони Тетово и Куманово през последните няколко дни, включително съобщения за това, че кметове от Демократическата партия на албанците (ДПА) са раздавали униформи на местни етнически албанци. Бучковски каза, че не би могъл да потвърди тази информация, но повтори ангажимента, поет от премиера Бранко Цървенковски, че ако тези твърдения се окажат истина, правителството ще реагира веднага. ДПА реши наскоро да бойкотира парламента, позовавайки се на констатирания от партията застой в прилагането на Охридското споразумение. (Утрински весник, Дневник, Вест - 05/05/03; МИА, А1 ТВ - 04/05/03)
