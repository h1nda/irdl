Известен престъпник умря при взрив в Белград
					29/12/2008
					 
						БЕЛГРАД, Сърбия -- Страхиня Рашета, един от най-издирваните престъпници в Сърбия умря, опитвайки се да постави бомба в кола в квартал Баново Бърдо в Белград в събота (27 декември), съобщиха медиите. Той е бил смъртноранен при експлозия, докато се е опитвал да постави бомбата под автомобил, собственост на друг заподозрян престъпник Милан Митич. Рашета е умрял в неделя сутрин. Полицията го е издирвала като член на престъпна банда в град Сабач за въоръжени грабежи и убийства в Сърбия и Република Сръбска. (Прес - 29/12/08; Б92, Бета - 28/12/08)
