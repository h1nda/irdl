Дубровник постепенно се изправя на крака
25/11/2002
Дубровник премина през тежки изпитания през 1990-те години, когато беше бомбардиран от югославската армия, а след това изоставен от милионите туристи, които някога осигуряваха прехраната на града. Сега един от най-красивите градове по хърватското крайбрежие започва да възвръща предишната си популярност.
Бет Кампшрор за Балкан таймс от Сараево - 25/11/02
&lt;br&gt;&lt;br&gt;Снимки: Хървойе Полан
 
 
Най-малко един турист, посетил Дубровник този сезон, е забелязал, че заобиколеният със стени древен град на Адриатическото крайбрежие започва да възвръща предишната си слава след десет години на война и последващо изоставяне от туристите.
"Всеки път става все по-препълнено. За юни всичко беше резервирано, докато преди три години, когато идвах тук, все още можеше да се договориш с туристическото бюро", казва Стефан Фогт, тридесет и три годишен германец, работещ в областта на телекомуникациите във Великобритания, над чаша домашно вино в едно кафене в стария Дубровник.
Фогт се влюбил в гмуркането в чистите синьо-зелени води около Дубровник преди няколко години и казва, че се опитва да идва тук поне два пъти в годината. "Не е лесно да се осигури самолетен билет. Сега всички места за полетите са заети. Ако искам да си направя резервация две седмици предварително, нямам никакъв шанс", казва той.
За град, в който доходите на около 60 процента от населението идват от туризма, Дубровник премина през тежки времена през последните 11 години. През 1980-те, туристите от Европа и от други континенти се тълпяха по скалистите плажове на хърватската Ривиера. Туризмът в този район беше основен източник на средства за тогавашната Югославия. Дори туристическите разговорници бяха наблегнали единствено върху намирането на хотели и ресторанти по крайбрежието. През 1990 г. в Дубровник се регистрирани 2,2 милиона нощувки.
По-късно Хърватска обяви независимостта си от Югославия. Бомбардировките на югославската армия над града, предавани по телевизията по целия свят, конфликтът в съседна Босна и Херцеговина от 1992 до 1995 г. и действията на НАТО през 1999 г. накараха туристите да изключат Дубровник от маршрутите си.
След 1999 г. обаче, Дубровник започва да се изправя на крака. Сега хората казват, че последният сезон е бил най-добрият в сравнение с предвоенния период.
"Става по-добре, но постепенно", казва Периза Фиоренини, собственик на водолазния клуб "Конавле" в град Кавтат, на около 10 мили на юг от Дубровник. Той казва, че извежда в морето водолази от Обединеното кралство, Германия, Италия и Русия, които проучват останките от стените и рибните пасажи. Но американските туристи се връщат бавно, добави той.
&lt;table border="0" align="left" width="288" height="195"&gt;
 &lt;tr&gt;
 &lt;td&gt;&lt;img src="../../images/photos/dubrovnik02.jpg" align="left" width="288" height="195"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Стената около стария Дубровник. &lt;/font&gt;&lt;/td&gt;
 &lt;/tr&gt;&lt;/table&gt;
Един продавач на билети около стените на Дубровник каза, че американците пристигат предимно с пасажерски кораби, повече от 350 от които са хвърлили котва в пристанището досега през този сезон. 
"Тази година имахме 30 до 40 процента повече туристи по стените (в сравнение с отпреди три години)", каза човекът, докато раздаваше постепенно намаляващото количество билети от по 15 куна (2 евро). "Сега тук има мир, така че можем да очакваме с всяка година техния брой да расте".
Да обиколиш високите 25 метра стени около стария град е една от забележителностите на Дубровник. Лесно е да се види колко е важен туризмът за града, след като обраслите с лишеи покривни керемиди, които са били изпочупени или повредени по време на обстрела, бързо са сменени с нови оранжеви. Стените са били издигнати между 13ти и 15ти век, когато Рагуза - както е бил известен градът тогава - бил единственият независим град-държава по адриатическото крайбрежие, а Венеция и Отоманите са управлявали Запада и Изтока. През 1808 г. тук е идвал Наполеон. Седем години по-късно Конгресът на Виена присъединил Дубровник към Австро-унгарската империя, а след Първата световна война градът станал част от Югославия. Хората тук често разказват тази история.
"По това време на годината горещото слънчево време е въпрос на късмет", казва Бо Челотто, 35-годишен американски готвач, който е е останал в Дубровник на път за следването си в Италия. "Аз обичам да посещавам исторически места".
Челотто каза, че не е разгледал никой от музеите в Дубровник или неговите църкви във Венециански стил, тъй като се е преситил на музеи след живота си в Италия. Той е живял също в Австрия и Германия, и според него цените в Дубровник все още са ниски в сравнение с тези в Западна Европа.
"Настаняването е наистина много приемливо, пътуването е сравнително евтино, а храната е умерено скъпа", казва той. Челотто е отседнал в частна квартира с изглед към стария град за около 10 долара на ден.
Освен настаняването в частни квартири, едно от най-удобните места за престой в Дубровник -- където пет-звезден хотел може да струва стотици долари -- е пансионът ХАЙ, на 10 минути пеша от автобусната спирка за града. Мирела Попович работи в пансиона от лятото на 1999 г.
"Годината на натовските атаки беше наистина лоша. При нас беше съвсем празно", разказва тя. "[Този сезон] определено беше най-добрият. От края на май до края на септември почти всяка вечер имахме пълна заетост".
Попович каза, че туристите, отседнали в хотела, често идват от Хърватска само за да видят Дубровник, и че повечето, като Челотто, идват заради историята. Тя каза, че е оптимистка, че Дубровник отново ще стане обичайна туристическа дестинация.
"Всяка година е по-добра от предишната", каза тя.
