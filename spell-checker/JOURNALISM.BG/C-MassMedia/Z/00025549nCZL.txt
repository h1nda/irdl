Хагският трибунал разреши временното освобождаване на шестима бивши хърватски генерали
					21/02/2008
					 
						ХАГА, Холандия -- В сряда (20 февруари) Трибуналът на ООН за военни престъпления разреши временното освобождаване на шестима бивши хърватски военни командири. Ядранко Пърлич, Бруно Стоич, Слободан Праляк, Миливой Петкович, Валентин Чорич и Берислав Пушич ще бъдат пуснати на свобода до 4-и май, но трябва да се завърнат за няколко специални заседания в съда през март и април. Всички те са заемали висши постове в самопровъзгласилата се "Хърватска република Херцег-Босна", която бе премахната с парафирането на Дейтънското мирно споразумение. Обвиняемите са изправени пред съда по обвинения в убийства, изтезания и преследване на мюсюлмани в Югоизточна Босна и Херцеговина. (ИТАР-ТАСС, Уебсайт на ООН, ХРТ - 20/02/08)
