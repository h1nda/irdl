Никозия желае по-строги мерки от страна на ЕС за Турция
					03/12/2006
					 
						НИКОЗИЯ, Кипър -- Правителството изрази своето неудовлетворение в събота (2 декември) от подхода на Европейската комисия към Турция и призова към по-строги мерки, за да се гарантира спазване на задълженията, свързани с ЕС. В края на миналия месец, ЕК препоръча на Съвета на ЕС частично да замрази преговорите за членство с Турция, спирайки отварянето на осем преговорни глави. След продължителна среща с Националния комитет на Кипър, президентът Тасос Пападопулос заяви, че тези мерки са недостатъчни и че Кипър ще предложи промени към окончателните инструкции на ЕК по отношение на Турция преди срещата на върха на Съвета на ЕС по-късно този месец. 
						В петък кандидатурата на Турция за членство в ЕС и отказът на Анкара да отвори своите морски пристанища и въздушно пространство за кораби и самолети на Кипър, страна-членка на ЕС, бяха в центъра на посещението в Никозия на гръцкия външен министър Дора Бакоянис. (CNA, ЕРТ, Катимерини - 02/12/06)
