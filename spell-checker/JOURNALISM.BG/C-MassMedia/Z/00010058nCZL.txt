Ашдаун ще се срещне с висши американски представители във Вашингтон в петък
05/03/2004
 
САРАЕВО, Босна и Херцеговина (БиХ) -- Очаква се върховният представител на международната общност Пади Ашдаун да се срещне с държавния секретар на САЩ Колин Пауъл и с министъра на отбраната Доналд Ръмсфелд във Вашингтон в петък (5 март). Говорителят на Ашдаун съобщи, че той ще подчертае успеха, постигнат от БиХ в различни области, свързани с присъединяването към програмата на НАТО "Партньорство за мир", както и интеграцията в ЕС. След речта на Ашдаун пред Съвета за сигурност на ООН в началото на седмицата съветът обеща пълна подкрепа за реформите в БиХ, като подчерта ключовата роля на страната за регионалната стабилност. (Източници на СВП - 05/03/04; Пи Би Ес БиХ - 04/03/04)
