ЮНМИК и Косовското правителство имат разногласия относно Севера
					23/09/2010
					 
						ПРИЩИНА, Косово -- Ръководителят на ЮНМИК Ламберто Заниер разкритикува в сряда (22 септември) правителствен доклад за Северно Косово, заявявайки, че той съдържа фактически грешки и редица безпочвени декларации. "Съжалявам, че авторите не са се консултирали с мен или с отговорните представители на ООН, докато са изготвяли доклада. Ако бяха го направили, щяха да имат възможността да публикуват точен доклад," каза Заниер. В заключението на документа, изготвен от Службата на координатора за прилагане на стратегията за Северно Косово, се казва, че администрацията на ЮНМИК в Митровица пречи на интеграцията на доминираната от сърбите зона към останалата част на страната. Според него ЮНМИК е позволила на паралелните структури да продължат да управляват на север. 
						Ръководителят на службата Юлбер Хюса отхвърли реакцията на Заниер и обеща да предостави нови факти за "вредната" според него работа на ЮНМИК в Северно Косово. (Коха Диторе, Експрес - 23/09/10; Кохавижън, Арта ТВ - 22/09/10)
