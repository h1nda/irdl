Върховният съд на Хърватия започна разглеждането на жалбата на Главаш 
					01/06/2010
					 
						ЗАГРЕБ, Хърватия -- В понеделник (31 май) Върховният съд започна разглеждането на обжалването на присъдата, издадена срещу бившия депутат Бранимир Главаш. През май миналата година той беше осъден на десет години затвор за военни престъпления срещу етнически сърби в град Осиек през 1991 г. Малко след осъждането му Главаш избяга в съседна Босна и Херцеговина. Присъдата се обжалва и от обвинението, и от защитата, като прокуратурата твърди, че десет години е твърде лека присъда, а адвокатите, че тя е твърде тежка. Очаква се Върховният съд да се произнесе след един месец. (ХРТ, Вечерни Лист, ХИНА, Ютарни Лист - 31/05/10)
