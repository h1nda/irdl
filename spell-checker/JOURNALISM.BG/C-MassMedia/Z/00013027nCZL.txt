Комитет на ПАСЕ препоръчва създаването на съд за правата на човека в Косово 
					20/12/2004
					 
						ПАРИЖ, Франция -- На свое заседание в Париж миналата седмица, Парламентарната асамблея на Комитета по правните въпроси към Парламентарната асамблея на Съвета на Европа (ПАСЕ) подкрепи проектодоклад, който препоръчва създаването на Съд за правата на човека в Косово, се казва в съобщение за печата на СЕ от петък (17 декември). Докладът, подготвен от британеца Тони Лойд, отбелязва, че УНМИК и КФОР са постигнали положителни резултати при изпълнение на задълженията си в областта на сигурността, но предупреждава, че остават сериозни безпокойства относно защитата на човешките права в провинцията. 
						Също в петък шефът на УНМИК Сьорен-Йесен Петерсен посети Скопие. Той призова различията относно демаркацията на границата между Македония и Косово да бъдат преодолени преди да започнат преговорите по статута на Косово. 
						Междувременно медииите в Белград съобщават, че Йесен-Петерсен е изпратил писмо до сръбския премиер Воислав Кощуница, отправяйки покана към него за разговори по децентрализацията на Косово, сигурността на провинцията и по проблема за безследно изчезналите. (Бета, Политика, Танюг - 19/12/04; Уеб сайт на СЕ, KosovaLive, уеб сайт на македонското правителство, A1 TВ - 17/12/04)
