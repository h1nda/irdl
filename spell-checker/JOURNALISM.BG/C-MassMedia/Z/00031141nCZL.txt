Месич може да оспори въведения в Хърватия нов данък
					03/08/2009
					 
						ЗАГРЕБ, Хърватия -- Президентът Стипе Месич каза в неделя (2 август), че може да поиска от Конституционния съд да се произнесе относно новия временен данък, засягащ хората с месечни доходи над 400 евро, който е предвиден да остане в сила и през следващата година. Има две различни ставки: с 2 % се облагат приходите от заплати, пенсии, дивиденти и премии между 400 и 800 евро; лицата с доходи, които превишават тези граници, се облагат с 4 %. Премиерът Ядранка Косор каза, че новият "данък солидарност" не е в нарушение на конституцията, но отбеляза, че Месич има право да го оспори.
						Още няколко нови данъка влязоха в сила в края на седмицата в рамките на мерките на кабинета да увеличи държавните приходи. Те включват по-висок данък ДДС от 23 % (увеличение с 1 %), 6-процентен данък върху приходите от мобилни телефонни услуги, както и по-високи акцизи за луксозните автомобили и яхти. Правителството се е договорило с търговците на дребно на хранителни стоки и с представителите на държавни фирми да не променят цените си. (Кроейшън Таймс, Лимун - 03/08/09)
