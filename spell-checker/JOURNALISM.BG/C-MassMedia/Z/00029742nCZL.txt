Направляващата група на СПМ приветства приемането на промяната за Бръчко
					27/03/2009
					 
						САРАЕВО, Босна и Херцеговина (БиХ) -- Направляващата група на Съвета за прилагане на мира (СПМ) започна заседанието си в Сараево в сряда (25 март) с приветствие за приемането на промяната в конституцията на БиХ от Камарата на представителите. СПМ заяви, че смята това за признак, че страната може да постигне напредък, когато политическите лидери изберат пътя на компромиса. Определянето на статута на област Бръчко е едно от условията за закриването на Службата на върховния представител. 
						Други новини от сряда -- Лидерите на основните партии в БиХ -- Сюлейман Тихич на Партията на демократичното действие, Милорад Додик на Съюза на независимите социалдемократи и Драган Чович на Хърватския демократичен съюз на БиХ - се споразумяха да продължат усилията за реформиране на конституцията. Те заявиха, че са упълномощили парламентарните групи на трите партии да започнат консултации с другите партии в парламента въз основа на принципите, залегнали в Ноемврийското споразумение, подписано в Пруд. (Дневни Аваз, РТРС, СРНА, Анаса - 25/03/09)
