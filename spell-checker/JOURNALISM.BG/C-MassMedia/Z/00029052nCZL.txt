Съветът на Европа обвини полицията в Косово в извършването на изтезания
					21/01/2009
					 
						ПРИЩИНА, Косово -- Косовската полицейска служба (КПС) жестоко е пребивала затворници, се казва в доклад на Съвета на Европа, публикуван във вторник (20 януари), в който подобно третиране се осъжда като изтезания. Членове на Комитета против изтезанията на Съвета, които са посетили полицейски участъци, затвори и психиатрични клиники в Косово през март 2007 г., са документирали своите констатации. "Обвиненията са свързани главно с удари, шамари и ритници от ... косовски полицейски служители с цел получаване на самопризнания от криминални престъпници", се казва в доклада. "Освен това известен брой задържани лица твърдят, че служители на КПС са упражнявали психологически натиск върху тях" да не подават жалби, се добавя в доклада.
						Други новини -- Специалният представител на ЕС в Косово Питер Фейт и върховният представител на ЕС за външната политика Хавиер Солана се съгласиха във вторник, че Косово не трябва да провежда общи избори тази година по политически и икономически причини. Президентът Фатмир Сейдиу иска да проведе следващите общи избори през 2011 г., за което опозицията заяви, че е тоталитарен акт.
						Междувременно Прищина официално разпусна Корпуса за защита на Косово във вторник в полунощ, с което откри пътя за новите Сили за сигурност, които встъпиха в действие минути по-късно. Набирането на служители сред гражданите започва в сряда. (Зери, Коха Диторе, Експрес, Телеграфи, Косова Сот - 21/01/09; Уебсайт на КПИ - 20/01/09)
