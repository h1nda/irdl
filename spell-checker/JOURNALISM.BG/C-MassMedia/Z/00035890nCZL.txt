Турски кораб потъна край бреговете на Румъния 
		02/09/2010
		 
			БУКУРЕЩ, Румъния -- Турски товарен кораб потъна край бреговете на Румъния в Черно море в сряда (1 септември), съобщиха военноморските сили. Всичките 17 членове на екипажа са били спасени. Корабът „Меди”, натоварен с метали, е напуснал пристанище Констанца сутринта. Няколко часа по-късно екипажът е потърсил помощ, заявявайки, че корабът е получил крен. След още няколко часа корабът е потънал въпреки усилията на румънски кораби да го задържат на вода. (АП, Си Ен Ен, Ромъния Либера , Адевърул, Реалитатя - 01/09/10)
