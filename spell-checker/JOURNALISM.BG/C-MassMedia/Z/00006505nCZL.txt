Комисия по правата на човека в БиХ: Правата на заподозрените алжирски терористи са нарушени
06/04/2003
 
САРАЕВО, Босна и Херцеговина (БиХ) -- Комисията по правата на човека в БиХ реши, че властите са нарушили човешките права на двама алжирци, заподозрени в тероризъм. Те са арестувани през 2001 г. заедно с други алжирци, заподозрени в планирането на нападение срещу американското и британското посолства в Сараево. По-късно Мустафа Аит Идир и Белкасем Бенсаях бяха депортирани в САЩ, което според Европейския съд по правата на човека е в нарушение на правилата на Европейската конвенция за правата на човека за експулсиране, незаконно задържане и премахване на смъртното наказание. Комисията призова властите в БиХ да попречат на САЩ да осъдят двамата на смърт. (АФП, БХ Радио 1- 04/04/03)
