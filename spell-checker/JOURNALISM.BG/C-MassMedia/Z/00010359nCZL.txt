Съветът на Европа критикува напредъка на обединението между Сърбия и Черна гора
02/04/2004
 
БЕЛГРАД, Сърбия и Черна гора -- Генералният секретар на Съвета на Европа (СЕ) Валтер Швимер излезе с обръщение към сръбския парламент в четвъртък (1 април), в което заяви, че напредъкът на обединението между Сърбия и Черна гора не е достатъчен. Макар да призна постиженията, постигнати по отношение на демокрацията и върховенството на закона в годината след присъединяването на Сърбия и Черна гора към СЕ, той настоя, че трябва да бъде постигнато повече.
Други новини: Помощник-министърът на вътрешните работи Мирослав Милошевич заяви в четвъртък, че сръбската полиция е готова да задържи всички сръбски обвиняеми във военни престъпления, ако получи заповед за това. Неговият коментар бе даден във връзка с решението на САЩ да замрази по-голямата част от помощите за Белград на основание на липсата на сътрудничество в областта на военните престъпления. (Б92, Танюг, ФоНет, Би Би Си, Бета - 01/04/04)
