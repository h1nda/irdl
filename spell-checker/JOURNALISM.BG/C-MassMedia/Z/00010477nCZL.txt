КФОР ще помогне за възстановяването на мост в Косово
15/04/2004
 
ПРИЩИНА, Косово, Сърбия и Черна гора -- Мост в Косово ще бъде изграден наново под егидата на КФОР, според уеб-сайта на мироопазващите сили. Качанишкият мост над р. Лепенац, намиращ се на около 1 км от гр. Качаник, ще бъде съборен на 2 май. Вече е определен обходен маршрут, по който ще се отклонява движението. Проектът за реконструкция се ръководи от министерството на транспорта и съобщенията, Европейската агенция за възстановяване и КФОР. Стойността на проекта се изчислява на 2,7 млн. евро; КФОР ще покрие 20 % от тази сума. (Уеб-сайт на КФОР - 14/04/04)
