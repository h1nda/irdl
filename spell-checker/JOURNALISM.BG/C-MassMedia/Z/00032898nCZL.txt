СУВ призова за диалог в рамките на управляващата коалиция на Сърбия
					29/12/2009
					 
						БЕЛГРАД, Сърбия -- Шандор Егереши, лидер на Съюза на унгарците във Войводина (СУВ) заяви в понеделник (28 декември), че неговата партия остава част от управляващата коалиция както на централно, така и на провинциално ниво, макар че тя не подкрепи бюджетите нито на Сърбия, нито на Войводина. Егереши, който също е и председател на Събранието на Войводина призова представителите на Демократическата партия и на СУВ да започнат диалог за отстраняване на различията между тях. СУВ, който е част от управляващата коалиция, оттегли подкрепата си за централния бюджет, настоявайки, че в него не са предвидени достатъчно пари за капитални инвестиции във Войводина. Бюджетът бе гласуван миналата седмица с решаващата подкрепа на двама независими депутати и един депутат етнически албанец. (Бета, Блиц, Дневник - 28/12/09)
