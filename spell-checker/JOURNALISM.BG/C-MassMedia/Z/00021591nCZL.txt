Вътрешният министър заяви, че Македония полага сериозни усилия в борбата с теоризма 
					14/02/2007
					 
						БЕРЛИН, Германия -- Македония полага активни усилия в борбата и превенцията на тероризма, заяви вътрешният министър Гордана Янколовска в речта си пред 10-ия Европейски полицейски конгрес в Берлин във вторник (13 февруари). Тя призова също всички други страни от Югоизточна Европа да изградят съвместна стратегия срещу тероризма. В двудневната конференция участват 1600 експерти, както и 20 министри на вътрешните работи и правосъдието. 
						Други новини -- Във вторник македонският министър на правосъдието Михайло Маневски изпрати в парламента законопроекта за държавните прокурори и законопроекта за Съвета на държавните прокурори. Той заяви, че и двата законопроекта са били хармонизирани със съответното европейско законодателство и биха увеличили ефективността. (Вечер, Монитор - 14/02/07; Макфакс, телма ТВ, А1 ТВ - 13/02/07)
