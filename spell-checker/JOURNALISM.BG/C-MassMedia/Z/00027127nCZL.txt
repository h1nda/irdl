Албания иска финансиране от НАТО и ЕС за унищожаването на стари боеприпаси
					20/07/2008
					 
						TИРАНА, Aлбания -- В петък (18 юли) Албания поиска финансова помощ от страните-членки на ЕС и НАТО за унищожаването на около 100 000 тона старо оръжие и боеприпаси, които са опасни за населението. Министерството на отбраната на Албания ще има нужда от около 33 милиона евро за унищожаването на оръжия и боеприпаси в 25 склада, заяви министърът на отбраната Газеменд Окета пред посланиците на страните-членки на НАТО в Тирана. Окета смята, че процесът ще приключи до 2015 г. При серия от експлозии в склад с боеприпаси в Гердеч на 15 март бяха убити 29 души и ранени 300. (Maкфакс, A1 - 18/07/08)
