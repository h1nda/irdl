Мостът в Митровица пак е затворен ден след отварянето му
					26/09/2006
					 
						ПРИЩИНА, Косово, Сърбия -- Въпреки международните призиви за етническа толерантност в Косово ЮНМИК бе принуден да затвори главния мост в етнически разделения град Митровица във вторник (26 септември), едва ден след отварянето му. В понеделник вечерта група албанци са нападнали 41-годишен сърбин, като леко са го ранили. Мостът бе затворен почти месец, след като етнически албански младеж хвърли бомба в кафене в северната част на града и рани десет сърби.
						Междувременно словашкият външен министър Ян Кубис каза във Вашингтон в понеделник, че подкрепяните от ООН преговори за Косово трябва да решат въпроса за бъдещия статут на територията, защото "статуквото е невъзможно". Има риск регионът да се дестабилизира, ако Косово остане в сегашното "неустановено положение", каза Кубис. (Албейниън Нюз, РТРС, Танюг - 26/09/06; Kosovalive, Kosovareport, Макфакс, АФП - 25/09/06)
