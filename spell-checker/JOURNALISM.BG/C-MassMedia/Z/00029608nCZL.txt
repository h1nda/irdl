Гръцката полиция използва сълзотворен газ, за да разпръсне бунтовници
					15/03/2009
					 
						AТИНА, Гърция -- Полицията използва сълзотворен газ в петък (13 март), за да разпръсне тълпа от около 150 млади анархисти, които устроиха бунт на търговска улица в Атина. Групата е счупила прозорците на десетки магазини и е повредила няколко автомобила. Полицай, пожелал да остане анонимен заяви, че макар и никой да не е пострадал при сблъсъците, няколко души са били арестувани. По време на подобен бунт в Солун, около 40 души са нанесли щети на две банки и три магазина. (Ройтерс, Синхуа, AФП, AП - 13/03/09)
