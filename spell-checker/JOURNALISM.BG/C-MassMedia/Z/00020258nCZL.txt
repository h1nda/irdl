Турският романист Памук спечели Нобелова награда
					12/10/2006
					 
						СТОКХОЛМ, Швеция -- Турският писател Орхан Памук е тазгодишният лауреат на Нобелова награда за литература, съобщи Шведската академия в четвъртък (12 октомври). "В търсене на меланхоличната душа на своя роден град [Памук] открива нови символи на сблъсъка и преплитането на културите," каза Академията. По-рано тази година той бе обвинен, че "е обидил турската национална идентичност" в свой роман, макар че по-късно делото срещу него бе прекратено под натиска на ЕС. (AП - 12/10/06; SETimes - 06/10/06)
