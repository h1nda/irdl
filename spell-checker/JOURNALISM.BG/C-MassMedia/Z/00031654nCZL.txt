Косово ще защитава своята независимост в МС
					16/09/2009
					 
						ПРИЩИНА, Косово -- Крайният срок, поставен от Международния съд (МС) за представяне на искания за разглеждане на делото за законността на независимостта на Косово, изтече във вторник (15 септември). Очаква се законността на обявената от бившата сръбска провинция независимост да бъде защитена от САЩ, Великобритания, Франция и други подкрепящи Косово страни на заседанията, започващи на 1 декември. Предполага се, че Сърбия, Русия, Бразилия, Словакия и Румъния - наред с други държави - ще се противопоставят на независимостта на Косово, определяйки я като нарушение на международното право. (Зери, Косова Сот, Кохавижън, РТК - 16/09/09)
