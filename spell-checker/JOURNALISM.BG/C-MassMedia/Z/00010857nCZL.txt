Великобритания вдигна ембаргото върху издаването на визи за българи и румънци
20/05/2004
 
ЛОНДОН, Великобритания -- Министърът на имиграцията Дес Браун излезе с изявление в сряда (19 май), в което съобщи за възобновяване на издаването на работни и други видове визи за български и румънски граждани. Той заяви, че при разследване е потвърдено, че тези визи не са предмет на "широки злоупотреби". Британското правителство ще приеме серия от мерки за гарантиране на издаването на тези визи само на легитимни кандидати. Правителството бе подложено на сериозна критика от земеделския сектор, който силно разчита на временна работна ръка от чужбина. (Би Би Си, Де Хавиланд, бТВ, БНТ - 19/05/04)
