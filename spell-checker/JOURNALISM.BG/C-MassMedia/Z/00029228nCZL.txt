Законодатели от региона се срещнаха в Тирана и призоваха ЕС да подкрепи изграждането на Коридор № 8
					06/02/2009
					 
						ТИРАНА, Албания -- В четвъртък (5 февруари) членове на парламентите на Италия, България и Македония призоваха ЕС да подкрепи изграждането на Коридор № 8, инфраструктурен проект, който би свързал страните от регионите на Адриатика и Черно море през Албания, Македония и България. Председателят на албанския парламент Йозефина Топали беше домакин на срещата, на която законодателите призоваха страните, членки на ЕС, да преодолеят различията си и да предприемат конкретни мерки за осъществяването на проекта. Наблюдателите очакват председателите на парламентите на четирите страни да подпишат искането и да го изпратят до парламентите на страните от ЕС. (Шекули, BalkanWeb, Топ Ченъл, Клан - 05/02/09)
