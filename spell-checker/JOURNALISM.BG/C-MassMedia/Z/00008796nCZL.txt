Словения задържа за кратко началника на Силите за отбрана на Косово
23/10/2003
 
ЛЮБЛЯНА, Словения -- В сряда (22 октомври) властите задържаха и по-късно освободиха Агим Чеку, бившия началник-щаб на Армията за освобождение на Косово (АОК) и понастоящем командващ на Силите за отбрана на Косово. Говорител на министерството на правосъдието обясни, че арестът е направен по международна заповед, издадена от Сърбия. Чеку бе освободен, тъй като по силата на Резолюцията на ООН за Косово престъпленията, извършени там, не са в юрисдикцията на сръбските съдилища. През 1999 г. съдът в Ниш започна разследване на Чеку и други лидери на АОК, обвинени в геноцид срещу сърби в провинцията. Новината за ареста разпали гневни протести в Прищина. (Б92 - 23/10/03; Ройтерс, АФП, Би Би Си, Б92, Танюг - 22/10/03)
