Новина от последния час: Хърватия получи статут на кандидат за ЕС
18/06/2004
 
Албанският президент Алфред Мойсиу (вляво) и хърватският президент Стипе Месич правят преглед на почетния караул в Загреб в четвъртък. Мойсиу е на двудневно посещение в Хърватия. [AФП]
БРЮКСЕЛ, Белгия -- Преговорите за членство на Хърватия в ЕС ще започнат догодина, според лидери от ЕС, които участваха в двудневна среща на върха в Брюксел. Те обявиха статута на Хърватия на страна кандидат в петък (18 юни). "Много сме доволни, защото Хърватия ще се присъедини към нас в ЕС", заяви председателят на Европейската комисия Романо Проди. Хърватия се надява да влезе в ЕС през 2007 г., заедно с България и Румъния. През май се присъединиха десет страни, с което общият им брой стана 25. (Би Би Си Уърлд - 18/06/04)
