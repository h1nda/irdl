Върховният представител в БиХ назначи германски дипломат за специален пратеник в Мостар
					17/09/2006
					 
						МОСТАР, Босна и Херцеговина (БиХ) -- Върховният представител за БиХ Кристиян Шварц-Шилинг съобщи в петък (15 септември), че е назначил германския дипломат Норберт Винтерщайн за свой специален пратеник в Мостар. На пресконференция Шварц-Шилинг заяви, че Винтерщайн ще посредничи и ще съдейства на местните власти в дейности, целящи обединяването на етнически разделения град. Те не успяват да постигнат споразумение по ключови реформи.
						Други новини - На срещата си в Брюксел в петък външните министри на страните-членки на ЕС предупредиха политическите партии в БиХ да избягват предизвикателната реторика в кампанията за общите избори на 1 октомври. В интервю за неделното издание на "Дневни аваз" претеникът на ЕС в Сараево Майкъл Хъмфрис заяви, че ЕС ще бъде много разочарован, ако изборните резултати не гарантират стабилно правителство, способно да придвижи страната напред. (Дневни аваз - 17/09/06; Независне новине - 16/09/06; Източници на СВП, РТРС, Уеб-сайт на ЕС, Pincom.info - 15/09/06)
