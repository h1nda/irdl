Ашдаун призова властите в БиХ да решат къде ще бъде постоянното местонахождение на ДАРО
					19/01/2006
					 
						САРАЕВО, Босна и Херцеговина (БиХ) -- В сряда (18 януари) върховният представител Пади Ашдаун призова министерския съвет на БиХ да реши къде да бъде дълготрайно разположена Държавната агенция за разследване и охрана (ДАРО). Ашдаун, който бе на посещение във временната централа на ДАРО в Сараево, предупреди, че ефективността на агенцията може да бъде нарушена, ако въпросът не бъде решен възможно най-скоро. Министърът на сигурността на БиХ Бариша Чолак обеща, че правителството ще се занимае с проблема на следващото си заседание и ще реши дали постоянната централа да бъде в Лукавица или в Неджаричи.
						Също в сряда председателството на БиХ прие платформата на страната за преговорите по Споразумението за стабилизация и асоцииране (ССА) с ЕС. Председателството одобри също и временно митническо и търговско споразумение с ЕС, което ще влезе в сила незабавно след сключване на ССА със Съюза, което вероятно ще стане след година. (Фена, РТРС - 18/01/06)
