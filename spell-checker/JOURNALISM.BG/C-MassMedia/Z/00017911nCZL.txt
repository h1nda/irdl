Тялото на Милошевич бе пренесено със самолет за погребването му в Сърбия и Черна гора
					15/03/2006
					 
						ХАГА, Холандия -- Самолет, пренасящ тялото на Слободан Милошевич, излетя от амстердамското летище "Схипхол" в сряда (15 март) на път за Белград. Радио Б92 цитира представителя на Социалистическата партия на Сърбия Милорад Вучелич, който е казал, че бившият югославски президент ще бъде погребан край семейния си дом в Пожаревац в събота. Белградският съд анулира заповедта за арест на съпругата на Милошевич, Миряна Маркович, давайки й възможност да се завърне от Москва за службата. Все пак тя ще трябва да се яви в съда за изслушване и вероятно за да предаде паспорта си. Срещу Маркович са повдигнати обвинения в корупция и злоупотреба с власт. (Ройтерс, РТС, Политика, Данас - 15/03/06; Ройтерс, АП, Бета, Танюг, Б92 - 14/03/06)
