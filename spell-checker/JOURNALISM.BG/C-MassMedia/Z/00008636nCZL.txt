Албания продължава енергичните си мерки срещу АНА
09/10/2003
 
ТИРАНА, Албания -- Правителството издаде в сряда (8 октомври) международна заповед за издирване на местен политик, заподозрян във връзки с бунтовническата Албанска национална армия. Идает Бекири, 49 г., лидер на Партията за национално единство, е търсен за подстрекателство и подкрепа на екстремистката групировка, която пое отговорност за редица нападения в Сърбия и Македония.
Други новини: В сряда правителството се разпореди за засилване на охраната в главните държавни институции предвид предстоящите в неделя местни избори. Специални полицейски командоси ще бъдат разположени пред ключови сгради с цел опазване на обществения ред. (АФП, МакФакс - 08/10/03)
