Външните министри от ЕС ще обсъждат кандидатурата на Сърбия на 25 октомври
					24/09/2010
					 
						НЮ ЙОРК, Съединени щати -- Белгийският външен министър Стевен Ванакере заяви в четвъртък (23 септември), че Съветът по външни работи на ЕС ще обсъжда заявлението на Сърбия за членство в ЕС по време на среща на 25 октомври в Люксембург. Ванакере, чиято страна заема ротационното председателство на ЕС до края на годината, каза, че ще добави кандидатурата на Белград към дневния ред на срещата. Той се изказа в кулоарите на 65-ото годишно Общо събрание на ООН в Ню Йорк. (Танюг, Б92 - 23/09/10)
