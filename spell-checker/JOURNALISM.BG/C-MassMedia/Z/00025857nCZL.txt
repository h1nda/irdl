Тачи е доволен от това, че съседни страни признаха Косово
					20/03/2008
					 
						ПРИЩИНА, Косово -- Премиерът Хашим Тачи заяви в сряда (19 март), че е доволен, че съседните страни Хърватия, Унгария и България решиха тази седмица да признаят независимостта на Косово. Хърватия и Унгария го направиха официално в сряда. България се очаква да ги последва в четвъртък. "Това е добро решение, взето в подходящия момент", заяви Тачи. 
						Не всеки обаче е съгласен с това. В Хърватия Слободан Узелач, вицепремиер от Независимата сръбска демократическа партия (СДСС) подаде оставка в сряда в знак на протест. СДСС представлява етническите сърби в Хърватия. Междувременно Белград повика посланиците си в Хърватия и Унгария за консултации. Посланикът в София също ще бъде повикан, след като връчи протестна нота на българското правителство. (AФП, РИА-Новости, ХРТ, РТС, БНР, Index.hr - 19/03/08)
