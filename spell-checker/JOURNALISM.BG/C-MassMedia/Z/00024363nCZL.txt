САЩ призоваха РС да престане да преиначава мерките за реформи на Лайчак
					28/10/2007
					 
						САРАЕВО, Босна и Херцеговина (БиХ) -- Американският посланик в БиХ Чарлс Инглиш заяви в петък (26 октомври), че властите в Република Сръбска (РС) трябва да престанат да правят заблуждаващи изявления за мерките за реформи, предложени от Върховния преставител Мирослав Лайчак. Инглиш заяви, че тези изявления допринасят за радикализиране и за подклаждане на национализма в БиХ. Всеки акт на напускане на държавните институции ще бъде сметнат за ненужна провокация, добави той.
						Реагирайки на изявлението на Инглиш президентът на РС Милорад Додик заяви, че не може да приеме никакво нарушение на конституцията и на Дейтънското споразумение и няма да отстъпи от своята позиция. (Дневни Аваз, ОНАСА, Фена, РТРС, СРНА, Назависне Новине, AФП, Сербиана - 26/10/07))
