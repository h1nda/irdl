Възстановено бе електроснабдяването на град в Косово, населен предимно със сърби
					04/08/2009
					 
						ПРИЩИНА, Косово -- Електроснабдяването на доминирания от сърбите град Стръпче беше напълно възстановено в понеделник (3 август), след като 70 % от жителите заплатиха на Косовската енергийна корпорация договорената сума от 26 евро на домакинство. Миналия месец градът беше обхванат от прекъсвания на електроподаването поради неплатени сметки. Жителите прекараха без ток повече от месец.
						Други новини -- В понеделник сръбският министър за Косово Горан Богданоич заяви за излизащия в Белград всекидневник "Вечерне Новости", че Сърбия трябва да укрепи своите институции в Косово, тъй като местните институции не са от полза за сърбите. Той добави, че Белград ще помогне на сръбските и на другите неалбански общности чрез инвестиции в икономиката и по-специално в секторите на образованието и здравеопазването. (Бета, Б92, РТС, Танюг - 03/08/09)
