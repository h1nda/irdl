Македония търси помощ от ЕС за реформиране на полицейската си служба
16/09/2003
 
СКОПИЕ, Македония -- Македония е поискала от ЕС да окаже съдействие при реформиране на полицейската й служба, съобщават чуждестранни медии в понеделник (15 септември). Правителството е подготвило план за изпращане на експерти от ЕС във вътрешното министерство и в няколко полицейски участъка в северната част на страната. Задачата им ще бъде да повишат ефективността на македонската полиция при противодействието й срещу въоръжени екстремисти и организирани престъпни групи и да им покажат как да подобрят имиджа на полицията пред местното албанско население. Очаква се експертите да пристигнат през януари след изтеглянето на 400-членната мисия на ЕС.
Други новини: УЕФА, управителното тяло на европейския футбол, се очаква да накаже Македония за неспособността й да контролира своите запалянковци по време на неотдавнашния мач в Англия. Някои зрители са скандирали расистки лозунги по време на мача, който бе спечелен от Англия с 2-1. (АФП- 16/09/03; Гардиън - 15/09/03)
