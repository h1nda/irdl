Хърватският генерал в оставка Кораде се самоуби, след като извърши поредица от убийства
					04/04/2008
					 
						ЗАГРЕБ, Хърватия -- Генералът в оставка Иван Кораде, обвинен в четири убийства, бе намерен мъртъв след престрелка с полицията в Северна Хърватия в четвъртък (3 април). Един полицай бе убит по време на операцията по залавянето му. Властите съобщиха, че Кораде се е самоубил след престрелката.
						Кораде изчезна миналата седмица, след като полицията откри четири трупа в две села в областта Загоре, където той живееше. Стотици полицаи с помощта на хеликоптери и специални камери участваха в издирването му. (АФП, ХРТ, Javno.com, Вечерни Лист, АП, Ройтерс - 03/04/08)
