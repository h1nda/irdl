Лайчак призова ЕС да не пренебрегва събитията в БиХ
					30/03/2008
					 
						БЪРДО ПРИ КРАНЮ, Словения -- Върховният представител Мирослав Лайчак призова ЕС в събота (29 март) да не пренебрегва събитията в БиХ, докато вниманието е насочено изцяло към Косово и Сърбия. "Западните Балкани са нашият заден двор и това е район, където ЕС се предполага, че трябва да играе ключова роля. Макар че цялото внимание в момента е съсредоточено върху Сърбия и Косово, БиХ не трябва да става второстепенен проблем", заяви Лайчак в реч на срещата на външните министри на ЕС в Словения. Той каза, че босненските мюсюлмани са загрижени във връзка с отстъпките, които ЕС е готов да направи за Сърбия, без да принуждава Белград първо да арестува босненските сръбски военновременни лидери Ратко Младич и Радован Караджич. (Дневни Аваз - 30/03/08; ДПА, РТРС, Канадиън Прес - 29/03/08; Уебсайт на СВП - 28/03/08)
