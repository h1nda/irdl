Турската полиция унищожи рекордно количество канабис
					11/08/2009
					 
						АНКАРА, Турция -- В понеделник (10 август) жандармерията унищожи рекордните 2 милиарда растения канабис в Източна Турция. Наркотикът беше конфискуван миналата седмица в близост до град Башкале в провинция Ван, близо до границата с Иран. Няколкостотин войници помагаха на властите да прочистят района. От конфискуваното количество растения е можело да бъдат произведени около 50 тона хашиш, струващи около 34 милиона долара по цени на черния пазар. (Джумхуриет - 11/08/09; Анадолска информационна агенция, БТА - 10/08/09)
