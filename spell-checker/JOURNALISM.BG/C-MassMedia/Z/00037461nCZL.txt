ЕП обсъжда кризата в Албания 
					16/02/2011
					 
						СТРАСБУРГ, Франция -- Еврокомисарят по разширяването Щефан Фюле заяви пред Европейския парламент (ЕП) във вторник (15 февруари), че Албания трябва да изпълни изискванията, поставени от Европейската комисия, ако иска да продължи своя процес на интеграция в ЕС. По време на специално обсъждане, посветено на Албания, Фюле призова депутатите от ЕП да помогнат на албанските си колеги да разберат своите задължения. Той подчерта, че Тирана трябва да разследва прерасналите в насилие протести от 21 януари без политическа намеса, да установи контакти и започне диалог за намирането на решение на политическата криза и да се подготви за местните избори през май. (Balkan Web, Лаймифундит, Топ Ченъл, Телеграфи - 15/02/11)
