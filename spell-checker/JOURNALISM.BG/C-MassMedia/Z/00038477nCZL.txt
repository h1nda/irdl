ОССЕ в Косово твърди, че условията не са подходящи за интегриране на общностите РАЕ
					10/05/2011
					
						ПРИЩИНА, Koсово -- Мисията на ОССЕ в Косово разкритикува местните институции за това, че не са успели да създадат подходящи условия за интегриране на общностите на ромите, ашкалите и египтяните (РАЕ). В доклад, публикуван в понеделник (9 май) от мисията на ОССЕ, се казва, че тези общности са сред най-онеправданите групи в Косово. "Необходими са по-съществени действия и усилия за ускоряване на интеграцията на трите общности в системите на образование и заетост, както и за усилване на участието им и представителството им в социалния и обществения живот", каза посланик Вернер Алмхофер, ръководител на мисията на ОССЕ в Косово. (КЛАН Косова, Koхавижън, РТК - 09/05/11)
