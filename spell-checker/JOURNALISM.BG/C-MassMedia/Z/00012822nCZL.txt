Брюксел обявява, че предприема действия за санкциониране на Гърция във връзка със скандала около дефицита
					30/11/2004
					 
						БРЮКСЕЛ, Белгия -- Европейската комисия (ЕК) се очаква да даде старта на процедура по санкциониране на Гърция в сряда (1 декември) поради това, че тази страна е представила фалшиви статистически данни за гръцкия бюджетен дефицит за периода 1997-2003 г., се казва в съобщения на медиите от понеделник. Атина ще разполага с два месеца да отговори на заключенията на ЕК. Представители на комисията посочиха, че процедурата ще достигне до съда, ако гръцкото правителство не отговори адекватно на безпокойствата на ЕК. Гърция призна миналия месец, че влизането на страната през 2001 г. в еврозоната е било основано на неточни данни за изпълнението на бюджета и че бюджетният дефицит от 1999 г. насам всъщност превишава лимита в еврозоната от 3 % от БВП. (EU Observer, AFX - 29/11/04)
