Драшкович призова за уволнението на висши служители на сигурността заради случая "Младич"
					07/05/2006
					 
						БЕЛГРАД, Сърбия-Черна гора - Министърът на външните работи на Сърбия-Черна гора Вук Драшкович призова за уволнението на висши служители на сигурността на Сърбия заради продължаващия неуспех да се залови обвинения във военни престъпления Ратко Младич. В интервю за съботното издание на "Блиц" (6 май) Драшкович обвини шефовете на органите за сигурност и съответните министерства, включително министъра на вътрешните работи на Сърбия Драган Джочич и шефа на Информационната агенция за сигурност Раде Булатович. 
						"Младич трябва да бъде арестуван и то още през следващите десет дни. След това ще бъде твърде късно", заяви Драшкович. Той окачестви международното положение на Белград като "повече от тежко" след като ЕС прекъсна преговорите по Споразумението за стабилизация и асоцииране със Сърбия-Черна гора миналата седмица. Това настроение се споделя от няколко високопоставени лица, включително от сръбския президент Борис Тадич, от министъра на държавната администрация и местното управление Зоран Лончар и от министъра за човешки права на Сърбия-Черна гора Расим Ляич..
						Междувременно серия от полицейски акции в Белград приключиха с няколко ареста, съобщиха медиите в петък. Петимата арестувани са заподозрени, че са помагали на Младич да се укрие от правосъдието. (Блиц, AП, Политика, Данас - 06/05/06; Бета, Танюг, РТС - 05/05/06)
