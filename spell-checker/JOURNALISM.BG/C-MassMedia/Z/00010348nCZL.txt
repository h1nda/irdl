Турски и европейски полицейски сили си сътрудничат за задържане на предполагаеми терористи
02/04/2004
 
АНКАРА, Турция -- Десетки заподозрени членове на турска екстремистка марксистка организация бяха арестувани в четвъртък (1 април) в Турция и още четири страни. Тридесет и седем души бяха задържани в Истанбул, а 16 други в едновременни полицейски акции в Белгия, Германия, Италия и Холандия. Те са заподозрени в принадлежност към "Революционния фронт на партията за народно освобождение", който е в списъка на ЕС на терористичните организации от 2002 г. насам. Групировката се смята за виновна за смъртта на 100 полицаи и военни и поне 80 цивилни граждани. (Анадолска агенция, TРT 2 - 02/04/04; AП, AФП - 01/04/04)
