Погребват жертвите на клането в Сребреница
12/07/2004
 
СРЕБРЕНИЦА, Босна и Херцеговина -- На възпоменателна церемония по повод най-ужасното клане в Европа след края на Втората световна война, повече от 20 000 души се събраха в неделя (11 юли), за да погребат отново останките на повече от 7 000 мъже и момчета мюсюлмани, убити от босненските сърби преди девет години. По време на церемонията на мястото на клането бе почетена паметта на 338 жертви, чийто останки бяха ексхумирани от масови гробове и идентифицирани. Зелените ковчези бяха спуснати в гробовете до могилите, в което се намират останките на 998 други вече идентифицирани и повторно погребани жертви.
Други новини: Кантоналният съд в Сараево осъди в петък босненския сърбин Милорад Родич на пет години затвор за военни престъпления. Родич бе намерен за виновен в престъпления, извършени срещу цивилни от несръбски произход в сараевския район Грабавица през 1992 и 1993 г., включително малтретиране и изнасилване. Родич бе признал вината си и бе изразил дълбоки угризения. (АП - 11/07/04; ПБС БиХ, НТВ Хаят - 09/07/04)
