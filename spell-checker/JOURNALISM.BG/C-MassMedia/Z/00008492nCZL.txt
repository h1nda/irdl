Комисията по въпросите на отбраната на БиХ приключи работата по законопроекта за реформи
26/09/2003
 
САРАЕВО, Босна и Херцеговина (БиХ) -- Джеймс Локър, председател на Комисията по въпросите на отбраната на БиХ, заяви, че всички членове от състава на комисията са подкрепили проектозакона за реформи в отбраната късно в четвъртък (25 септември). Локър и върховният представител на ООН Пади Ашдаун приветстваха така наречения от тях прелом в процеса на реформи. Комисията призова и другите местни власти да подкрепят закона, с който ще се установи централно командване на армиите в двете самостоятелни области. Макар и разделени, армиите ще имат общо главно командване, униформи и знаме. С одобрение на парламента се очаква БиХ да стане пълноправен член на програмата "Партньорство за мир", първа стъпка към членството в НАТО и присъединяването към ЕС.
Други новини: В четвъртък босненската мюсюлманска комисия за изчезнали лица заяви, че съдебномедицински специалисти са открили досега останките на 565 души от масов гроб близо до Зворник. Работата се очаква да продължи до края на следващата седмица. (СРНА, Би Би Си - 26/09/03; АФП - 25/09/03)
