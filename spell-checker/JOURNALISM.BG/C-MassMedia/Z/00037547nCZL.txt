Бъсеску каза, че корупцията е обхванала цялото румънско вътрешно министерство 
					23/02/2011
					 
						БУКУРЕЩ, Румъния -- Във вторник (22 февруари) президентът Траян Бъсеску говори без заобикалки по време на среща във вътрешното министерство. „Където и да бутнете с пръст, попадате на елементи на корупция”, заяви той. Бъсеску отправи призив за пълна реформа в министерството, основаваща се на индивидуално оценяване, така че да останат само компетентните и „чистите”. 
						Други новини от вторник -- Виктор Понда, лидер на Социаллибералния съюз (СЛС), каза, че партията може да внесе искане за вот на недоверие, в случай че кабинетът поиска ускорена процедура във връзка с Кодекса на труда. Процедурата ускорява процеса, но дава възможност на опозицията да внася искания за вот на недоверие. Понта заяви, че профсъюзите и асоциациите на работодателите не харесват новия трудов кодекс. (Hotnews.ro, Адевърул, Антена 3, Зиаре, Реалитатя - 22/02/11)
