Бабаджан заяви, че Турция ще е готова да влезе в ЕС до 2011 г.
					26/02/2007
					 
						АНКАРА, Турция -- Министърът на икономиката и главен преговарящ с ЕС Али Бабаджан каза през уикенда, че Турция ще е готова за присъединяване към Съюза до 2011 г. В светлината на решението на ЕС частично да замрази преговорите с Анкара заради проблемите, свързани с Кипър, Бабаджан каза, че Турция е решила да състави свой собствен график за изпълнение на необходимите реформи по всички глави на европейското законодателство. Той очаква графикът да е готов най-късно до април. Бабаджан подчерта, че така Анкара ще бъде готова да започне преговори по всички глави веднага щом ЕС бъде готов за Турция. (Радикал, Ватан, Сабах - 26/02/07)
