Михаел Щайнер напуска Косово
14/07/2003
&lt;FONT size="1" color="gray" face="verdana"&gt;На 7 юли в централата на ДПК в Прищина се проведе брифинг на ръководителя на ЮНМИК Михаел Щайнер и лидера на Демократическата партия на Косово (ДПК) Хашим Тачи. На 8 юли след изтичането на 18-месечния си мандат Щайнер напусна поста като глава на Мисията на ООН в Косово. [АФП]&lt;/font&gt;&lt;br&gt;&lt;br&gt;
Напускайки поста си като глава на ЮНМИК в навечерието на отпътуването си от Косово, Михаел Щайнер изрази задоволство от мултиетническия климат, който той започна да създава по време на управлението си.
Серемб Герги за кореспондентското бюро на Southeast European Times в Прищина - 14/07/03
 
 
Главата на ЮНМИК Михаел Щайнер напусна Косово на 8 юли, и сега ключовия въпрос е кой ще бъде неговия заместник. Генералният секретар на ООН Кофи Анан все още не е назовал своя следващ избраник за специален представител. Междувременно заместникът на ръководителя на ЮНМИК Чарлз Брейшоу от Съединените Щати ще изпълнява длъжността ръководител на мисията.
Два дни преди отпътуването си Щайнер изненада гостите на прощално парти с шеговито признание за своята истинска нагласа за статута на Косово.
"Всички тук вътрешно разбират, че в действителност девиза ми е: "Първо статут, после - стандарти", - пошегува се Щайнер. По време на управлението си заминаващия ръководител на ЮНМИК твърдеше, че преди да постави въпроса за окончателния си статут Косово трябва да отговори на демократичните стандарти и да създаде действащи институции.
"Климатът в Косово напълно се промени, - каза Щайнер, - Когато пристигнах, такъв климат нямаше. Доказателство за това е откритото писмо на косовските лидери до всички хора, преселили се в Сърбия, Македония и Черна гора, с призив да се върнат по домовете си".
"Когато работиш, не мислиш, че краят наближава. Но сега го вземам насериозно - часовникът трака", - усмихна се Щайнер.
Появяват се множество имена за възможни заместници на Щайнер. В списъка влизат португалския дипломат Жозе Кутилиеро, холандските политици Жан Понк и Евелин Херфкенс, финландския дипломат Елизабет Рен и италианския дипломат Антонио Армелини. Аналитиците, обаче, предполагат, че Анан би могъл да избере и друг кандидат, засега не известен в обществените среди.
Щайнер пристигна в Косово преди 17 месеца. Докато едни го критикуваха за твърде авторитарен подход, други го превъзнасяха за прямотата, независимостта и твърдостта.
Като ръководител на администрацията той се занимаваше с въпросите, свързани с формирането на мултиетнично правителство, мерките против контрабандата и учредяването на Косовската попечителска агенция, която има отделно седалище и е започнала приватизационния процес. Освен това Щайнер обнародва Наказателния кодекс и Наказателно-процесуалния кодекс на Косово и постави началото на диалога между косовските лидери и сръбското правителство.
Остават, обаче, и нерешени проблеми, включително завръщането на бежанците, както и напрежението в разделената на две етнически части Митровица.
Според Щайнер, както белградските, така и косовските политици често са неспособни да видят, че Косово " започна да живее нормален живот в една мултиетническа среда. И аз се гордея с това, че по време на мисията ми създадох тази мултиетническа атмосфера".
Президентът на Косово Ибрахим Рогова има друго разбиране. "По мое мнение, формалното признание на независимостта на Косово би ускорило икономическото развитие и прогреса в междуетническите отношения, което би допринесло за напредъка на Косово", - се изказа той.
На прощалния прием Рогова каза на Щайнер: "Ние разчитаме и занапред на вашата помощ както и на помощта на вашата уважавана държава".
Министър-председателят Байрам Реджепи също изказа признателност към Щайнер. Въпреки някои търкания, "повечето време ние си сътрудничихме и работихме заедно много добре", - каза Реджепи на журналистите.
"Брейшоу, - отбеляза между другото Щайнер, - пристигна в Деня на Свети Валентин и приключи на Четвърти юли. Той започна в деня на любовта и завърши в деня, в който е провъзгласено равенството, правото на свободен живот и щастие за всички хора".
Енвер Ходжа, професор във факултета по политология в Прищинския университет, е убеден, че първият голям успех на Щайнер бе дейността му по създаването на първото мултиетнично правителство, почиващо върху конституционната рамка за Косово. "В тогавашната обстановка подходът на Щайнер спомогна за отпускане на напрежението между световните и регионалните сили", - каза той.
"Но, - добави той, - понеже косовските лидери, а също така сърбите и други малцинства в стремежа да постигнат целите си често не съумяваха да намерят общ език с Щайнер, възможностите на главата на ЮНМИК в много отношения са били ограничени".
"След като преживя потисничеството, унижението и трагедията през 1999 година, Косово тръгна по пътя към свободно, жизнеспособно и демократическо общество", - каза Щайнер на 1 юли в заключителния си доклад за Съвета за сигурност, - Всеобщото участие все още не е постигнато. Идеалите все още не са осъзнати. Но основите са положени".
