ЕС одобри Дунавската стратегия 
					14/04/2011
					
						ЛЮКСЕМБУРГ -- Както се очакваше, Стратегията на ЕС за Дунавския регион беше одобрена от министрите на външните работи от ЕС, съобщи в сряда (13 април) унгарското председателство на ЕС. Стратегията засяга 14 държави по течението на най-дългата европейска река - осем страни членки (Германия, Австрия, Унгария, Чехия, Словакия, Словения, България и Румъния) и шест държави, които не членуват в ЕС (Хърватия, Сърбия, Босна и Херцеговина, Черна гора, Украйна и Молдова). Нейни цели са решаването на редица широкомащабни въпроси, включително по-добри транспортни и енергийни връзки, социалното и икономическо неравенство, заплахите за околната среда, подобряване на сигурността и безопасността, както и на образователните системи. Стратегията не предвижда допълнително финансиране, като вместо това се стреми към използването на съществуващите фондове, предоставени по силата на кохезионната политика на ЕС. (Бета, EMportal, Новините, Уебсайт на унгарското председателство на ЕС - 13/04/11)
