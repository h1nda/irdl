Хага: Караджич вече няма нужда от адвоката, определен от съда
					18/04/2010
					 
						ХАГА, Холандия -- Трибуналът на ООН за военни престъпления съобщи в петък (16 април), че е решил да освободи от задълженията му назначения от съда адвокат на бившия босненски сръбски военновременен командир Радован Караджич поради това, че обвиняемият вече не се нуждае от услугите му. Според съда Караджич, който сам води защитата си, активно участва в процедурите срещу него и вече не пречи на съдебния процес, което прави излишни услугите на адвокат Ричард Харви. Харви може обаче отново да бъде повикан, ако съдът реши, че услугите му са необходими на някакъв етап от процеса. (РТРС - 17/04/10; ФоНет, Б92 - 16/04/10)
