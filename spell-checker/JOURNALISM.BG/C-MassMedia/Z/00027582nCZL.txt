Червеният кръст съобщи, че все още има 17 000 изчезнали след конфликтите в бивша Югославия
					31/08/2008
					 
						ЖЕНЕВА, Швейцария -- Седемнайсет години след началото на разпадането на бивша Югославия около 17 000 души все още продължават да се водят изчезнали, съобщи Международният комитет на Червения кръст (МКЧК) в събота (30 август), Международния ден на изчезналите. Организацията призова правителствата на страните в Западните Балкани да ускорят процеса на решаване на съдбата на изчезналите по време на въоръжените конфликти през 1990-те години. Според МКЧК броят на изчезналите в БиХ е 12 817. В Хърватия тази цифра е 2374, докато в Косово броят на хората, чиято съдба остава неясна, е 2000.
						Според Института за изчезнали лица в Босна и Херцеговина тези цифри са по-големи. Според данни на Института около 30 000 са изчезналите по време на конфликта през 1992-1995 г. Досега са открити останките на около 17 000 души, но съдбата на още 13 000 остава неясна. (Taнюг, Б92 - 30/08/08)
