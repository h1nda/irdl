Милошоски и Бакоянис не се срещнаха на о. Корфу
					29/06/2009
					 
						СКОПИЕ, Македония -- Външният министър Антонио Молошоски и колегата му от гръцка страна Дора Бакоянис не успяха да се срещнат в кулоарите на министерската конференция на страните от ОССЕ на гръцкия остров Корфу, съобщиха местните медии в неделя (28 юни). Програмата на Бакоянис е била изцяло запълнена, обясни гръцката страна. Милошоски изрази съжаление, но повтори своята покана за среща в Скопие. Той каза, че Бакоянис е приела поканата, но не е посочила конкретна дата. "Ние сме готови за диалог и визитата може да се окаже добър шанс за възобновяването му", добави Милошоски. Срещата в Корфу можеше да се окаже добра възможност за разговори по отдавнашния спор за името преди посещенията на посредника на ООН Матю Нимиц в Македония и Гърция през юли. (Дневник, Утрински Весник - 29/06/09; Макфакс, МИА, A1, Мина - 28/06/09)
