Топали каза, че отношенията между Албания и Косово са образец за региона
					09/04/2010
					 
						ТИРАНА, Албания -- Отношенията между Албания и Косово са отлични и трябва да служат за модел за сътрудничество на Балканите, каза в четвъртък (8 април) председателят на парламента Йозефина Топали след среща с косовския си колега Якуп Красничи в Тирана. "Има 56 споразумения между двата парламента, а други пет са в процес на сключване," каза Топали. Тя добави, че независимостта на Косово е необратима и че то ще бъде признато от още държави. 
						Красничи се срещна също с президента Бамир Топи, с когото бяха единодушни, че Албания и Косово имат обща цел за интеграция в ЕС и би трябвало да си сътрудничат за постигането й. (Лаймфундит, Шекули, Клан, Balkan Web - 08/04/10)
