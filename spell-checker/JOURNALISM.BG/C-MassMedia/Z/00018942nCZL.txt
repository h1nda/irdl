Бомба рани най-малко четирима в Истанбул
					15/06/2006
					 
						ИСТАНБУЛ, Турция -- Най-малко четирима души бяха ранени в четвъртък (15 юни), при бомбен взрив в централния истанбулски квартал "Еминону", предадоха местните медии. Бомбата е била заложена в контейнер за смет близо до автогара. Макар и никоя групровка да не е поела отговорност за взрива, според съобщенията полицията подозира терористичната организация Кюрдска работническа партия. 
						Също в четвъртък местните медии предадоха, че процесът при закрити врати срещу 16-годишен турски гимназист, обвинен в убийството на римокатолическия свещеник Андреа Санторо през февруари, е бил отложен с един месец. Според репортажите съдът в Трабзон е отложил в сряда следващото си заседание по делото за 13 юли, след като двама свидетели не са се явили. (СиЕнЕн Търк, Фокус, Радикал, Ройтерс - 15/06/06; НТВ - 14/06/06)
