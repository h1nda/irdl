ЮЛЕКС разследва румънски офицери 
					22/04/2010
					 
						ПРИЩИНА, Косово -- Румънски полицейски служители, работещи в рамките на ЮЛЕКС, са били заловени при контрабанда на цигари и алкохол от Косово, съобщиха местните медии в сряда (21 април). Шестнадесет румънски полицейски служители са пътували с автобус, който е бил спрян късно вечерта във вторник на ГКПП "Блаце". Македонските митнически власти съобщиха, че стоката -- 341 картона цигари и 133 литра алкохол -- са били скрити в автобуса, използван от мисията ЮЛЕКС. Според съобщенията цигарите са били собственост на шофьора, а алкохолът -- на пътниците. Ръководителят на мисията е поискал незабавно разследване на случая. (Коха Диторе, Зери - 22/04/10; РТК, Кохавижън, Клан Косова - 21/04/10)
