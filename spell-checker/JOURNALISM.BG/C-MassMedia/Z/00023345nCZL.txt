Сърбия назначи Радованович за нов държавен прокурор
					25/07/2007
					 
						БЕЛГРАД, Сърбия -- Висшият съдебен съвет взе решение във вторник (24 юли) да назначи Слободан Радованович за изпълняващ длъжността държавен прокурор. Парламентът освободи в понеделник от длъжност държавния прокурор Слободан Янкович и областния прокурор Милован Божович. Радованович бе прокурор на Сърбия за организираната престъпност и ще бъде наследен на този пост от Милко Радисавлиевич, заместник градски прокурор на Крушевац. В обръщение към парламента министърът на правосъдието Душан Петрович подчерта, че новите назначения ще бъдат от особено голямо значение за успеха на съдебните реформи, планирани да започнат през 2008 г.
						Други новини от вторник -- Около 400 члена на сръбския Независим профсъюз на полицаите демонстрираха пред сградите на правителството и вътрешното министерство в Белград с искания за 33 % увеличение на заплатите и равно заплащане за всички полицаи. Профсъюзът заплашва, че ще обяви стачка, ако исканията не бъдат задоволени. (Данас - 25/07/07; РТС, Танюг, Б92 - 24/07/07)
