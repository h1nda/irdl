Хагските прокурори искат доживотни присъди за "Вуковарската тройка"
					16/03/2007
					 
						ЗАГРЕБ, Хърватия -- Прокурорите от Трибунала за военни престъпления в Хага поискаха в четвъртък (15 март) от съдиите доживотни присъди за тримата бивши командири от Югославската народна армия -- Миле Мръкшич, Веселин Сливанчанин и Мирослав Радич. Известни като "Вуковарската тройка", те са обвинени във връзка с избиването през 1991 г. на 260 души в източния хърватски град Вуковар. Прокурорите твърдят, че тримата са разпоредили и организирали евакуацията на близо 300 души от местната болница. Повечето от тях по-късно били екзекутирани от местните сръбски сили във ферма извън града.
						Прокурорът Маркс Мур заяви, че по това време тримата командири са имали пълен контрол върху сръбските сили, осъзнавали са напълно какво вършат и активно са пречели на представителите на Контролната мисия на Европейската комисия и на Международния комитет на Червения кръст да влязат в болницата. (Вечерни Лист, Весник - 16/03/07; ХИНА, ХРТ - 15/03/07)
