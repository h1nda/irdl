Меркел и Шварц-Шилинг подчертаха важността на реформата в полицията за бъдещето на БиХ в ЕС
					12/01/2007
					 
						САРАЕВО, Босна и Херцеговина (БиХ) -- Върховният представител и специален представител на ЕС Кристиан Шварц-Шилинг бе в Берлин в четвъртък (11 януари). Той се срещна с германския канцлер Ангела Меркел, чиято страна е ротационен председател на ЕС. Основна тема на разговорите им бяха последните събития в БиХ, в т. ч. готовността на босненските власти да поемат ежедневните си задължения без подкрепата на СВП. Те подчертаха, че едно ясно споразумение за реформата в полицията ще е решаващо за подписването на Споразумението за стабилизация и асоцииране с ЕС. (Уеб сайт на СВП, РТРС, ПБС, Фена - 11/01/07)
