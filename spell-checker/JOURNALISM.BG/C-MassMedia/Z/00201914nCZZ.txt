Блогери обсъждат опасността от нови сблъсъци в Косово
					01/10/2011
					Мнозина се стремят към мирен подход към отношенията между Сърбия и Косово
					От Бояна Милованович за Southeast European Times в Белград - 01/10/11
 
					 
						
Косовските сърби на барикадата на ГКПП Ярине. [Ройтерс]
						Kосово отново е приоритет на публичния дебат след последния сблъсък на барикадата на ГКПП Ярине тази седмица, при който седем сърби и четирима войници на КФОР бяха ранени. 
						Напрежението предизвика многобройни реакции и коментари, докато блогерите обсъждат как Сърбия може да защити своите интереси в Косово и в същото време да избегне конфликтите. 
						Повечето твърдят, че се против насилието, но някои добавят, че напрежението се изостря от разширяването на "зоните за сигурност" от КФОР и провеждането на преверки на личните документи във влака между Кралево и Звечан. 
						Опозиционната Демократическа партия на Сърбия (ДПС) на бившия премиер Воислав Кощуница порица правителството - или тя смяташе така - като направи изявление, целящо да предизвика народното недоволство, призовавайки към отказ от сегашната политика. 
						"Западните сили първо бомбардираха Сърбия а после незаконно провъзгласиха независимостта на Косово. Сега НАТО стреля и използва брутална сила срещу сръбския народ. Не е вярно, че НАТО и ЮЛЕКС имат неутрален статут, защото те използват всякакви средства и сила, за да установят независимата държава Косово", са казва в изявлението на ДПС. 
						"Сърбите в Косово защитават свободата си и правото си да принадлежат към държавата Сърбия и това право не може да им бъде отнето със сила от НАТО или от ЮЛЕКС. Враждебността, която демонстринат НАТО и ЮЛЕКС изискват по-решителни стъпки от страна на Сърбия към това да искат от ЮЛЕКС незабавно да напусне Косово и отново да бъде създадена мисия на ООН, която единствено има такъв мандат според Резолюция 1244 на ООН," се казва в изявлението. 
						Анализаторът по въпросите на сигурността Александър Радич обаче каза за SETimes, че за сръбското правителство не е останало място за маневри, и че всичко, което то може да направи, е да се бори за някакво благоприятно решение чрез политически и дипломатически средства. 
						"Някои радикални фракции може би се надяват [за нещо различно], но след всичко случило се в миналото, ние не можем дори да отправяме заплахи, камо ли да използваме сила", каза Радич. "Ескалирането на косовския проблем е последица от пренебрегването му и от това, че никой не се занимава с този проблем сериозно, всички за го използвали за своите политически цели." 
						Радич подчерта реалността, че сърби и албанци трябва да живеят заедно в този регион и затова трябва да бъде намерено трайно и стабилно решение на косовския проблем. 
						
						Aлександарил коментира, че изявлението на ДПС показва "невероятно лицемерие в ситуация, в която сърбите в Косово са оставени на милостта на [правителството] с мълчаливото одобрение на сръбските политици тук, включително и на опозицията." 
						"Наистина не знам какво е решението в тази ситуация, но знам, че то не е да се биеш в гърдите, когато сърбите в родината спят," каза той. 
						Aнализаторът Драго Ковачевич твърди, че обикновените косовски сърби ще платят най-високата цена за позицията си, докато политиците, които са длъжни да защитят интересите на Сърбия в Косово ще останат ненаказани. 
						"Обзалагам се ,че никой от лидерите и местните магнати, които са планирали цялата тази работа, не е пострадал, нито е дишал сълзотворен газ, нито е бил разтърсен от шокови бомби. Барикадите изглеждат патриотично задължение само за обикновените хора. Нито дума няма да чуете от официалните представители на Сърбия, освен от [преговарящия] Борко Стефанович и министъра за Косово Оливер Богданович, които сега призовават за мир и въздържане от насилие," каза Ковачевич. 
						Той пита какво освен разум е необходимо, за да се сложи край на агонията? "Да се обяви война на КФОР най-малкото е лудост." 
						Но Aнонимен твърди, че сърбите трябва да се поучат от историята. 
						"Не храня илюзии, че Косово е Сърбия. Заради нашите грешки и лоша политика огромното мнозинство в Косово днес са албанци, които не желаят да бъдат част от Сърбия. Но северната част на Косово е населена със сърби, които искат да живеят в Сърбия. Трябва да се поучим от грешките си, да спасим каквото можем и веднъж завинаги да определим границите на Сърбия," каза той. 
						И все пак има някои като Mилан, които съзнават равновесието на силите на място, но не са за избягване на конфликта. "Ще отида на война и каквото ще да става. Не е за пръв път и е вярно ,че те са по-силни, но има нещо, което сърбите ценят и за което ще умрат."
