Международната общност осъди инцидентите по време на полагане на клетва от новобранци в РС 
					18/04/2005
					 
						САРАЕВО, Босна и Херцеговина (БиХ) -- Международната общност осъди в неделя (17 април) инцидентите, които станаха по време на церемония по полагане на клетва от новобранци в армията на Република Сръбска (РС) предния ден. Новобранците в две поделения се заклеха да бранят РС, а не БиХ, като по този начин нарушиха новият закон за отбраната на БиХ. В съвместно изявление Службата на върховния представител, НАТО, ЕС и САЩ изразиха силно безпокойство, допълвайки, че напрежението е белег за продължаващите проблеми в автономната област, което може да повлияе негативно върху кандидатурата на БиХ за присъединяване към евроатлантическите структури.
						Други новини: Центърът за публична сигурност в Източно Сараево обяви в петък, че силите от ЕУФОР са създали КПП за МПС в няколко части на РС, като част от своята кампания за пролетно прочистване. Кампанията е насочена срещу организираната престъпност. (Независне новине, Дневни аваз - 18/04/05; Независне новине, РТРС БиХ, ПБС БиХ, Фена - 17/04/05; ПБС БиХ - 15/04/05)
