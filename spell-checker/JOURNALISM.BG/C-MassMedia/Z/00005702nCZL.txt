България обсъжда с ЕС селскостопански въпроси
19/01/2003
 
БЕРЛИН, Германия -- На среща в петък (17 януари) по време на берлинската "Зелена седмица", българският министър на земеделието Мехмед Дикме обсъди с еврокомисаря по селското стопанство Франц Фишлер квотите за износ на селскостопанска продукция за ЕС. Дикме заяви, че при влизане в съюза България ще настоява да получи 40 процента от преките субсидии за земеделците в ЕС, вместо предвидените 25 процента.
В други новини, Енеко Ландабуру, генерален директор на Генерална дирекция "Разширяване" на Европейската комисия, заяви в петък, че до няколко седмици ЕК ще определи дати за партньорска проверка на 3-ти и 4-ти реактор на българската АЕЦ "Козлодуй". Проверката беше договорена в края на миналата година, когато България затвори глава "Енергетика" от преговорите за присъединяване към ЕС. (Стандарт - 19/01/03; seeurope.net - 18/01/03; БТА, Медиапул - 17/01/03)
