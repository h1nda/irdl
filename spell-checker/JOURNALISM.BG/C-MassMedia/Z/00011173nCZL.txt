Милошевич обеща да обори "ужасните обвинения" срещу него
17/06/2004
 
Слободан Милошевич се зарече да обори обвиненията в геноцид, потвърдени в сряда от Трибунала на ООН за военни престъпления. [AФП]
ХАГА, Холандия -- В предварително изслушване в четвъртък (17 юни) за обсъждане на защитната фаза в процеса срещу него бившият югославски президент Слободан Милошевич обеща да обори "най-ужасните обвинения", повдигнати срещу него, в т.ч. и за геноцид. Пледоариите по защитата му започват на 5 юли.
В сряда Трибуналът на ООН за военни престъпления в Хага подкрепи позицията на обвинението, като постанови, че са налице достатъчно доказателства в подкрепа на обвиненията в геноцид. "Съществувала е съвместна престъпна организация, в която са членували ръководители на босненските сърби", заяви Трибуналът, като постанови, че Милошевич трябва да отговаря на повдиганите срещу него обвинения за участието му. (Ройтерс - 17/06/04; Ройтерс, AФП - 16/06/04)
