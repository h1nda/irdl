Япония изрази подкрепа за реформите в Албания
					06/02/2008
					 
						ТОКИО, Япония -- Министър-председателят Ясуо Фукуда се срещна във вторник (5 февруари) в Токио с гостуващия му албански колега Сали Бериша. Двамата обсъдиха разширяването на двустраните отношения, като Фукуда увери Бериша, че Япония ще подкрепя успешното осъществяване на извършващите се реформи. Той изрази също така и готовността на страната си да окаже помощ на Албания в енергоснабдяването, образованието, минното дело и екологични проекти. Бериша покани Фукуда да открие японско посолство в Тирана като начин за насърчаване на японските инвеститори. (Коха Йоне, Шекули - 06/02/08; Уебсайт на министър-председателя - 05/02/08)
