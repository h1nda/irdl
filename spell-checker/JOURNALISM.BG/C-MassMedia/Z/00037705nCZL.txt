Призив към БиХ да изпълни три условия, преди да подаде заявление за придобиване на кандидатски статут за ЕС 
					08/03/2011
					 
						САРАЕВО, Босна и Херцеговина (БиХ) -- Външните министри на Словения и България - Самуел Збогар и Николай Младенов - се срещнаха в понеделник (7 март) с членове на тристранното председателство на БиХ и с лидери на местните политически партии, за да обсъдят членството в ЕС. На срещата се очакваше и австрийският външен министър Михаел Шпинделегер, но той трябваше да отмени пътуването си поради заболяване. Збогар и Младенов заявиха, че БиХ трябва да изпълни три условия, преди да подаде заявлението си за членство в ЕС: да промени своя избирателен закон в съответствие с препоръките на Европейския съд за правата на човека, да приеме закон за държавната помощ и закон за провеждането на общонационално преброяване на населението. Двамата дипломати изразиха оптимизъм, че трите условия ще бъдат изпълнени скоро след сформирането на новите правителства. (РТРС, Фена, БХРТ, Независне Новине - 07/03/11)
