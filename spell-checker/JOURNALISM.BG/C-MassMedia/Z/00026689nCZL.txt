Представители на САЩ и Турция обсъждат ПКК
					06/06/2008
					 
						ВАШИНГТОН, Съединени щати -- В четвъртък (5 юни) държавният секретар Кондолиза Райс увери гостуващия турски външен министър Али Бабаджан, че САЩ твърдо ще подкрепят Турция, за да й помогнат да се справи с терористичната Кюрдска работническа партия (ПКК). "ПКК е враг на Ирак; тя е враг на САЩ; тя е враг на Турция; тя е враг на целия регион", каза Райс. Тя и Бабаджан обсъдиха и усилията на Турция да посредничи между Израел и Сирия. САЩ предложиха да подкрепят този диалог.
						Междувременно в четвъртък командващият на турските сухопътни сили генерал Илкер Башбуг каза, че Турция и Иран си обменят разузнавателна информация и са провели съвместни удари срещу лагери на ПКК в Северен Ирак. "Когато те започнат операция, ние правим същото", каза генералът в кулоарите на конференция по сигурността в Истанбул. (Заман - 06/06/08; АП, Си Би Ес, Ройтерс - 05/06/08)
