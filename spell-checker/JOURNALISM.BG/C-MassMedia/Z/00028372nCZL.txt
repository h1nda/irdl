Италианският премиер Берлускони обеща подкрепа за кандидатурата на Турция за членство в ЕС
					13/11/2008
					 
						AНКАРА, Турция -- Италианският премиер Силвио Берлускони призова в сряда (12 ноември) ЕС да ускори присъединителните преговори с Турция и да се ангажира да подкрепи кандидатурата на Анкара за членство. Турция започна присъединителните си преговори през 2005 г., но е успяла да затвори едва осем от 35-те преговорни глави досега. Отказът на Турция да отвори пристанищата и летищата си за кораби и самолети на Кипър, който е член на ЕС, доведе до замразяването на осем други глави. "Следващата година Чешката република и след това Швеция ще поемат председателството на ЕС. Те са в приятелски отношения с Турция и възнамеряват да ускорят процеса", заяви Берлускони на съвместна пресконференция с турския си колега Реджеп Тайип Ердоган в Измир. (AФП, Aнадолска информационна агенция, Mилиет - 12/11/08)
