Сръбският премиер се срещна с представители на американските делови среди
28/07/2003
 
ВАШИНГТОН, САЩ -- Сръбският премиер Зоран Живкович се срещна в събота (26 юли) във Вашингтон с мениджъри на няколко американски компании, в това число Боинг, Морган Стенли и Делойт и Туш. Живкович представи информация относно възможностите за инвестиции и изрази интерес към разширяване на двустранното търговско сътрудничество. След прекарани четири дни във Вашингтон Живкович ще замине за Ню Йорк, където ще проведе разговори с генералния секретар на ООН Кофи Анан.
В други новини, сръбската полиция съобщи в неделя, че е арестувала член на престъпната групировка Земунски клан. Никола Балич, 34-годишен, е обвинен в участие в конспирацията по убийството на предшественика на Живкович Зоран Джинджич. Балич е на пето място в списъка на полицията за най-издирваните лица.
Междувременно в неделя бившият югославски президент Воислав Кощуница каза пред Ройтерс, че общественото недоволство от сръбското правителство ще нарасне през зимата. Той прогнозира възобновяване на призивите за предсрочни избори през 2004 г. (Танюг, Б92, Ройтерс, АФП - 27/07/03)
