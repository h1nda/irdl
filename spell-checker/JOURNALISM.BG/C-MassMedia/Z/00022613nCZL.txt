Кощуница: Правителството ще сътрудничи на Хага, но без териториални концесии
					20/05/2007
					 
						БЕЛГРАД, Сърбия -- Премиерът Воислав Кощуница обяви в събота (19 май), че новото правителство ще вземе необходимите мерки за пълно сътрудничество с трибунала на ООН за военни престъпления, но изключи възможността за каквито и да било териториални концесии в замяна на интеграция в ЕС. В интервю за държавната осведомителна агенция Танюг, Кощуница, който встъпи в длъжност преди няколко дни, потвърди, че неговият кабинет е обвързан с осъществяване на членството в ЕС, но подчерта, че Сърбия никога няма да приеме да загуби Косово. Той отново отбеляза, че Белград е готов да проведе нови преговори с цел намиране на компромис за проблема със статута на Косово. Кощуница заяви, че не вярва Съветът за сигурност на ООН да приеме резолюция, с която "да лиши страна-членка на ООН от 15 % от нейната територия". (Блиц, Б92, Танюг, РТС - 19/05/07)
