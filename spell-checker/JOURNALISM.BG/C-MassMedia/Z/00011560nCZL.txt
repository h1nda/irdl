Последната "Дачия -1300" слезе от монтажната линия
22/07/2004
 
БУКУРЕЩ, Румъния -- Последният автомобил от румънския модел "Дачия-1300" слезе от монтажната линия в сряда (21 юли) след 35 годни производство. Автомобилът бе станал символ на комунизма в Източна Европа, с произведени близо два милиона коли от август 1969 г. насам. Автомобилът, който е подобие на "Рено 12", претърпя само няколко незначителни външни подобрения през годините. Производството му бе преустановено, за да отстъпи място на новия модел на Дачия, "Логан", който струва 5 000 евро. Компанията, която сега е собственост на "Рено", отчете рекордни продажби миналата година. (AФП - 21/07/04)
