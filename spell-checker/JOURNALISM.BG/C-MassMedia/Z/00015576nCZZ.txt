Делова хроника 
		12/08/2005
		Преглед на деловите и икономическите новини от Балканите след 5 август.
		(Различни източници - 05/08/05 – 12/08/05)
 
		 
			
Туризмът в България е регистрирал годишен ръст от 7 на сто за периода януари-юли, според Министерството на културата и туризма. Това се дължи главно на увеличения приток на туристи от ЕС, които са 52 процента от всички туристи. Приходите от туризма достигнаха 361 милиона евро през първите седем месеца на тази година, което е с 9,2 процента повече в годишно изражение. [АФП]
			Бритиш Еъруеис, втората най-голяма авиокомпания в Европа, съобщи, че ще започне редовни полети до Тирана на 27 март 2006 г. Компанията планира по три полета седмично. От най-големите авиолинии в Европа, само австрийските авиолинии и Алиталия в момента предлагат полети до Тирана. 
			*** 
			Министерството на финансите на Румъния официално обяви търг за приватизацията на румънската спестовна банка, последната държавна банка, която ще бъде продадена. Министерството ще продаде до 75 процента от банката, но не повече от 50 процента плюс един дял. Купувачите, които проявяват интерес трябва да изпратят писма за намеренията до 31 август. 
			*** 
			С приходи от 4,1 милиона евро, фармацевтичната компания "Алкалоид" е начело в класацията на най-печелившите македонски компании през първата половина на тази година, според предварителни данни от македонската фондова борса. Комерсиална банка е на второ място с 3 милиона евро, следвана от Стопанска банка с 2,6 милиона евро. 
			*** 
			Външнотърговският дефицит на Босна и Херцеговина е нараснал с 5 процента годишно, достигайки 1,9 милиарда евро за периода януари-юли, според данни на централната банка на страната. Въпреки че ръстът на износа (30,1 процента годишно), е по-висок от ръста на вноса(12,9 процента годишно), това се оказа недостатъчно за намаляване на външнотърговския дефицит. 
			*** 
			Влоговете в хърватските търговски банки са регистрирали месечно нарастване от 1,1 на сто и са възлезли общо на 17,24 милиарда евро през юни според предварителни данни, публикувани в списание "Банка". Влоговете в местна валута са се увеличили с 19,7 процента, а влоговете в чужда валута - със 7,6 процента годишно. 
			*** 
			Промишленото производство на Гърция е регистрирало годишен спад от 2,3 процента през юни, след подобен спад през май, съобщават официални източници. Спадът се дължи главно на снижено фабрично производсто - 3 процента годишно, както и на намаляване на производството в минната промишленост с 8,9 на сто. 
			*** 
			Промишленото производство на Македония е регистрирало годишно повишение от 15,8 на сто през май, съобщиха правителствени източници. Увеличението е установено в 17 от общо 24 проучени сектори на промишлеността, като най-големи резултати са постигнати в метолообработването (110,3 процента) and хранителната промишленост (13,6 процентая). 
			*** 
			Австрийската банка "Ерсте" финализира придобиването на дял от 83,3 процента от сръбската банка "Новосадска" за 73,2 милиона евро. Договорът за продажба бе подписан на 15 юли. Банка "Ерсте" съобщи за плановете си да придобие и останалите 16,7 процента от сръбската финансова институция.
