Заместник-директорът на Интерпол в БиХ арестуван за злоупотреба с власт
06/02/2004
 
САРАЕВО, Босна и Херцеговина (БиХ) -- Полицията на Федерация БиХ (ФБиХ) е арестувала заместник-директора на Интерпол в БиХ, Асим Фазлич, по предполагаема злоупотреба с власт, рушветчийство и изтичане на поверителна информация, заяви говорителят на вътрешното министерство на ФБиХ Роберт Чвъртак в четвъртък (5 февруари). Той добави, че със съдебно решение полицията е претърсила дома и документите на Фазлич. Местните медии съобщават, че името му се свързва с бомбеното нападение в Сараево миналия месец, в което загина мафиотският бос Таиб Торлакович. (ПБС БиХ, AФП - 05/02/04)
