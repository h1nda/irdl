Месич призова за нова стратегия при назначаването на членове на хърватския дипломатически корпус
					27/12/2006
					 
						ЗАГРЕБ, Хърватия -- В интервю, публикувано от загребския всекидневник "Вечерни лист" в сряда (27 декември), президентът Стипе Месич заяви, че назначенията на посланици и дипломатически служители ще се основават на експертиза, а не на това кой в момента е на власт. Той направи това изявление по-малко от седмица след като Министерството на външните работи и европейската интеграция на Хърватия призна за скандала в Съединените щати миналата година, в който е замесен съпруг на дипломатическа служителка на Хърватия, който бе обвинен в притежаване на наркотици в Лос Анджелис. (Вечерни лист - 27/12/06; ХИНА - 26/12/06)
