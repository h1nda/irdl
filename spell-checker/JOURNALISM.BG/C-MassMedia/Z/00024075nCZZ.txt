Наука и технологии: Проектът "Втори живот" започва в Сърбия 
					01/10/2007
					"Виртуална Сърбия", част от проекта "Втори живот", започна във вторник. Други новини от областта на науката и технологиите: Атина е домакин на международна конференция за озона; специалисти по информатика се събират в София.
					 
						
[Сръбско правителство
						"Виртуална Сърбия" - част от проекта за дигитално триизмерно пространство "Втори живот" - започна във вторник (25 септември) със спомоществователството на списание "Маркетинг Сърбия" и на сръбското Министерство за диаспората. Проектът "Втори живот", възникнал през 2003 г. в Сан Франциско, дава на участниците възможност да създадат друг живот и друга самоличност и да общуват на едно съвсем ново ниво във виртуалния свят. 
						*** 
						Учени от Mакедония, Сърбия, Черна гора, България
, Италия, Испания и Унгария разработиха нови екологични материали, които да се използват за построяване на екологични къщи. Материалите, които са с висока енергийна ефективност, са на базата на естествени фибри и други продукти, произведени от възобновяеми ресурси. 
						*** 
						Международна конференция за озона се проведе в Aтина миналата седмица. На събитието присъстваха 200 учени от основни научни и изследователски центрове от цял свят. 
						*** 
						Около 100 водещи математици и физици от Европа, Съединените щати и Австралия се събраха в Университета в Сплит, Хърватия, за да участват в конференция, организирана от Института "Руджер Бошкович". Основна тема на конференцията бе теорията на категориите. 
						*** 
						Петата конференция на асоциациите по информационни технологии в Югоизточна Европа се проведе в Скопие в четвъртък (27 септември) и в петък. Участниците обсъдиха предизвикателствата пред работещите в сферата на информационните технологии от региона, както и отварянето на нови пазари и осигуряването на инвестиции. 
						 *** 
						Третата Балканска конференция по информатика - BCI'2007 - се проведе от четвъртък (27 септември) до събота в София. Присъстваха над 120 участника от 15 страни, които представиха над 80 нови решения, свързани със съвременните информационни системи, софтуер, информационна сигурност, мрежи и грид-технологии. 
						 *** 
						
Румънският разработчик на софтуер за Интернет сигурност "BitDefender" съобщи в сряда (26 септември), че смята да завладее 40 % от румънския пазар на антивирусни програми до края на годината. Компанията разчита на най-новия си пакет "BitDefender 2008", предназначен за защита на голямо разнообразие от компютърни дейности. 
						
(Различни източнци 24/09/07-01/10/07)
