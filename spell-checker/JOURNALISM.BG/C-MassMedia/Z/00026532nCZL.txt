Съветът на Европа предупреди България и Румъния за корупцията
					23/05/2008
					 
						БУКУРЕЩ, Румъния -- България и Румъния са заплашени от възможно налагане на санкции, включително замразяване на финансирането от ЕС, поради темпото на антикорупционните си усилия, каза в Букурещ в четвъртък (22 май) Драго Кос, президент на Група държави срещу корупцията към Съвета на Европа. "Това може да има много сериозни последствия за страната", каза Кос. "Истина е, че някои въпроси, свързани с корупцията, бяха решени, но са необходими конкретни резултати, по-специално по отношение на министрите, разследвани в момента." 
						Междувременно в четвъртък бившият български министър на вътрешните работи Румен Петков се отказа от депутатския си имунитет, за да позволи на прокуратурата да предяви обвинение срещу него в непреднамерено разкриване на самоличността на агент под прикритие от службите за сигурност. Той подаде оставка от кабинета миналия месец, но остана в парламента. (Труд, Сега - 23/05/08; АФП, Ромпрес, Дневник - 22/05/08)
