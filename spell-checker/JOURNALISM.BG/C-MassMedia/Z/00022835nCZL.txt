Румъния ще засили диалога с Русия 
					08/06/2007
					 
						БУКУРЕЩ, Румъния -- Министърът на отбраната Теодор Мелескану каза, че Румъния ще засили диалога с Русия, за да разсее притесненията й във връзка с разполагането на бази на САЩ в България и Румъния. В интервю за АФП в четвъртък (7 юни) Мелескану предположи, че неотдавнашните изявления на руския президент Владимир Путин по всяка вероятност са били резултат от недостатъчно информация за целите на тези бази. По-рано през седмицата Путин изрази сериозна загриженост във връзка с плановете на НАТО за изграждане на глобален противоракетен щит и намекна, че Москва може да предприеме ответни мерки. 
						Също в четвъртък българският външен министър Ивайло Калфин каза, че НАТО трябва да разгледа възможностите за разширяване на отбранителната система, за да може тя да обхване всички страни, членки на НАТО. Понастоящем системата не би могла да защити Югоизточна Европа, каза той, като добави, че предложението може да бъде обсъдено по време на предстоящата визита на президента Джордж Буш в България. (АФП, Синхуа, бТВ, БНР - 07/06/07)
