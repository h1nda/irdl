Югославия отваря въздушното си пространство за НАТО
22/12/2002
 
БЕЛГРАД, Югославия -- Югославия съобщи в петък (20 декември), че е съгласна да отвори въздушното си пространство за НАТО. Външният министър Горан Свиланович и Генералният секретар на НАТО Джордж Робъртсън размениха писма, с които се разрешава самолетите на мироопазващите сили на алианса на Балканите да летят над югославска територия. Външното министерство публикува изявление, в което нарича споразумението "важна стъпка към установяването на приятелски отношения".(АП, АФП, Танюг - 20/12/02)
