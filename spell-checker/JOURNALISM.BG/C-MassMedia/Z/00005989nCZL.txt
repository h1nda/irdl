България подкрепя САЩ в Съвета за сигурност на ООН
16/02/2003
 
НЮ ЙОРК, САЩ -- България подкрепи позицията на САЩ, Великобритания и Испания на заседанието на Съвета за сигурност на ООН в петък (14 февруари), според която Ирак е нарушил съществено Резолюция 1441. В речта си след доклада на инспекторите на ООН, българският посланик Стефан Тафров заяви, че е необходимо да се използват всички средства за оказване на натиск, включително заплаха от използване на сила, за да бъде принуден Багдад да се разоръжи. Той изрази отново желанието на София за мирно разрешаване на кризата, но отбеляза, че Саддам Хюсеин трябва да докаже "недвусмислено, че Ирак не притежава оръжия за масово поразяване".(АП, АФП - 14//02/03)
