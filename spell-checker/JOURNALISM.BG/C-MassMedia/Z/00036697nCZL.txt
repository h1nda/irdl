Турският външен министър Давутоглу призова за дебат за имигрантите
					12/11/2010
					 
						АНКАРА, Турция -- Външният министър Ахмет Давутоглу каза в четвъртък (11 ноември), че е нужен открит дебат по интегрирането на турските имигранти в европейските държави, включително Австрия. Изказването му бе свързано с разразилия се дипломатически скандал между Анкара и Виена след неотдавнашен коментар на турския посланик в Австрия Еджвед Тезджан, че турците, живеещи в Австрия, често биват обвинявани в създаването на гета и третирани "като вирус". Този коментар предизвика острата реакция на австрийския канцлер Вернер Файман и външното министерство. (AФП, Хюриет - 11/11/10)
