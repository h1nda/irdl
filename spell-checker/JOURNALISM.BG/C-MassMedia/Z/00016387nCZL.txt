Полицията на ФБиХ съобщи, че заподозрени в тероризъм са се опитали да окажат съпротива при арест
					26/10/2005
					 
						САРАЕВО, Босна и Херцеговина (БиХ) -- Полицията на Федерация БиХ (ФБиХ) съобщи във вторник (25 октомври), че две заподозрени в тероризъм лица са се опитали да окажат съпротива по време на обиск на техни помещения и арест при полицейска акция миналата седмица. Трима души -- един босненец, един швед и един турски гражданин -- бяха задържани за предполагаемо планиране на самоубийствени атентати. Полицията сега съобщава, че шведският и турският гражданин са се опитали да попречат на служителите на реда да осъществят обиска и единият от тях дори е оказал въоръжена съпротива. Заместник-министърът по сигурността на БиХ Драган Мектич заяви, че службите за сигурност проверяват 40 други лица по подозрения във връзки с терористични организации. (Дневни аваз, Независне новине - 26/10/05; Фена, Източници на СВП, НТВ Хаят - 25/10/05)
