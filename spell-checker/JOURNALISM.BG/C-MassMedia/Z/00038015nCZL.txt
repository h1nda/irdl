Додик ще настоява за референдум в РС
					01/04/2011
					
						САРАЕВО, Босна и Херцеговина (БиХ) -- Президентът на Република Сръбска (РС) Милорад Додик призова в четвъртък (31 март) парламента на общността да свика специална сесия за обсъждане на законността на Съда и прокуратурата на БиХ. Додик твърди, че тези институции са неконституционни и че РС трябва да организира референдум за това дали те трябва да съществуват под настоящата си форма. (РТРС, Независне Новине, Фена, БХРТ - 31/03/11)
