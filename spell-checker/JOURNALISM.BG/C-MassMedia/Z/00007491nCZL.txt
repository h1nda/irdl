Турция подкрепя Македония в стремежа й за членство в НАТО и ЕС
02/07/2003
 
СКОПИЕ, Македония -- В началото на тридневното си посещение, започнало във вторник (1 юли), турският президент Ахмет Недждет Сезер заяви ,че страната му е решена да подкрепи Македония в усилията й да се присъедини към НАТО и ЕС. Сезер и македонският му колега Борис Трайковски обсъдиха и пътищата за подобряване на двустранните икономически връзки, паневропейския коридор № 8 ,както и други регионални въпроси. Сезер се очаква да се срещне също с премиера Бранко Цървенковски, председателя на парламента Никола Поповски и с представители на турското малцинство в Македония.
Други новини: Македония и Албания постигнаха съгласие във вторник за подписване през следващия месец на споразумение за опазване на Охридското езеро. То вече е под защитата на ЮНЕСКО като част от световното природно и културно наследство. (АФП, МИА, А1 ТВ - 01/07/03)
