Изтича крайният срок за отговорите на въпросника на ЕС
22/08/2003
 
ЗАГРЕБ, Хърватия -- Крайният срок, поставен от хърватското правителство пред всички министерства за подготовка на съответни отговори на въпросника, изпратен от Европейската комисия, изтича в петък (22 август). Министерството на европейската интеграция ще прегледа информацията и ще представи обобщение за обсъждане от правителството през следващите 30 дни. Очаква се кабинетът да изпрати попълнения въпросник в Брюксел в началото на октомври. Документът включва над 2,000 въпроса и е от ключово значение за бъдещото членство в ЕС. (ХИНА - 21/08/03)
