Сърбия може да предприеме правни действия срещу Украйна във връзка с прекратяването на доставките на газ
					15/01/2009
					 
						БЕЛГРАД, Сърбия -- Страната обмисля възможни правни действия срещу Украйна във връзка с преустановените доставки на газ от Русия, заяви в сряда (14 януари) генералният директор на "Сърбиягас" Душан Баятович. Той настоя, че Украйна е виновна за ситуацията в Сърбия. Тази стъпка идва, след като председателят на Европейската комисия Жозе Мануел Барозу призова европейските газови компании да дадат под съд Русия и Украйна за загубите от газовата криза. Сърбия договори да получи спешни доставки от Германия и Унгария, които да й помогнат да се справи с недостига на газ.
						Междувременно българският министър-председател Сергей Станишев, заедно с колегите си от Словакия и Молдова - Роберт Фицо и Зинаида Гречани - бе в сряда в Москва за спешна среща с президента Дмитрий Медведев и министър-председателя Владимир Путин във връзка с газовата криза. Станишев заяви, че е неприемливо цяла Европа да става заложник в газовия спор между Русия и Украйна (ИТАР-ТАСС, БНР, Уебсайт на българския парламент, АФП - 14/01/09)
