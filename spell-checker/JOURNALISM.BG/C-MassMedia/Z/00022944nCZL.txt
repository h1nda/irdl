Четирима гръцки полицаи са отстранени от работа за неправомерни действия срещу задържани
					18/06/2007
					 
						АТИНА, Гърция -- Четирима полицаи бяха отстранени от работа във връзка със скандални видеозаписи, които показват как полицаите малтретират двама задържани – албански имигрант и гръцки гражданин – в полицейския участък в Омония в центъра на Атина миналия юни. Записите, направени с мобилен телефон и излъчени по гръцката национална телевизия в събота (16 юни), показват единия от полицаите да бие задържаните, които са били също така обиждани устно и карани да се удрят един друг. Те са били арестувани по обвинения, че са се опитали да откраднат портмоне. Съобщава се, че други двама полицаи са наблюдавали побоя, тъй като техните гласове се чуват на заден план. И тримата са отстранени от работа, заедно с началника на полицейския участък, който не е замесен, но му е разпоредено да стои настрана от случая, докато разследването приключи. (Катимерини, Та Неа, Шекули, Коха Йоне, Стандарт - 18/06/07; Топ-Ченъл, Balkanweb - 17/06/07)
