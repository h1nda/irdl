Крайният срок за сформиране на новия министерски съвет на БиХ изтича през февруари
					30/11/2006
					 
						САРАЕВО, Босна и Херцеговина (БиХ) -- Крайният срок за сформиране на новия министерски съвет или кабинет на БиХ изтича на 22 февруари, според съобщение от сряда (29 ноември) на председателя на правната комисия в парламента на БиХ Милан Зяич. Той призова партиите и институциите, които участват в процеса, да ускорят работата си. Председателството на БиХ трябва да посочи кандидата за министър-председател до 5 декември. В сряда лидерите на основните парии в БиХ се срещнаха в Баня Лука, за да преговарят за създаване на парламентарно мнозинство в Камарата на представителите на БиХ, но не успяха да постигнат споразумение. (Дневни Аваз, Независне Новине - 30/11/06; ПБС БиХ, Pincom.info - 29/11/06)
