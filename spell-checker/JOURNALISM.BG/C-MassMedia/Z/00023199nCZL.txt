Кипърската управляваща коалиция се разцепи след оттеглянето на АКЕЛ
					11/07/2007
					 
						НИКОЗИЯ, Кипър -- Трипартийната упраляваща коалиция се разпадна във вторник (10 юли), след като най-голямата партия в парламента, Комунистическата партия (АКЕЛ), се оттегли от правителството. Новината бе потвърдена след среща на президента Тасос Пападопулос с лидерите на трите партии - АКЕЛ, Демократическата партия на Пападопулос и Движението на социалдемократите. Бе съобщено, че четиримата министри на АКЕЛ ще се оттеглят и президентът ще назначи нови титуляри на техните места. Разцеплението дойде след неотдавнашното решение на АКЕЛ да не подкрепи кандидатурата на Пападопулос за втори мандат на президентските избори през февруари 2008 г. Според съобщения в медиите АКЕЛ смята, че подходът на Пападопулос към усилията за обединение са много твърдолинейни. (Катимерини, Политис - 11/07/07; Си Ен Ей - 10/07/07)
