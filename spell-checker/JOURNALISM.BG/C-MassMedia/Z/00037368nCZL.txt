Юнкер заяви, че Гърция „ще оцелее благодарение на еврото” 
					09/02/2011
					 
						АТИНА, Гърция -- Намиращият се на посещение в страната председател на еврогрупата Жан-Клод Юнкер прогнозира във вторник (8 февруари), че „еврото ще оцелее и Гърция ще оцелее благодарение на еврото”. След среща с министър-председателя Георгиос Папандреу в Атина Юнкер добави, че „не може и дума да става за напускането [от Гърция] на еврозоната”. Папандреу каза, че неговото правителство „е получило мандат от гръцкия народ да продължи с основните реформи и това е, което правим”. (АНА-МПА, Вима, Нафтемборики - 08/02/11)
