Турското правителство получи пакет от реформи за хармонизиране на законодателството си с ЕС
23/05/2003
 
АНКАРА, Турция -- Пакет от реформи, насочени към хармонизиране на турските закони с тези на ЕС, бе връчен на правителството в четвъртък (22 май). Пакетът се състои от 19 пункта, които предвиждат поправки в десет закона и включва един спорен пункт в закона за борба с тероризма. В него също така се разрешава на чуждестранни наблюдатели да присъстват на изборите и се предоставя право на малцинствата да излъчват на свой език програми по частните телевизии. От пакета, връчен на правителството, отпадна предложението, разрешаващо на малцинствата да провеждат предизборните кампании на техните езици. (Анадолска агенция, ТРТ 2 - 22/05/03)
