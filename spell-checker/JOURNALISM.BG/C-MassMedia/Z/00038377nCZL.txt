РС почете паметта на жертвите от концлагера в Ясеновац
					02/05/2011
					 
						БАНЯ ЛУКА, Босна и Херцеговина (БиХ) -- Над 1 000 души се събраха в неделя (1 май) пред мемориала в Доня Градина, Република Сръбска (РС), за почетат паметта на жертвите от печално известния концлагер "Ясеновац", поддържан от силите на усташкия режим през Втората световна война. Възпоменателни служби за сърбите, евреите и ромите, избити в лагера, се проведоха в рамките на Деня в памет на жертвите на холокоста. Между присъствалите на церемонията бяха президентът на РС Милорад Додик, председателят на парламента Игор Радойчич, председателят на сръбския парламент Славица Джукич-Деянович, израелският заместник-външен министър Дани Аялон и руският посланик в Сараево Александър Боцан Харченко. Доня Градина е мястото на най-големите масови екзекуции в лагера "Ясеновац". Над 360 000 души, повечето от които сърби, са били убити там. (Независне Новине, РТРС, СРНА - 01/05/11)
