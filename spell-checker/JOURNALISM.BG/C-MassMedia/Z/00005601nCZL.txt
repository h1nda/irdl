Главните проблеми с бежанците могат да бъдат разрешени още тази година, според властите в Белград
08/01/2003
 
БЕЛГРАД, Югославия -- 2003 г. може да стане годината, в която ще бъдат разрешени главните проблеми на бежанците, според ръководителката на Комисариата за бежанците Санда Рашкович. В понеделник (6 януари) тя заяви, че бежанците ще трябва да решат дали да се интегрират в сегашната общност, сред която живеят, или да се върнат по домовете си. "Бюджетът за тази година, освен средствата, предвидени от Върховния комисариат на ООН за бежанците, ще бъде достатъчен да помогне на хората от колективните центрове [за бежанци], които постепенно ще бъдат закривани", добави тя. Закриването на центровете всъщност ще активизира усилията за намиране на решения, каза Рашкович. (Сръбско студио Б ТВ, БиБиСи - 06/01/03)
