Де Хоп Схефер отхвърли опасенията, че статутът на Косово може да се превърне в прецедент
					23/03/2007
					 
						ПРИЩИНА, Косово, Сърбия -- В интервю за руски медии в четвъртък (22 март) генералният секретар на НАТО Яп де Хоп Схефер заяви, че определянето на статута на Косово не може да служи като прецедент за Южна Осетия, Абхазия или някой друг регион, който иска независимост. Де хоп Схефер каза това в отговор на неотдавнашното предупреждение на руския външен министър Сергей Лавров, който посочи, че даването на независимост на Косово - посредством международно наложено решение - би създало опасен прецедент в други смутни европейски региони.
						След пристигането си в Ню Йорк в четвъртък косовският президент Фатмир Сейдиу заяви пред местните медии, че се е срещнал с руския посланик в ООН Виталий Чуркин и е останал с впечатление, че Русия не е против независимостта. "Те просто смятат, че е необходимо да се проведат по-нататъшни преговори по въпроса, което е неприемливо," добави Сейдиу. (Топ-Чанъл, РТК, KosovaPress, Танюг, РТС, АП - 22/03/07)
