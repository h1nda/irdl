ЕС и ОССЕ започват съвместен избирателен проект в Албания
					18/11/2004
					 
						ТИРАНА, Албания -- Европейската комисия и ОССЕ подписаха в сряда (17 ноември) споразумение за започване на съвместен проект за избирателна реформа в Албания. С него се предвижда подобряване на регистъра на избирателите в страната чрез кампания за обществено информиране, обучение на персонал и изграждане на мрежа от експерти. 
						Други новини: В сряда албанският премиер Фатос Нано се срещна с германския вътрешен министър Ото Шили в Тирана. Шили засвидетелства подкрепата на Берлин за новия център за борба с незаконния трафик във Вльора, който бе открит миналия месец. (ATA, Бюлетин на ОССЕ - 17/11/04)
