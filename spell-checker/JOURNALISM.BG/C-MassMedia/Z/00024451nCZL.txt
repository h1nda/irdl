ЕК заяви, че ЕС трябва да включи Западните Балкани в разширяването
					05/11/2007
					 
						БРЮКСЕЛ, Белгия -- Разширяването на ЕС към Западните Балкани е решаващо за осигуряването на стратегическа стабилност и за предотвратяването на бъдещ конфликт, се казва в доклад на Европейската комисия, който ще бъде публикуван във вторник (6 ноември). Радио "Свободна Европа" цитира доклада в неделя, заявявайки, че страните от Западните Балкани могат да очакват членство в ЕС в средносрочен и дългосрочен план. В доклада също се казва, че статутът на Косово трябва да бъде определен за доброто на регионалното политическо и икономическо развитие. 
						В отделни старани като Босна и Херцеговина етническото разделение продължава да възпрепятства функционирането на държавните институции, демократическите сили в Сърбия остават нестабилни, а недостатъчното сътрудничество между политическите партии в Македония забавя реформите. Албания е затруднена от конфронтиращия си политически климът, докато Черна Гора се бори с проточилия се процес на приемана на нова конституция.(МИА, БТА, БНР, Свобдна Европа, Болкънуеб - 04/11/07)
