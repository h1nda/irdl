Република Сръбска прие план за реформи в отбраната
26/06/2003
 
БАНЯ ЛУКА, Босна и Херцеговина (БиХ) -- Народното събрание на Република Сръбска прие насоки за реформи в отбраната в сряда (25 юни). Документът определя рамката за изработване на окончателния модел на въоръжените сили и подкрепя работата на Комисията по отбранителната реформа. В него се признава функционирането на републиканската армия под съвместното командване на федералната армия на БиХ. Планът за реформа предвижда съкращаване на професионалния военен състав от 7000 на 5000 и намаляване на военната служба от шест на четири месеца. (Онаса, СРНА - 25/06/03)
