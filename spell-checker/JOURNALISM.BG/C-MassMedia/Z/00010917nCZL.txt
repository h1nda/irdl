Македония ще засили присъствието си в Ирак
25/05/2004
 
СКОПИЕ, Македония -- Правителството одобри в понеделник ( 24 май) разполагането на нов контингент в Ирак. Отряд за специални операции, състоящ се от 32 души, ще бъде дислоциран за периода 1 юни- 15 декември. САЩ ще покрият по-голяма част от разходите.
Също в понеделник македонският президент Бранко Цървенковски се срещна с папа Йоан Павел ІІ в Рим. Двамата са обсъдили усилията за засилване на доверието между етносите, съвместното им съществуване и религиозна толерантност. Папата е изразил надежда, че Македония скоро ще стане част от обединена Европа. (Дневник - 25/05/04; МИА, Макфакс - 24/05/04)
