Министърът на отбраната на Сърбия и Черна гора призна, че се е срещал със семейството на Младич
					31/01/2006
					 
						БЕЛГРАД, Сърбия и Черна гора -- В понеделник (30 януари) федералният министър на отбраната Зоран Станкович призна, че се е срещал с членове на семейството на Ратко Младич. Станкович каза, че срещата се е провела в края на декември, но заяви, че тя не е била част от преговори за предаването на беглеца. Той добави, че армията вече не закриля Младич. Във вторник Агенцията за военно разузнаване трябва да представи доклад с имената на офицерите, за които се смята, че са имали контакти с Младич и с други важни обвиняеми след 2002 г. 
						Други новини -- В понеделник Белградският окръжен съд осъди бившия член на военизираните сръбски отряди Милан Булич на осем години затвор за военни престъпления. Булич, бивш член на Вуковарския отряд за териториална отбрана, бе осъден за нехуманно отношение към хърватски пленници в стопанството "Овчара" през 1991 г. (Блиц, Нови лист - 31/01/06; БиБиСи, РТС, Танюг, Б92 - 30/01/06)
