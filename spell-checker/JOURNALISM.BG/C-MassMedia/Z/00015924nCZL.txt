Босненска лаборатория помага за идентифицирането на стотици от жертвите на декемврийското цунами
					14/09/2005
					 
						САРАЕВО, Босна и Херцеговина (БиХ) -- Общо 326 жертви на цунамито в Тайланд през декември са били идентифицирани чрез ДНК-анализ в модерна босненска лаборатория, съобщи Международната комисия за изчезналите лица (МКИЛ) във вторник (13 септември). През май МКИЛ се ангажира да помогне на тайландското правителство в идентифицирането. Проби, взети от над 1500 жертви, бяха изпратени в босненската лаборатория.
						Други новини от вторник -- Съдът в БиХ потвърди, че е предявено обвинение срещу бившия военен от босненската сръбска армия Марко Самарджич за военни престъпления, извършени срещу цивилни босненци. Той е обвинен в задържане, малтретиране и убийство на босненци през 1992 г. в община Ключ, където са открити няколко масови гроба. (АФП, НТВ Хаят, Pincom.info - 13/09/05)
