Албанският външен министър говори пред Постоянния съвет на ОССЕ
27/02/2004
 
ТИРАНА, Албания -- Външният министър Кастриот Ислами изнесе реч в четвъртък (26 февруари) пред Постоянния съвет на ОССЕ във Виена, подчертавайки, че интеграцията в евроатлантическите структури остава приоритет за правителството, наред с регионалната стабилност и сътрудничество. Той добави, че Албания е запланувала да приключи преговорите по Споразумението за стабилизация и асоцииране с ЕС до края на годината и заяви, че страната очаква ясно послание относно членството в НАТО по време на срещата на върха на алианса през юни в Истанбул.
Други новини: Хелзинкският комитет за Албания даде висока оценка на инициативата на президента Алфред Мойсиу за промени в избирателния закон и подобрения в избирателната инфраструктура. Комитетът даде препоръка при съставянето и одобряването на проекта за промени в избирателния кодекс да участва голям екип от специалисти, които да помагат на двупартийната комисия и парламента. (ATA - 26/02/04)
