Наука и технологии: "Майкрософт" отвори офис в Черна гора
					14/05/2007
					Сътрудничеството между "Майкрософт" и Черна гора навлиза в нова фаза. Още от седмицата: Япония спонсорира откриването на нова археологическа лаборатория в България.
					
 
					 
						
[Гети Имиджис]
						"Майкрософт" обяви официалното откриване на офис в Черна гора по време на конференция в Подгорица, имаща за цел да представи последните технологии и продукти на компанията. Софтуерният гигант отдавна си сътрудничи с черногорското правителство и с местни партньори.
						*** 
						Хидрологичната и метеорологична служба на Черна гора официално стана член на Световната метеорологична организация (СМО). Присъединяването й бе официално отбелязано в началото на 15-ия Конгрес на СМО, който започна в Женева на 7 май. 
						*** 
						Нова лаборатория за консервация и реставрация на археологически находки бе открита в Националния археологически музей в България. Тя е оборудвана с модерна лабораторна система и с най-съвременни аудио-визуални средства. Правителството на Япония осигури финансова помощ за изграждането на лабораторията. 
						*** 
						Нова лаборатория за комуникационни технологии за управление на информацията бе открита в Техническия университет в София. Инициативата, съвместен проект на водещите международни компании S&amp;T и EMC, ще даде възможност на студентите да се запознават с последните технологии и решения в областта на съхранението на информация и електронното производство. 
						*** 
						Вторият конгрес на хърватските учени започна на 8 май в Сплит, Хърватия. Тридневното събитие привлече над 700 местни и чужди участници. Основна тема на дискусиите бе развитието на науката в Хърватия, както и инициативите за международно научно сътрудничество. 
						
(Различни източници – 07/05/07-14/05/07)
