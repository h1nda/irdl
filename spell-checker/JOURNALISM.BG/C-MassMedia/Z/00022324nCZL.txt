Тройката на ЕС и Русия обсъждат плана на Ахтисаари 
					23/04/2007
					 
						ЛЮКСЕМБУРГ -- Министерската тройка на ЕС и руският външен министър Сергей Лавров се срещнаха в понеделник (23 април) в Люксембург в опит да изяснят позициите си във връзка с плана за статута на Косово, предложен от пратеника на ООН Марти Ахтисаари. Тройката на ЕС се състои от председателя на Съвета на министрите – понастоящем това е германският външен министър Франк-Валтер Щайнмайер, върховния представител на ЕС по сигурността Хавиер Солана и еврокомисаря по разширяването Оли Рен. Дипломатически източници информират, че те ще се опитат да убедят Лавров, че предложението на Ахтисаари е единственият път за стабилизиране на региона и предотвратяване на насилие. (Б92, Бета, Макфакс - 23/04/07; Макфакс - 20/04/07)
