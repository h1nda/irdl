Турска "сапунена опера" привлича зрители в региона
					20/12/2010
					Магията в очите на Онур... Турция привлече фенове в цяла Югоизточна Европа с телевизионния хит "Бинбир Гедже". 
					От Наташа Радич за Southeast European Times в Загреб -- 20/12/10
 
					 
						
Tурската "сапунена опера" "Бинбир Гедже" (1001 нощ) привлече фенове от цяла Югоизточна Европа. [TМК]
						Когато бе излъчен за пръв път по Канал Д в Турция през 2006 г. "Бинбир Гедже" едновременно скандализира и омая публиката със сюжета си, в който архитектката Шехразат Евлияоглу неохотно се съгласява да спи с шефа си Онур Аксар срещу парите, от които тя се нуждае, за да заплати за трансплантиране на костен мозък на тежкоболното си дете. С течение на времето между двамата разцъфва любов. 
						"Досега не сме гледали подобен сериал. Големият въпрос за всяко момиче бе: ще приемеш ли подобно предложение?, казва Бану Килич, 32-годишна бизнес дама от Истанбул, която е фенка на сериала. 
						 Това, което го прави толкова вълнуващ и реалистичен, е фактът, че се избягват невероятни обрати в сюжета, при които "главният герой разбира, че той е собствената си майка", отбелязва един участник във форума на феновета на "Бинбир Гедже". 
						Макар че сериите свършиха миналата година, драмата продължи и в действителнист с любовния роман между главните герои Халит Ергенч и Бергюзар Корел. Скоро след като Ергенч се разведе през 2009 г. двойката сключи брак и им се роди син. 
						Повторенията продължават да водят в класацията и сериалът предизвика силен интерес при посещенията в Турция особено по местата, където е сниман "Бинбир Гедже". Туристите имат специални изисквания към гидове, които могат да дадат вътрешна информация за филма и актьорите. 
						 Главният герой Онур (Корел) привлече най-силно внимание. Въпреки неприличното му предложение, милиони жени го смятат за идеалния мъж. 
						"Той притежава всички добри качества, на които се възхищава и желае всяка жена: богат, романтичен и толкова силно влюбен в една жена. Това бе един добър сериал за жени", казва Нурсел Онар, 34-годишна служителка. 
						Сините очи на Онур излъчват някаква магия и за хърватките. РТЛ излъчва "сапунената опера" всяка вечер. Когато актьорът посети Загреб миналия месец феновете го приветстваха като звезда. 
						Той е във всички таблоиди и дори по-сериозните медии отразяват Онур манията. Главните актьори в сериала заснеха телевизионна реклама в Загреб за веригата супермаркети "Конзум" и бяха гости на компанията за няколко дни, привличайки тълпи навсякъде. 
						
Онур манията е регионален феномен. [Fanpop.com]
						 Докъде стига тази популярност? В реклама за недвижими имоти в Загреб миналия месец се казваше, че апартаментът, който се продава "изглежда почти същия като този на Онур". 
						 В Сърбия "сапунените опери" имат лоялна публика от 1990-те години. До неотдавна "1001 нощ" бе излъчван в делнични дни в най-гледаното време по "Първа Сръбска" телевизия и имаше невероятен успех. 
						Излъчването на сериала приключи на 10 декември. След последния епизод Корел и Ергенч бяха гости в телевизионното студио, където публиката развяваше плакати и имаше шанса да се срещне с тях. 
						Когато турските звезди се разхождаха в центъра на Белград, феновете бяха приятно изненадани. 
						Някои туристически агенции, които се стремят да извлекат печалби от популярността на сериала, предлагат пътувания до Турция под названието "По пътеките на Шахразад". 
						 На уебсайта на "Първа Сръбска" потребителите изглежда имат истинска връзка с програмата. "Красивият Онур. Сериалът е страхотен! Надявам се, че Онур най-накрая ще открие щастието", пише жена на име Ивана. 
						Авторът Зоран Кесич е водещ на едно от най-популярните ток шоута в Сърбия "Републиката затваря", което се излъчва по същия канал като "1001 нощ". "Хората гледат сапунките, защото се сблъскват със същите всекидневни теми и проблеми, които всеки може да разбере. Хората ги привличат разкази за разбити сърца, измами и предателства", казва Кесич за SETimes. 
						Той не гледа сапунки, тъй като, както сам той казва, те не отговарят на неговите критерии за качествени телевизионни програми. Той обаче няма нищо против онези, които прекарват времето си с Онур и останалите. 
						Има много такива хора и в Гърция. Вековната вражда между гърци и турци отстъпва, когато става въпрос за сапунките: "Бинбир Гедже" и вторият турски сериал "Мелодия на сърцето" се излъчват в най-гледаното време по частния телевизионен канал АНТ1. 
						Той е много популярен сред възрастовата група 40-65 години. Домакинята от Атина Ева казва, че гледа "Бинбир Гедже", защото сериалът показва обичаи като уважението, което децата проявяват към възрастните и отношенията между съпрузите, които някога са съществували в Гърция. 
						
Главните актьори Халит Ергенч (вляво) и Бергюзар Корел се ожениха през 2009 г. [Fanpop.com]
						Димитрис, 64-годишен американец от гръцки произход, гледа "Мелодия на сърцето", защото той му напомня за Гърция от началото на 70-те години... "и защото има много екшън". 
						Запитана защо не гледат американски сапунки, съпругата му Джоан казва, че това е така, защото сериалът показва действителност, която е по-близо до "нашата култура". "Това означава нещо за нас", обяснява тя. 
						Джорджия, 50-годишна държавна служителка, никога не пропуска епизод от сериала. "Страхотно е да можеш да видиш местата, които посетих, когато бях в Турция. Изпитвам носталгия, когато си помисля, че и аз се разхождах по тези улици", казва тя. "Сякаш отново се връщам там." 
						Но някои виждат и обратната страна на медала. "Това е абсолютна пропаганда", казва 43-годишният Мариос, директор на голяма корабостроителна компания. 
						 "Сценарият на сериала разчупва десетилетния стереотип за Турция като страна с ислямска ориентация и положението на жената като необразована, консервативна и напълно зависима от мъжа/партньора/господаря, независимо дали той е неин съпруг, баща или брат. Това не е направено случайно", казва Сеин Хусейнефендич, който работи в отдела за комуникации във Факултета по философия в Сараево. 
						"Прекрасно 'опакованите', парфюмирани, с дизайнерско облекло, съобразени с пола, възрастта и културата елементи рекламираха Турция в региона повече, отколкото официалната дипломация." 
						 В съседна Черна гора, след като телевизия "Виести" започна да излъчва "Бинбир Гедже" преди няколко месеца, улиците бяха буквално безлюдни в продължение на 45 минути всяка вечер. Сериалът се харесва на широката публика там, както на жените, така и на мъжете. 
						Журналистът Игор Пейович казва, че обича сериала главно защото е сниман в Истанбул. "Това е град, който винаги съм искал да посетя", казва той. Той също смята, че сериалът разсейва някои предразсъдъци по отношение на Турция. 
						Сериалът - поне накратко - означава процъфтяващ бизнес за преводачите. В началото на септември турските учебници се забавиха, защото индустрията осъществяваше изискването за Онур на всички езици. 
						"Вие не можехте да намерите никакви турски преводачи; всички те бяха ангажирани с превода на турския сериал", казва журналистката Весна Куканова. 
						
						(Aлександър Кристи-Милър в Истанбул, Бояна Милованович в Белград, Бедрана Калетович в Сараево, Мария Паравантес в Гърция, Ксения Юркович в Сибеник, Клаудия Лутовска в Скопие и Неделко Рудович допринесоха за написването на този материал.)
