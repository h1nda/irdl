Лайчак и Солана: "Статуквото в БиХ не може да се запази"
					10/07/2007
					 
						САРАЕВО, Босна и Херцеговина (БиХ) -- Липсата на напредък по ключовите реформи предизвиква сериозна загриженост и това статукво трябва да се промени, казаха върховният представител на ЕС по сигурността Хавиер Солана и върховният представител в БиХ Мирослав Лайчак в понеделник (9 юли) в Брюксел. Ако настоящите негативни тенденции продължат, страната може да се окаже в дълбока политическа криза, предупреди Лайчак. Лидерите на БиХ показаха, че европейското бъдеще на страната е основна цел, каза върховният представител. Реформата в полицията, очертана от ЕС, остава основно условие за започването на преговори по Споразумение за стабилизация и асоцииране (ССА), каза Солана. Дваматa се обединиха и около мнението, че ситуацията със сигурността в БиХ се подобрява, въпреки че Солана заяви, че засега полицейската мисия на ЕС ще остане в страната и ще помага за опазването на вътрешния ред. (Независне Новине, Дневни Аваз - 10/07/07; РТРС, Фена, НТВ Хаят, ПБС - 09/07/07)
