Външният министър на Сърбия Йеремич ще предложи посланиците в страни от ЕС, които са признали Косово, да се завърнат на постовете си
					21/07/2008
					 
						БЕЛГРАД, Сърбия -- Външният министър Вук Йеремич съобщи в неделя (20 юли), че ще предложи на посланиците, отзовани от държави на ЕС, които са признали Косово, да се завърнат на постовете си. "Министерството реши да предложи на следващото си заседание в четвъртък сръбските посланици в страни от ЕС, които бяха извикани [в Белград] за консултации да се завърнат в съответните страни", заяви Йеремич пред репортери и добави, че това ще подобри отношенията с ЕС, които бяха ненужно обтегнати поради решението на предишното правителство. 
						Официалният представител на Сръбската демократическа партия Слободан Самарджич, който бе министър за Косово, заяви в неделя, че предложнието на Йеремич представлява "капитулация" за Сърбия. (Б92, Бета, РИА Новости, AФП, Taнюг, AП - 20/07/08)
