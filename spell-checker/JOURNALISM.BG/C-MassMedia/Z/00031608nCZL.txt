Румънските държавни служители планират стачка следващия месец
					11/09/2009
					 
						БУКУРЕЩ, Румъния -- Служителите от държавния сектор ще обявят обща стачка на 5 октомври срещу препоръчания от МВФ пакет от реформи, които предвиждат големи съкращения на разходите в държавния сектор, обявиха представители на синдикатите в четвъртък (10 септември). Около 800 000 учители, полицаи, лекари и представители на държавния сектор се очаква да участват в стачката. Преди нея членове на синдиката смятат да застанат на стачен пост пред парламента на 15 септември. Освен това синдикатите призовават учителите да бойкотират официалното откриване на учебната година и първия учебен ден в понеделник. Освен това те казват, че ще бойкотират президентските избори на 22 ноември.
						Един от кандидатите, лидерът на Социалдемократическата партия Мирча Джоана, смята да започне кампанията си на 27 септември с извънреден партиен конгрес, според съобщението от сряда на почетния президент на партията Йон Илиеску. (Гъндул, Найн о'клок - 11/09/09; Ройтерс, Румейниън Таймс, Медиафакс - 10/09/09)
