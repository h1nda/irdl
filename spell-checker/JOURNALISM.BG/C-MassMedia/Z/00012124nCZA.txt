Румънските власти критикувани по спорен проектозакон 
					28/09/2004
					Румънски журналисти и организации, следящи за свободата на медиите, призоваха властите в понеделник да се откажат от плановете си да внесат повторно противоречив проектозакон, ограничаващ дейностите на пресата, заявявайки, че това ще бъде посегателство върху свободата на словото. 
					(ФТ - 28/09/04; Ройтърс, Медиафакс - 27/09/04; International Freedom of Expression Exchange - 17/09/04)
 
					 
						
Румънски журналисти (редом с президента Йон Илиеску) и организации, следящи за свободата на медиите, определят спорния проектозакон като "брутално посегателство върху свободата на словото".[АФП] 
						Румънски журналисти и организации, следящи за свободата на медиите, изразиха протест в понеделник (27 септември) относно плановете на управляващата Социалдемократическа партия (СДП) да внесе отново спорен законопроект, който би ограничил действията на пресата. Противниците на законопроекта заявяват, че той ще засегне свободата на словото. Законопроектът, разработен от Йонел Олтеану от СДП, бе внесен за пръв път в парламента преди няколко месеца, но впоследствие бе оттеглен. 
						Съгласно предлаганото законодателство репортерите няма да имат право да снимат или записват на видеолента домовете на политици без разрешение и ще подлежат на наказание при публикуване на данни за имотното състояние на публични фигури, съобщава Ройтърс. 
						Определяйки законопроекта като " брутално посегателство върху свободата на словото" 11 организации, следящи за свободата на медиите, вестници и радиостанции излязоха със съвместно открито писмо в понеделник, в което се призовават законодателите да отхвърлят проекта. 
						"Жалко е да се види как такъв антиевропейски проект изплува от време на време, поради това че депутатите не искат да има прозрачност за тяхното богатство," заяви Йоана Авадани, изпълнителен директор на Центъра за независима журналистика. 
						Писмото идва в резултат от оплакванията на журналиситте от двата най-големи всекидневника по-рано този месец, които възбудиха безпокойства относно състоянието на свободата на медиите в балканската страна. 
						Швейцарската група Рингиер и германската ВАЦ, собственици съответно на &lt;I&gt;Evenimentul Zilei&lt;/I&gt; и &lt;I&gt;Romania Libera&lt;/I&gt;, бяха обвинени от своите служители за това, че се опитват да цензурират негативни кореспонденции за правителството в навечерието на президентските и парламентарните избори в Румъния на 28 номеври. 
						Журналистите от &lt;I&gt;Romania Libera&lt;/I&gt; казаха, че през послединте месеци са били принуждавани от ВАЦ да променят редакционните си материали и да пишат по-малко за ПСД. 
						"Те обвиниха ВАЦ, че се опитва да влоши качеството, като се режат репортажи на политически теми и обемът на редакционните коментари, както и като се дават всекидневни инструкции за това, кой не бива да се критикува," заяви Международната федерация на журналистите в прес-съобщение от 17 септември. 
						Подобни обвинения постъпиха и от журналисти в &lt;I&gt;Evenimentul Zilei&lt;/I&gt;, които казаха, че върху тях се упражнява натиск да се смекчи критичният тон на вестника, за да се увеличи тиражът. 
						В доклада си относно напредъка на Румъния към членство в ЕС през 2003 г. Европейската комисия изрази загриженост от "някои ограничения върху свободата на словото" в страната, която се надява да се присъедини към Съюза в началото на 2007 г. 
						Други организации като френската "Репортери без граница", също изразиха загриженост относно "обезпокоителните" събития в Румъния. В годишния си доклад за 2004 г. организацията цитира случай, при който четирима журналисти, разследващи корупцията сред местни представители на ПСД, са били бити жестоко. "Властите, които държат да се представят в добра светлина преди парламентарните и президентските избори в края на 2004 г., засилиха юридическите репресиии срещу журналисти, които все повече възприемат автоцензура," посочи организацията.
