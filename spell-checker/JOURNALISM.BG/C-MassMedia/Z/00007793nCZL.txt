Тройката на ЕС заяви отново подкрепата си за усилията на Албания за членство в Съюза
29/07/2003
 
РИМ, Италия -- Албанският премиер Фатос Нано обеща на европейските ръководители в понеделник (28 юли), че неговата страна ще продължи да провежда икономическите и социалните реформи, необходими за членството й в ЕС. В отговор, така наречената тройка на ЕС -- италианският външен министър Франко Фратини, ирландският му колега Брайън Коуен и еврокомисарят по външните отношения Крис Патен -- изразиха силна подкрепа на усилията на Албания за членство в Съюза. Срещата в Рим се състоя в рамките на италианското председателството на ЕС. Ирландия ще оглави ротационното председателство в края на годината.
В други новини, албанският парламент отхвърли кандидатурата на Марко Бело за външен министър, предложена от Нано на мястото на Илир Мета. Мета подаде оставка миналата седмица. Депутатите обаче одобриха Ермелинда Мекси за държавен министър по интеграцията. Тя замени Сокол Нако, който също подаде оставка. (Албейниън Дейли Нюс - 29/07/03; Итали Онлайн, AФП - 28/07/03)
