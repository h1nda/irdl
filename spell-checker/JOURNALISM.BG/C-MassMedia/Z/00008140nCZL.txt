Хърватският кабинет изисква от министерствата да привършат работата си по въпросника на ЕС
27/08/2003
 
ЗАГРЕБ, Хърватия -- Правителството е изискало от експертните екипи, формирани в съответните министерства, да привършат работата си по дългия въпросник на ЕС, който може да се окаже решаващ за бъдещото членство в ЕС. Тепърва трябва да се подготвят отговори на 29 въпроса, гласи изявление от вторник (26 август) на министъра по европейската интеграция Невен Мимица.
Други новини: двама народни представители от националистическия Хърватски демократически съюз (ХДС), Анте Бело и Дарио Вукич, напуснаха ХДС и се присъединиха към по-малката дясна партия на Хърватското истинско възраждане (ВИП), чийто лидер е Мирослав Туджман, син на покойния президент Франьо Туджман. (ХИНА, Би Би Си - 26/08/03)
