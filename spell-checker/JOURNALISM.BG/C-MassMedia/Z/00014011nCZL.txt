Гръцкият външен министър е на посещение в САЩ
					24/03/2005
					 
						АТИНА, Гърция -- Външният министър Петрос Моливиатис отпътува в сряда (23 март) на шестдневно посещение в Съединените щати. В дневния му ред се очаква да преобладават въпроси, свързани с Балканите, гръцко-турските отношения, кипърския проблем и Близкия Изток.
						Други новини: Ново социологическо проучване, публикувано в сряда, свидетелства за рязко увеличаване на бедността и на броя на бездомните след приключването на Олимпийските игри в Атина през 2004 г. Увеличаването на броя на бездомните сега се отдава на високата безработица и на рязко покачилите се цени на имотите непосредствено преди игрите. (AНA, Ей Би Си - 23/03/05)
