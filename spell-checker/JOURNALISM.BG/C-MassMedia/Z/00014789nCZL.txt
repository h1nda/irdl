Проучване сочи, че повечето българи не одобряват идеята за изборна лотария 
					03/06/2005
					 
						СОФИЯ, България -- Около 70% от българите не одобряват предложената "изборна лотария", целяща повишаване на избирателната активност по време на парламентарните избори на 25 юни, според социологическо проучване на "Сова Харис", публикувано в петъчния (от 3 юни) брой на ежедневника "Стандарт". Лотарията обещава дребни награди за избирателите, които отидат до избирателните секции. След остри критики от страна на опозиционните партии парламентът реши да обсъди въпроса на извънредно заседание на 9 юни. (Стандарт - 03/06/05)
