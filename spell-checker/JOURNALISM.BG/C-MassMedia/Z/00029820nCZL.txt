Хърватия предлага на Словения достъп до открито море
					03/04/2009
					 
						ЗАГРЕБ, Хърватия -- Хърватия е готова да предложи на Словения достъп до открито море съгласно международното право, каза за австрийското радио О1 в четвъртък (2 април) хърватският президент Стипе Месич в опит да предложи решение за граничния спор между двете страни. Месич обаче силно разкритикува блокирането от Словения на присъединяването на Хърватия към ЕС заради граничния спор, заявявайки, че Словения спъва европейския проект на хилядолетието, пречейки на разширяването на ЕС към Югоизточна Европа.
						Междувременно в сряда Тройката на ЕС, състояща се от миналия, сегашния и бъдещия председател на ЕС, изрази сериозно безпокойство от застоя в преговорите между Хърватия и Словения и призова съседките да намерят решение. Тройката направи изявлението си след отмяната на среща на еврокомисаря по разширяването Оли Рен с външните министри на двете страни, предизвикана от отказа на Хърватия да отговори на последното предложение на Рен за намиране на решение. (Дневник, Явно, СТА, Емпортал, EUObserver, МИНA - 02/04/09)
