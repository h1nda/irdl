Република Сръбска предприема нови мерки срещу организираната престъпност
07/10/2003
 
БАНЯ ЛУКА, Босна и Херцеговина (БиХ) -- Премиерът на Република Сръбска Драган Микеревич свика заседание на членове на правителството и ръководители на институции за финансов контрол в понеделник (6 октомври) с цел да засили мерките срещу организираната престъпност. Микеревич призова за подобряване на сътрудничеството между органите за държавния контрол и другите институции, натоварени с финансово-икономически функции. В заседанието са участвали представители на Министерството на търговията и туризма, МВР и Министерството на финансите, както и на данъчната и митническата администрации. (СРНА, ФЕНА - 06/10/03)
