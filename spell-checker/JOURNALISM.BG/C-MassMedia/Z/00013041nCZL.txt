Според Блеър членството на Турция в ЕС ще укрепи глобалната сигурност 
					21/12/2004
					 
						ЛОНДОН, Великобритания -- Британският премиер Тони Блеър заяви в понеделник (20 декември), че приближаването на Турция към членството в ЕС е от фундаментално значение за мира и сигурността по света. Той определи решението на ЕС да стартира присъединителни преговори с Анкара като постигане на "британска историческа цел", допълвайки, че това доказва липсата на конфликт между християни и мюсюлмани. 
						Държавният секретар на САЩ Колин Пауъл също приветства решението на ЕС. "Турция, която е здраво закотвена в Европа, ще бъде позитивна сила за просперитета и демокрацията," каза Пауъл. (Би Би Си, Си Ен Си нюз - 20/12/04)
