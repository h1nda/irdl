Гръцкият премиер Папандреу осъди бомбен атентат 
					11/01/2010
					 
						АТИНА, Гърция -- Премиерът Георгиос Папандреу осъди в неделя (10 януари) бомбения атентат в близост до сградата на парламента в центъра на Атина. "Демокрацията не може да бъде тероризирана," каза Папандреу, след като посети мястото на произшествието. Взривът в събота причини щети, но пострадали нямаше. Малко по-рано анонимно лице се обадило в редакцията на в. "Елефтеротипия", за да предупреди за бомбата, поставена в кошче за боклук. Министърът на обществения ред Михалис Хрисохоидис определи нападението като "символичен акт" и обеща да изправи виновниците за него пред правосъдието. (ДПА, АНА-МПА - 10/01/10)
