Австрия потвърди екстрадирането на Загорец в Хърватия
					04/05/2008
					 
						ВИЕНА, Австрия -- Съд съобщи в петък (2 май), че хърватският генерал от резерва Владимир Загорец ще бъде екстрадиран в Загреб. Неговите адвокати сега разполагат с 14 дни, за да обжалват решението на по-висока инстанция. Те твърдят, че съществуват нови доказателства, които трябва да бъдат представени. Загорец е живял в Австрия през последните осем години и е бил арестуван във Виена през март 2007 г. на основата на международна заповед за арест, издадена от Хърватия, където той е съден задочно. Според прокурорите той е откраднал 5 милиона евро държавни средства, както и няколко диаманта, които е трябвало да бъдат използвани като гаранция за незаконна оръжейна сделка по време на конфликта през 1992-1995 г. (ХИНА, Javno.com - 02/05/08)
