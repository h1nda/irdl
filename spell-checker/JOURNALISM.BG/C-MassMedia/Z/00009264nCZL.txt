Хърватия ще подпише конвенция за борба с корупцията
08/12/2003
 
ЗАГРЕБ, Хърватия - Външното министерство съобщи в неделя (7 декември), че страната ще подпише Конвенцията на ООН за борба с корупцията. Министърът на правосъдието Ингрид Античевич - Маринович ще замине за Мексико в понеделник, за да подпише документа.
Други новини: Мате Гранич, лидер на Демократическия център, подаде оставка в неделя заради слабото представяне на партията на последните общи избори миналия месец. Партията ще проведе извънредно заседание на 20 декември, за да определи негов наследник. Междувременно президентът Стипе Месич се очаква да номинира лидера на Хърватската демократическа общност Иво Санадер за кандидат-премиер във вторник, като ще му възложи 30-дневен мандат за формиране на ново правителство. (Виесник, ХРТ - 08/12/03; ХИНА - 07/12/03)
