България и Гърция ще участват на финалите за европейската купа по футбол
12/10/2003
 
БЕРН, Швейцария -- България и Гърция ще участват на финалите за Европейската купа по футбол през 2004 г. в Португалия, стана ясно след последния кръг на квалификациите в събота (11 октомври). В последния мач България изгуби срещу Хърватия в Загреб с 0:1, а Гърция победи Северна Ирландия с 1:0. Хърватия все още има шанс да се класира, тъй като е на второ място в групата и ще играе допълнителен мач. Турция също ще има допълнителна среща, след като завърши наравно с Англия в Истанбул. Сърбия-Черна Гора победи Уелс в Кардиф с 3:2, но резултатът не е достатъчен за допълнителен мач. Босна и Херцеговина завърши наравно с Дания 1:1 и не успя да се класира за финалите. (AП, АФП, Ройтерс - 11/10/03)
