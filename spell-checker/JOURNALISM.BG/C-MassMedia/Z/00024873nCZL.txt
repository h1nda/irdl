Албания предложи да дари излишни армейски боеприпаси на Ирак и Афганистан
					14/12/2007
					 
						ТИРАНА, Албания -- Министърът на отбраната Фатмир Медиу каза в сряда (12 декември), че неговата страна желае да дари излишните си армейски боеприпаси на Ирак и Афганистан. Медиу каза, че вече е предал предложението на Съединените щати и други страни, членки на НАТО, като добави, че проектът би помогнал на Ирак и Афганистан да изградят своите въоръжени сили. Понастоящем Албания осъществява програма за унищожаване на излишните боеприпаси. (Фокус - 13/12/07; АП - 12/12/07)
