България предупреди, че ще съкрати износа на електроенергия за Балканите
					02/11/2006
					 
						СОФИЯ, България -- В сряда (1 ноември) министърът на икономиката и енергетиката Румен Овчаров каза, че България ще трябва да съкрати износа на електроенергия за страните от Балканите поради принудителното извеждане от експлоатация на два реактора в АЕЦ "Козлодуй". Те се закриват по настояване на ЕС преди присъединяването на страната към ЕС през януари. Ситуацията допълнително се усложнява от обтегнатите отношения между Русия и Украйна, която доставя въглища на България. Овчаров каза, че от това е засегната голяма електроцентрала във Варна, което принуждава българските власти да намалят износа, за да избегнат спиране на електроподаването в страната. (Сега - 02/11/06; Фокус, Новините, бТВ, AFX - 01/11/06)
