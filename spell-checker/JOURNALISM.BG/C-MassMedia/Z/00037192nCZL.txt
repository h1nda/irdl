Сръбски футболни фенове бяха осъдени за убийството на френския запалянко Татон 
					26/01/2011
					 
						БЕЛГРАД, Сърбия -- Във вторник (25 януари) съд в Белград осъди 14 души, обвинени в побой до смърт на френски футболен запалянко, на общо 240 години затвор. Жертвата, Брис Татон, беше нападната от фенове на отбора „Партизан” в центъра на Белград на 17 септември 2009 г. Две седмици по-късно той почина от нараняванията си. Двама души, Джордже Прелич и Деян Пузигача, за които обвинението твърди, че са организирали нападението, получиха задочни присъди от 35 и 32 години затвор, а обвиняемите Любомир Маркович и Иван Гъркович бяха осъдени на по 30 години. Останалите десет фенове на „Партизан” ще излежават присъди от четири до 14 години затвор. Владимир Бошкович, който беше обвинен в подпомагане на нападателите, получи условна присъда от две години. Прокуратурата и семейството на Татон приветстваха присъдите, а семействата на осъдените обещаха да обжалват. (Бета, Танюг, РТС, Б92 - 26/01/11)
