Ръководителят на УНМИК Холкери получава подкрепата на Брюксел за усилията за стабилизиране на Косово
10/09/2003
 
БРЮКСЕЛ, Белгия -- След разговори с висши представители на ЕС и НАТО в Брюксел във вторник (9 септември) ръководителят на УНМИК Хари Холкери заяви, че е получил пълна подкрепа за своите усилия за стабилизиране на ситуацията в Косово. Холкери изтъкна, че се завръща в Прищина окуражен от факта, че международната общност споделя същите възгледи относно сигурността на Косово, както и относно нуждата от мирно съжителство на всички етнически групи.
Междувременно европейският комисар по външните отношения Крис Патън заминава за Прищина в сряда, преди да отпътува за Белград. Той ще препотвърди подкрепата на ЕС за усилията, насочени към по-голяма стабилност. (Бета - 10/09/03; Танюг, Уеб-сайт на ЕС - 09/09/03)
