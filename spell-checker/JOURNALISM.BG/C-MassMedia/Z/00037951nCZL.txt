Разселени роми отказват палатките, предложени им от албанското правителство 
					28/03/2011
					 
						ТИРАНА, Албания -- Около 45 ромски семейства отказват да бъдат разселени в покрайнините на Тирана в палатки, осигурени от правителството, предадоха в неделя (27 март) медиите. Ромите искат правителството да им намери подслон вътре в столицата, за да могат да оцеляват, събирайки метални отпадъци. Семействата живеят на улицата, откакто подпалвачи изгориха през февруари казармените постройки, които те обитаваха, близо до жп гарата на Тирана. Въпросът предизвика реакцията на посолствата на страните от ЕС в Тирана срещу дискриминацията, пред която е изправена тази общност. Заместник-министърът на труда и социалните грижи Филорета Кодра заяви, че лагерът е извънредно решение за разселените роми. (Balkan Web, Телеграфи, Топ Чанъл, НОА - 27/03/11)
