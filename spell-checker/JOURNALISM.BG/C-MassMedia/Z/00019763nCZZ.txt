Дипломатически дневник: Унгарският външен министър посети Румъния
					29/08/2006
					Унгарският външен министър Кинга Гьонц бе в Румъния в понеделник. Още в дипломатическите новини: турският външен министър Абдула Гюл бе в Сирия миналата седмица; американският сенатор Ричард Лугър посети Албания.
					
 
					 
						
Унгарският външен министър Кинга Гьонц [Гети Имиджис]
						Унгарският външен министър Кинга Гьонц бе в Румъния в понеделник (28 август) за срещи с президента Траян Бъсеску, с премиера Калин Попеску Търичану и с колегата си Михай Унгуряну. Централна тема на разговорите бе двустранното сътрудничество.
						*** 
						
Българският вътрешен министър Румен Петков замина в неделя (27 август) на двудневно посещение в Румъния за среща с колегата си Василе Блага. Очаква се двамата да подпишат споразумение за граничен контрол и програма за сътрудничество в борбата с организираната престъпност за 2006-2007. 
						*** 
						
Гръцкият премиер Костас Караманлис се срещна в понеделник (28 август) с председателя на Общата конфедерация на труда на Гърция Янис Панагопулос преди Международния панаир в Солун през септември. Икономическият и финансов министър Йоргос Алогоскуфис, министърът на развитието Димитрис Сиуфас и министърът на труда Савас Цитуридис също присъстваха на срещата.
						*** 
						
Турският външен министър Абдула Гюл бе в Сирия във вторник (22 август) в рамките на регионална обиколка, посветена на кризата в Близкия изток. Гюл проведе срещи с президента Башар Асад и с външния министър Уалид Муалем.
						*** 
						По време на посещение в Баня Лука във вторник (22 август) министърът по човешките права и бежанците на Босна и Херцеговина Мирсад Кебо каза, че бъдещето на страната може да бъде изградено единствено на основата на разбирателство и междуетнически диалог. По време на посещението си той се срещна с премиера на Република Сръбска Милорад Додик и с местни сръбски религиозни лидери.
						*** 
						Специалният пратеник на ЕС за Косово Щефан Лене пристигна в Прищина във вторник (22 август), за да призове лидерите да осъществеят по-голям напредък в изпълението на стандартите, установени от ООН. Той проведе разговори с косовския президент Фатмир Сейдиу и с лидера на Съюза за бъдеще на Косово, бившия премиер Рамуш Харадинай.
						*** 
						
Българският министър на отбраната Веселин Близнаков започна тридневно официално посещение в Румъния в четвъртък (24 август). Той и колегата му Теодор Атанасиу се спряха на въпроси на регионалната и международната сигурност и на двустранното военно сътрудничество. 
						*** 
						Ричард Лугър, председател на Комисията по външни отношения на американския Сенат, посети Тирана в петък (25 август). След среща с албанския президент Алфред Мойсиу той заяви, че САЩ се надяват Албания да бъде сред страните, поканени да станат членки на НАТО през 2008 г.
						*** 
						Американският специален пратеник Марти Ахтисаари пристигна в Косово в сряда (23 август), за да призове за компромис по децентрализацията и правата на малцинствата в провинцията. Ахтисаари се срещна с политически лидери и с преговарящия екип в преговорите за статута, като ги призова да приемат пакета от препоръки, изготвени от експерти на ООН.
						
(Различни източници 22/08/06-29/08/06)
