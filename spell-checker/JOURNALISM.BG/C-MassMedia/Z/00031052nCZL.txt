Катастрофа с влак принуди хърватския министър Калмета да подаде оставка
					26/07/2009
					 
						ЗАГРЕБ, Хърватия -- Министърът на морето, туризма, транспорта и развитието Божидар Калмета подаде оставка след катастрофа с влак в петък, в която загинаха шест души, а най-малко 50 души бяха ранени от общо 91 пътници. Говорителят на министерството Марина Халузан съобщи в събота (25 юли), че премиерът Ядранка Косор не е приела оставката.
						Също в събота държавната железопътна компания отрече, че катастрофата е причинена от състоянието на релсите. Според медиите с този вид влакове, въведени в експлоатация в Хърватия през 2004 г., е имало подобна злополука в Германия, след което всички подобни влакове са извадени от експлоатация. Експерти са предупреждавали, че железопътната система в Хърватия не е пригодена за този вид влакове.
						Понеделник е обявен ден на национален траур в памет на жертвите. (AП, ХРТ, Явно, AФП, Maкфакс - 25/07/09)
