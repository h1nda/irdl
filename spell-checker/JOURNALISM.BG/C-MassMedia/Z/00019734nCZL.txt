САЩ потвърдиха подкрепата си за кандидатурата на Албания за членство в НАТО 
					27/08/2006
					 
						ТИРАНА, Албания -- САЩ силно подкрепят кандидатурата на Албания за членство в НАТО, заяви в петък (25 август) сенатор Ричард Лугар, председател на сенатската Комисия по външните работи по време на посещението си в Тирана. Той също заяви, че се надява Албания да бъде сред страните, които са поканени да станат членки на Алианса през 2008 г. По време на срещата си с президента Алфред Мойсиу, Лугар похвали усилията на правителството да изпълни критериите за членство в НАТО, особено в борбата срещу корупцията и подобряването на икономиката и жизнения стандарт. Той каза, че срещата на върха в Рига през 2006 г., която ще се проведе през ноември, ще се съсредоточи върху трансформацията на НАТО, предвид новите предизвикателства като тероризма, нестабилните държави и оръжейната надпревара. (Албейниън нюз - 26/08/06)
