Отложен бе процесът срещу сърбин, обвинен в побой над американски студент
					28/06/2010
					 
						БЕЛГРАД, Сърбия -- Процесът срещу сръбски студент, обвинен във физическо насилие над свой състудент в Ню Йорк преди две години, бе открит в понеделник (28 юни) в Белград, но бе почти веднага отложен, след като неговият адвокат не се яви. През март прокурорите повдигнаха обвинения срещу Миладин Ковачевич за нанасяне на "тежка телесна повреда с вероятност за смъртен изход" във връзка с нападението му срещу състудент от университет в Съединените щати. Брайън Стийнхауър, на 22 г. от Бруклин, Ню Йорк, е с фрактури на черепа и тежка мозъчна травма след сбиване с Ковачевич през май 2008 г. в бар близо до Университета в Бингъмтън в северната част на щата Ню Йорк. Ковачевич е обвинен също във фалшифициране на документи, които са му позволили да напусне САЩ след инцидента. Съдебното производство трябва да бъде възобновено на 13 септември. (Бета, Танюг, АП - 27/06/10)
