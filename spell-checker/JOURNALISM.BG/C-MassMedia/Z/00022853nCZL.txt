Разследващ съдия заяви, че няма доказателства за съществуването на масов гроб в кариера
					10/06/2007
					 
						РУДНИЦА, Сърбия -- Разследващият съдия от белградския съд за военни престъпления Милан Дилпарич съобщи в петък (8 юни), че не са открити доказателства за съществуването на масов гроб по време на тридневните разкопки в кариера на границата между Сърбия и Косово. Разкопките бяха извършени след свидетелски показания, според които един ден през юни 1999 г. на това място са били разтоварени човешки останки. Официални представители са очаквали да открият между 350 и 500 трупа. 
						Местните медии съобщиха, че по-късно могат да бъдат изследвани и други части на кариерата. Представители на ЮНМИК, Червения кръст и Международната комисия за изчезнали лица присъстваха на разкопките. (Ройтерс, AП, Танюг, РТС - 08/06/07)
