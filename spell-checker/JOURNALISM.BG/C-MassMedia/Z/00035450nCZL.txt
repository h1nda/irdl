Стачкуващите гръцки авиодиспечери ще загубят летните си отпуски 
					27/07/2010
					 
						АТИНА, Гърция -- Службата за гражданска авиация съобщи в понеделник (26 юли), че всички авиодиспечери, които стачкуват, ще бъдат лишени от летните си отпуски поради закъсненията и отменянето на полети, причинени от стачката им. Работещите в тази сфера започнаха стачка в неделя с искания за по-добри условия на труд, повече работни места и заплащане на извънреден труд. Техните профсъюзи заявиха, че ще продължат стачката, докато не бъдат изпълнени техните искания. 
						В понеделник шофьорите на автоцистерни и камиони започнаха стачка срещу плановете на правителството за въвеждане на нови лицензи в сектора. Протестиращите оформиха дълги опашки по пътищата и автомагистралите из цялата страна, блокирайки движението и заплашвайки с криза с доставките на горива. (Катимерини - 27/07/10; Та Неа, АНА-МПА - 26/07/10)
