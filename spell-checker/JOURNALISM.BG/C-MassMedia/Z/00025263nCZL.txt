Сърбия се присъедини към "Южен поток", продавайки 51% от националната петролна компания на "Газпром"
					27/01/2008
					 
						МОСКВА, Русия -- Русия и Сърбия подписаха споразумение за сътрудничество в областта на енергетиката в петък (25 януари), което гарантира на Белград участие в построяването на сръбската част на газопровода "Южен поток" в замяна на дял от 51% от националната петролна компания "Нафтна индустрия Сърбие" (НИС). Мажоритарният дял от НИС ще бъде придобит от "Газпром нефт", клон на държавния руски гигант "Газпром", който ще инвестира най-малко 500 милиона евро в модернизацията на НИС до 2012 г.. 
						Междувременно Ройтерс съобщи в петък, че САЩ са загрижени от разширяващите се енергийни връзки на Русия с България и Сърбия. Според дипломатически източници официални представители на САЩ смятат, че неотдавнашните енергийни споразумения между Москва и двете балкански страни могат да увеличат влиянието на Русия за енергийните доставки в Европа и могат да ги превърнат в политически инструмент. (Макфакс, A1 - 26/01/08; Ройтерс, AП, Блумбърг, K2Капитал, РИА Новости, РБС, ИТАР-ТАСС, ПРАЙМ-TAСС, РТС - 25/01/08)
