БиХ иска от Интерпол да отмени заповеди за арест
					18/05/2009
					 
						САРАЕВО, Босна и Херцеговина (БиХ) -- Министърът на сигурността Тарик Садович е помолил местния офис на Интерпол да се свърже с централата на международната полицейска организация в Лион и да поиска отмяна на заповедите за арест, издадени срещу няколко лица от БиХ, предадоха местните медии в неделя (17 май). Сърбия потвърди в събота, че Интерпол-Сърбия е издал международни заповеди за арест на 19 бошнаци, заподозрени във военни престъпления срещу сърби в Сараево. Според властите в БиХ заповедите са политически мотивирани. Сараево настоява, че гражданите на БиХ трябва да бъдат съдени у дома, а не в чужбина. (БХРТ, Фена, РТРС, Бета, Танюг, Новости, Дневни Аваз, БТА - 17/05/09; Независне новине, СРНА - 16/05/09)
