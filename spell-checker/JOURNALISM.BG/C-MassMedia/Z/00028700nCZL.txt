Гръцката опозиция обвини правителството за бунтовете и отново поиска оставката на Караманлис
					15/12/2008
					 
						АТИНА, Гърция -- В неделя (14 декември) лидерът на ПАСОК Георгиос Папандреу отново призова министър-председателя Костас Караманлис да подаде оставка във връзка с вълната от бунтове, предизвикани от смъртта на 15-годишния Александрос Григоропулос, който бе застрелян от полицейски служител на 6 декември. На събрание на ПАСОК Папандреу заяви, че правителството е виновно за кризата и че то не е в състояние да води страната към промяна. Караманлис заяви, че няма намерение да напуска поста си и изключи предсрочни избори.
						В понеделник обстановката в общи линии бе спокойна. В неделя обаче демонстрантите хвърляха запалителни бомби по няколко банки и полицейски участъци. Протестиращите се сблъскаха с полицията и в столицата, при което радиостанцията на местното правителство на Атина бе завзета за няколко часа от протестиращи студенти. Демонстрациите на солидарност продължиха в редица градове в неделя, включително Лондон, Москва, Париж, Берлин, Мелбърн и Скопие. (Катимерини, Елефтерос Типос, То Вима - 15/12/08; АНА-МПА, ЕРТ, АФП, Гласът на Америка, Телеграф, Ройтерс - 14/12/08)
