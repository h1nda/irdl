Правителството на Косово завърши ремонта на сръбските апартаменти в Прищина
16/04/2004
 
ПРИЩИНА, Косово, Сърбия и Черна гора -- Правителството на Косово завърши ремонта на жилищната сграда в Прищина, в която живееха по-голямата част от сърбите в града. Разбунтували се етнически албанци подпалиха апартаментите през март. Премиерът Байрам Реджепи предаде ключовете от възстановените апартаменти на заместник-ръководителя на ЮНМИК, Чарлз Брейшоу, който изрази задоволство от бързите действия на правителството за възстановяване на сръбските домове, но предупреди, че ще трябва да бъдат поправени и психологическите вреди. (Ройтерс - 15/04/04)
