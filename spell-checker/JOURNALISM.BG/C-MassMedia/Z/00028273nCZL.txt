ЮНМИК блокира възстановяването на албански къщи в Северно Косово
					04/11/2008
					 
						ПРИЩИНА, Косово -- В понеделник (3 ноември) властите от ЮНМИК в доминираната от сърбите северна част на Митровица продължиха да блокират опитите на албанец да реконструира къща, в която възнамерява да живее. Полицията на ЮНМИК е задържала собственика Али Кадриу за няколко часа, като го е обвинила, че не е представил на властите строително разрешение. Усилията на албанци за възстановяване на къщи в този квартал в покрайнините на Митровица станаха повод за сблъсъци между местните сърби и албанци през изминалите два месеца.
						Други новини -- Полицията съобщи, че в района на Митровица са станали две експлозии. Един силен взрив е станал в неделя вечерта на бензиностанция в село Зупч, близо до Зубин Поток. Другата експлозия е станала в северната част на града. (Зери, Коха Диторе - 04/11/08; Кохавижън, РТК - 03/11/08)
