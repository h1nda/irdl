Турция отлага отварянето на въздушното пространство за водената от САЩ коалиция
21/03/2003
 
АНКАРА, Турция -- В петък (21 март) правителството отложи отварянето на въздушното пространство за американски военни самолети за удари срещу Ирак, въпреки разрешението, дадено от парламента в четвъртък. АП цитира западни дипломати, според които американски и турски представители са водили преговори през нощта, но не са успели да постигнат споразумение за прелитането на самолетите. Парламентът одобри предложението да позволи на американската авиация да използва въздушното пространство на страната с гласове 332 "за" срещу 202 "против" и един въздържал се. Великобритания сега също иска разрешение за използване на въздушното пространство.
Парламентът се съгласи също да позволи изпращането на турски военни части в Северен Ирак за предотвратяване големия поток от бежанци. Говорителят на Държавния департамент на САЩ Ричард Баучър приветства решението, но заяви, че неговото правителство е против всяко "самоволно действие от страна на Турция или друга страна в Северен Ирак". (AП - 21/030/03; AП, AФП, Ройтерс, СиЕнЕн, БиБиСи, Анадолска агенция, NTVMSNBС, TРT 2 - 20/03/03)
