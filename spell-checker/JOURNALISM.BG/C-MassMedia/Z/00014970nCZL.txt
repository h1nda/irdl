Сръбският министър Йочич отново потвръждава, че борбата с организираната и финансовата престъпност са приоритет за полицията 
					20/06/2005
					 
						БЕЛГРАД, Сърбия и Черна гора -- В реч, изнесена в неделя (19 юни), сръбският вътрешен министър Драган Йочич отново подчерта, че борбата с организираната и финансовата престъпност, корупцията и престъпленията, свързани с конфликтите в бивша Югославия, остават приоритет за полицията. Той също така подчерта, че расте общественото доверие в полицията като институция, гарантираща обществения ред и сигурност. Йочич добави, че реформата в сектора на полицията продължава с подкрепата на международната общност и институциите на ЕС. (Политика - 20/06/05; Бета - 19/06/05)
