Пратеникът на ООН Ахтисари заминава на двудневно посещение в Косово 
		20/11/2005
		 
			БЕЛГРАД, Сърбия и Черна гора -- Специалният пратеник на ООН за преговорите за статута на Косово, бившият президент на Финландия Марти Ахтисари се очаква да пристигне в понеделник (21 ноември) на двудневно посещение в Косово. То ще бъде началото на обиколката му в региона, която също включва Белград, Подгорица, Скопие и Тирана. Според специалния пратеник, целта на обиколката му е да чуе позициите на всички страни, които имат отношение по проблема със статута на Косово. (Бета, РТС - 20/11/05)
