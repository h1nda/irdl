Авоари на семейството на Караджич бяха освободени в БиХ
					21/09/2008
					 
						САРАЕВО, Босна и Херцеговина (БиХ) -- Соня Йовичевич, дъщеря на бившия босненски сръбски лидер Радован Караджич, съобщи в петък (19 септември), че семейството й е получило съобщение за решение на съда за размразяване на техните авоари. За пръв път решение за замразяване бе издадено през ноември 2007 г. и то включваше къщата на съпругата на Караджич в предградие в Пале и апартамент в Пале, собственост на Соня и нейния съпруг Бранислав Йовичевич. Караджич бе арестуван през юли близо до Белград, след като се бе укривал заради обвинения във военни престъпления повече от десет години. (ФоНет, Б92 - 20/09/08)
