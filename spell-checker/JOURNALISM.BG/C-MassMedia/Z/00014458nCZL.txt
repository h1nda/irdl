Йович е новият хърватски член на председателството на БиХ
					05/05/2005
					 
						САРАЕВО, Босна и Херцеговина (БиХ) -- Камарата на представителите на БиХ избра в сряда (4 май) Иво Миро Йович за нов хърватски член на тристранното председателство на БиХ. Кандидатурата на Йович бе издигната от водещата хърватска партия в страната - Хърватският демократичен съюз. Той е член на фракцията на партията в парламента. Йович поема длъжността след Драган Чович, който бе уволнен от върховния представител Пади Ашдаун преди месец след повдигнатите срещу него обвинения в злоупотреби. (Независне новине - 05/05/05; Фена - 04/05/05)
