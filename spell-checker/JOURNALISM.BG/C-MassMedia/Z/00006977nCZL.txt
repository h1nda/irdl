Македонският премиер и представител на министерството на отбраната на САЩ обсъдиха интеграцията с НАТО
18/05/2003
 
СКОПИЕ, Македония -- Премиерът Бранко Цървенковски се срещна със зам.-министъра на отбраната на САЩ Пол Улфовиц в събота (17 май), за да обсъдят двустранното сътрудничество и американската подкрепа за усилията на Македония да влезе в НАТО. Цървенковски окачестви партньорството с Вашингтон като стратегически приоритет. Той също така каза, че правителството е решено да проведе военните реформи, което е една от ключовите предпоставки за влизане в НАТО. Улфовиц обеща подкрепа за интеграцията на Македония в НАТО, като отбеляза, че тя би могла да послужи като регионален модел на многоетническо общество.
В други новини, властите съобщават, че спокойствието е възстановено в Тетово след двата инцидента в края на седмицата. През нощта в петък възникна конфликт между групи македонски и албански младежи, в резултат на които трима души бяха ранени. В събота бе нападната казармата, но няма данни за разрушения или жертви. (МИА - 17/05/03)
