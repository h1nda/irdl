Италия ратифицира ССА със Сърбия 
					05/08/2010
					 
						РИМ, Италия -- Италия е ратифицирала Споразумението за стабилизация и асоцииране (ССА) със Сърбия, с което става четвъртата страна, членка на ЕС, която прави това, съобщиха медиите в сряда (4 август). Сенатът е одобрил документа във вторник. Външният министър Франко Фратини каза, че Италия иска да окуражи Сърбия да погледне към бъдещето и демонстрира своята подкрепа за интеграцията в ЕС на всички страни от Западните Балкани. До момента ССА е ратифицирано от Испания, Малта и България. (Танюг, Анса, Бета - 04/08/10)
