Хърватски държавен служител беше оправдан по обвинения в корупция
					11/02/2009
					 
						ЗАГРЕБ, Хърватия -- Един от тримата бивши заместник-председатели на Хърватския приватизационен фонд (ХПФ) Иван Готовац беше оправдан във вторник (10 февруари) по обвиненията в злоупотреба със служебно положение и корупция във връзка с продажбата на държавни предприятия. Полицията арестува Готовац и двама негови колеги през 2007 г. по време на най-големия корупционен скандал в Хърватия до момента. Според обвинението те са приели подкупи, за да улеснят продажбата на винарска изба и на хотел.
						Други новини от вторник -- Хърватският министър-председател Иво Санадер каза, че неговата страна напълно подкрепя присъединяването на Албания към ЕС, и обеща подкрепа на страната по пътя й към пълноправно членство. Албанският му колега Сали Бериша беше във вторник на еднодневна визита в Хърватия, където се срещна и с президента Стипе Месич, който обеща, че Хърватия скоро ще премахне визовите изисквания за албански граждани. (ХРТ, Явно, Ройтерс, ХИНА, МИА, Синхуа, Ора Нюз, BalkanWeb, Би Би Си, Топ Ченъл - 10/02/09)
