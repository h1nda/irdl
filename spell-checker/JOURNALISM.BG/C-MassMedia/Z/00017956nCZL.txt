ОССЕ призовава Хърватия да увеличи ролята на националните малцинства в процеса на вземане на решения
					19/03/2006
					 
						ЗАГРЕБ, Хърватия -- На семинар в Загреб в петък (17 март), посланикът на ОССЕ в Хърватия Хорхе Фуентес настоя за увеличаване на ролята на националните малцинства в процеса на вземане на решения в страната. Събитието, което бе организирано съвместно от хърватското правителство и ОССЕ, привлече повече от 50 видни представители на малцинствата, депутати на малцинствата и международни организации. Според Фуентес, вече има конструктивен диалог между централното правителство и депутатите на малцинствата, но трябва да се подобри общуването на местно ниво. (Уеб-сайт на ОССЕ, ХИНА - 17/03/06)
