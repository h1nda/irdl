Босненци отебелязват 10-ата годишнина от клането в Сребреница
					11/07/2005
					 
						САРАЕВО, Босна и Херцеговина (БиХ) -- Десетки хиляди души, сред които видни гости от чужбина и международни официални представители, се събраха в Поточари в понеделник (11 юли), за да отбележат 10-ата годишнина от клането в Сребреница. Тленните останки на 610 неотдавна идентифицирани жертви бяха положени в местното мемориално гробище по време на церемонията. Властите в Сараево призоваха точно в дванадесет часа обществеността да запази минута мълчание в памет на жертвите.
						В неделя британският генерал Дейвид Лийки, който командва мироопазващите сили на ЕС в БиХ, каза, че обръчът се затяга около виновниците за смъртта на над 7 000 мъже и момчета мюсюлмани в Сребреница. Той обясни, че властите са ускорили търсенето на информация за поддръжниците и местонахождението на Радован Караджич и Ратко Младич. (AП, Ройтерс, AФП, Си Ен Ен, ФT, Независне новине, Дневни аваз, Вечерни лист, Би Би Си - 11/07/05; ФЕНA, ПБС БиХ - 10/07/05)
