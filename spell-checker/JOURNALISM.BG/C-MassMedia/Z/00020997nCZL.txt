Външният министър на Албания посети Косово
					17/12/2006
					 
						ПРИЩИНА, Косово, Сърбия -- Албанският външен министър Бесник Мустафай пристигна в Косово в петък (15 декември) на двудневно посещение по покана на ръководителя на ЮНМИК Йоахим Рюкер. В събота Мустафай е провел разговори с косовския президент Фатмир Сейдиу, на които са били обсъдени стъпки за укрепване на двустраннити отношения.. 
						Междувременно медиите в Белград съобщиха, че климатичните условия са довели до неочаквана среща между сръбския президент Борис Тадич и косовския премиер Агим Чеку на летището в Скопие в петък. Самолетите на Тадич и Чеку, завръщащи се съответно от Брюксел и Вашингтон, е трябвало да се приземят в Скопие, тъй като летищата в Белград и Прищина са били затворени поради гъстата мъгла. Съобщава се, че двамата са провели кратък разговор в присъствието на Рюкер. (Уеб-сайт на албанското правителство, KosovaLive, Танюг, Блиц - 16/12/06)
