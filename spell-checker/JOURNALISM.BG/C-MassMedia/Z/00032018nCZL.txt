Босненски сърбин бе осъден за геноцида в Сребреница
					18/10/2009
					 
						САРАЕВО, Босна и Херцеговина (БиХ) -- Съдът на БиХ осъди в петък (16 октомври) босненския сърбин Милорад Тръбич на 30 години затвор за геноцид, извършен в Сребреница през 1995 г. Тръбич бе признат за виновен в убийството на десетки и в участие в преследването и задържането на хиляди босненски мюсюлмани по време на клането в Сребреница. Трибуналът на ООН за военни престъпления, който обвини Тръбич във военни престъпления, престъпления срещу човечеството и геноцид, прехвърли делото на съда в БиХ през юни 2007 г. (РТРС, Фена, Oнаса, Дневни Аваз, Ройтерс, AФП, Би Би Си - 16/10/09)
