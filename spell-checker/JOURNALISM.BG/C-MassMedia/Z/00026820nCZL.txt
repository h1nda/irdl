Сейдиу подписа указ за първите девет посолства на Косово
					19/06/2008
					 
						ПРИЩИНА, Косово -- В сряда (18 юни) президентът Фатмир Сейдиу подписа указ за откриването на първите девет посолства на Косово в столиците на страни, които са признали независимостта на страната. Брюксел, Вашингтон, Лондон, Париж, Берлин, Рим, Виена, Берн и Тирана. Все още не е ясно кога посолствата ще бъдат реално отворени.
						Сейдиу и външният министър Скендер Хисени планират да присъстват на петъчното заседание на Съвета за сигурност на ООН в Ню Йорк, където на дневен ред ще бъде трансформацията на ЮНМИК. В сряда Сейдиу награди заминаващия си ръководител на ЮНМИК Йоахим Рюкер с медал "За граждански заслуги" за неговия принос за Косово. (Коха Диторе, Зери, Експрес - 19/06/08; Телеграфи, Kosovalive - 18/06/08)
