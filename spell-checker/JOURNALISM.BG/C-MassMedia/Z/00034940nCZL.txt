МВФ, ЕК и ЕЦБ ще оценяват напредъка на Гърция
					14/06/2010
					 
						АТИНА, Гърция -- Група експерти от МВФ, Европейската комисия (ЕК) и Европейската централна банка (ЕЦБ) пристигат в понеделник (14 юни) в Атина за оценка на напредъка в прилагането на мерките за строги икономии, имащи за цел да намалят огромния държавен дефицит. Финансовият министър Георгиос Папаконстантину изрази в неделя оптимизъм, че Гърция е на правилен път. Премиерът Георгиос Папандреу се изказа в подобен дух, заявявайки, че страната няма да има нужда от допълнителни мерки, ако целите бъдат изпълнени. В интервю за вестник "Риълнюз" от неделя Папандреу каза, че "бюджетът показва дефицит, който е с около 40 % по-нисък от миналогодишния и е в рамките на предвижданията." (СКАИ, Вима, Та Неа - 14/06/10; AФП - 13/06/10)
