Ръководителят на ЮНМИК заяви, че провинцията може да има Министерство на вътрешните работи до края на годината
		05/09/2005
		 
			ПРИЩИНА, Косово, Сърбия и Черна гора -- Ръководителят на ЮНМИК Сьорен Йесен-Петерсен съобщи в петък (2 септември), че в провинцията може да се сформира Министерство на обществения ред до края на тази година. По време на посещението си в косовското полицейско училище във Вушри, Йесен-Петерсен заяви, че създаването на такова министерство вероятно ще увеличи както правата, така и отговорностите на местната полиция. Тя ще трябва да осигурява сигурност, както и да решава случаи, свързани с липса на толерантност, добави той. Освен това Йесен-Петерсен квалифицира престъпността и корупцията като най-големите проблеми, пред които е изправено Косово. (Танюг - 03/09/05; Б92 - 02/09/05)
