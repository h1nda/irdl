Сръбските адвокати стачкуват
					10/11/2009
					 
						БЕЛГРАД, Сърбия -- В понеделник (9 ноември) адвокатите в Сърбия започнаха тридневна стачка в знак на протест срещу правителствения указ, разпореждащ им да въведат касови апарати, с които да регистрират своите адвокатски хонорари, считано от март 2010 г. Те твърдят, че изискването ще наруши независимостта на тяхната професия и конфиденциалността. Министерството на правосъдието подкрепя протестите, а министерството на търговията и услугите заяви, че с адвокатите се водят преговори. Драголюб Джорджевич, ръководител на Адвокатската асоциация в Сърбия, заяви, че 7 000 адвокати ще се присъединят към протеста. Шофьорите на таксита и собствениците на пазари също са разгневени, че са принудени да въведат касови апарати. (Б92, Бета, ДПА - 09/11/09)
