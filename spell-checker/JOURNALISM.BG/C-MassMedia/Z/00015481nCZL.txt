Двама души загинаха при експлозии в Истанбул
					04/08/2005
					 
						ИСТАНБУЛ, Турция -- Двама души загинаха и петима бяха ранени при експлозия в Истанбул късно в сряда (3 август). Една жена и дъщеря й, които загинаха при взрива, са се прибирали с колата си от сватба, когато е станала експлозията. Полицията претърси отломките и засегнатите коли за улики. Властите се опитват да установят причината за взрива: според един свидетел се е взривила кофа за боклук, а според друга теория е избухнал горивният резервоар на автомобил. Две подобни експлозии, обяснени с натрупване на газове в кофи за боклук, раниха няколко души в турския курорт Анталия във вторник. (AП, Ройтерс, Си Ен Ен - 04/08/05; НТВ, Си Ен Ен - 03/08/05)
