Испания подкрепя интеграцията на Сърбия в ЕС "без нови условия"
					11/01/2009
					 
						БЕЛГРАД, Сърбия -- Испанският външен министър Мигел Анхел Моратинос заяви в събота (10 януари), че страната му подкрепя перспективата на Сърбия за членство в ЕС "без нови условия и искания". Само присъединяването към ЕС може да помогне на Сърбия да скъса с травмиращото си минало", заяви той в интервю за всекидневника "Вечерне Новости" преди официалното си посещение в Белград. Той заяви също, че Испания подкрепя осъществяването на Споразумението за стабилизация и асоцииране (ССА) между Сърбия и ЕС" колкото се може по-скоро". Испания ще поеме ротационното председателство на ЕС през януари 2010 и обещава да обърне особено внимание на Западните Балкани", и по-специално на интеграцията на Сърбия. Моратинос пристигна в Белград в събота, за да се срещне със своя сръбски колега Вук Йеремич и с други високопоставени лица.
						Други новини - Плакати с надпис "издирва се" със снимките на Ратко Младич и Горан Хаджич се появиха в полицейски управления в цялата страна, съобщиха местните медии. Ръководителят на Националния съвет на Сърбия за връзки с Хагския трибунал за военни престъпления Расим Ляич заяви, че новите постери предлагат награди за информация, която би довела до арестуването на двамата: 1 милион евро за Младич; 250 000 евро за Хаджич. (Вечерне Новости, Бета, Taнюг, Б92, Радио Сърбия - 10/01/09)
