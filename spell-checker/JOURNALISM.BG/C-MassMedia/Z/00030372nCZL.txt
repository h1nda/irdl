Мина уби сапьор в БиХ
					25/05/2009
					 
						САРАЕВО, Босна и Херцеговина (БиХ) -- Един сапьор загина, а друг беше сериозно ранен при експлозия на мина в неделя (24 май). Мината е останала от времето на конфликта от 1992-1995 г. Пострадалите случайно са задействали мината, докато са прочиствали поле в близост до град Дони Вакуф в Централна БиХ. От края на сраженията мините, разпръснати из цялата страна, са предизвикали почти 1 700 инцидента, включително 500 смъртни случая, според репортаж на "Уошингтън Таймс", публикуван през декември. (БХРТ, Фена, Пинком, АФП, БТА - 24/05/09; Уошингтън Таймс - 22/12/08)
