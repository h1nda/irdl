Македонският премиер Груевски не изключи преструктуриране на правителството 
					18/01/2011
					 
						СКОПИЕ, Македония -- Министър-председателят Никола Груевски заяви, че няма непосредствени планове за промени в правителството, но не изключва такива в бъдеще. В интервю за информационната агенция МИА, публикувано в понеделник (17 януари), той казва: „Подобна опция може да бъде обмислена единствено с цел ускоряване на реформите на правителството и разширяване на нашата дейност.” Коментирайки искането на опозиционния СДСМ за предсрочни избори, Груевски каза, че неговата партия би победила отново, ако бъдат проведени извънредни избори. Той обаче подчерта, че такава стъпка не е необходима. „Ние се концентрираме върху проекти и реформи, които обещахме на гражданите. Желаем и сме решени да изпълним тези обещания”, добави той. (МИА, Сител, Нетпрес - 17/01/11)
