Румънският министър на външните работи обеща, че страната му няма да донесе проблеми в ЕС
					23/06/2006
					 
						ХЕЛЗИНКИ, Финландия -- Румъния няма да донесе нерешени проблеми в ЕС, след като се присъедини към Съюза на 1 януари 2007 г., каза румънският министър на външните работи Михай-Разван Унгуряну в четвъртък (22 юни) в Хелзинки. Той се срещна с финландския си колега, Ерки Туомиоя, който изрази положителните си очаквания във връзка с предстоящото разширяване на ЕС. 
						Румъния е твърдо решена да изпълни всички препоръки от последния доклад на Европейската комисия, за да е напълно подготвена за присъединяване към Съюза, каза Унгуряну. "Румъния не иска да създава тревоги в ЕС, а да донесе нови възможности," добави той. (Ромпрес - 22/06/06)
