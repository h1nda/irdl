Президентството на БиХ прие позиция по реформите за присъединяване в ЕС
19/06/2003
 
САРАЕВО, Босна и Херцеговина (БиХ) -- Президентството прие в сряда (18 юни) документ, изразяващ позицията на страната към разширяването на ЕС. Той ще служи като ориентир на делегацията на БиХ по време на срещата на върха в Солун, Гърция. Очаква се делегатите да представят доклад на форума в събота.
В други новини, полицията на Република Сръбска арестува в сряда девет души във връзка с контрабанда на оръжия. Властите заявиха, че каналът е снабдявал с оръжия ислямската организация Братство на младите мюсюлмани. (Дневни Лист, Дневни Аваз, Независне Новине - 19/06/03; Онаса, ФоНет, Би Би Си - 18/06/03)
