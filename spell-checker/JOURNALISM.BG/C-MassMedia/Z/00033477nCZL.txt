Белград е домакин на конференция по извънредните ситуации
					18/02/2010
					 
						БЕЛГРАД, Сърбия -- Министър-председателят Мирко Цветкович откри в сряда (17 февруари) международна конференция по извънредните ситуации, заявявайки, че има необходимост от създаването на съвместни регионални екипи, които да реагират при природни бедствия. Той призова също за засилване на регионалното сътрудничество, насочено към предотвратяване на кризи и извънредни ситуации. Руският министър на извънредните ситуации Сергей Шойгу каза на конференцията, че с откриването на регионален център за извънредни ситуации в сръбския град Ниш ще се координират усилията в борбата с пожарите, наводненията и други спешни ситуации. Шойгу отхвърли спекулациите, че Русия иска да създаде военна база там. Сръбският вътрешен министър Ивица Дачич отново подчерта, че центърът в Ниш е създаден с цел провеждането на хуманитарни, а не на военни операции. (РТС, Танюг, ИТАР-ТАСС, АП - 17/02/10)
