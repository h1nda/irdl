Командващият КФОР заяви, че статутът на Косово може и да не бъде решен тази година 
					23/09/2007
					 
						ПРИЩИНА, Косово, Сърбия -- Наскоро назначеният командващ КФОР, френският генерал Ксавие Бот дьо Марнак, заяви в петък (21 септември), че той нае очаква проблемът с бъдещия статут на провинцията да бъде решен тази година. "Всички в Косово говореха през февруари 2006 г. за независимост до юли. Днес вече сме 2007 г. и все още пред нас стои голяма въпросителна", заяви Дьо Марнак на пресконференция. Той добави, че НАТО чертае планове за периода след 10 декември, когато се предвижда да приключат преговорите, и добави, че КФОР е готов повече от всякога да реагира на заплахи.
						Други новини - Заместник-външният министър на Китай Киао Жонгуай посети Белград в петък и заяви, че Пекин като постоянен член на Съвета за сигурност на ООН спазва Хартата на ООН и подкрепя преговори между Белград и Прищина без ограничения във времето. Сръбският премиер Воислав Кощуница заяви, че Белград подкрепя тази позиция.
						По време на посещението си във Вашингтон в събота френският външен министър Бернар Кушнер заяви, че макар че Косово е преимуществено европейски проблем, покрепата на САЩ при определянето на неговия окончателен статут, е решаваща. (БЕТА, ДПА, Дойче Веле, Б92, Синхуа, Пийпълс Дейли онлайн, РТРС, Макфакс - 22/09/07)
