Папа Йоан Павел II планира да посети Хърватска
17/12/2002
 
РИМ, Италия -- След серия от срещи във Ватикана в понеделник (16 декември), хърватският президент Стипе Месич съобщи, че Папа Йоан Павел II ще посети Хърватска през пролетта или лятото на следващата година. Засега в плановете му са включени Дубровник, Риека, Задар и вероятно Осиек.
Според други новини, лидерите на партиите в хърватския парламент се споразумяха да започнат консултации за подписването на съвместна декларация в подкрепа на присъединяването към ЕС. Партиите ще съдействат за изпълнението на правителствената стратегия за членство, за да бъдат ускорени започналите реформи, решаващи за изпълнението на критериите за присъединяване. (Вестник, Вечерни лист - 17/12/02; ХИНА, ХРТ - 16/12/02)
