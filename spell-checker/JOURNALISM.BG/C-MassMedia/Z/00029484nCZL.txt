Хърватия ще бъде домакин на неформална среща на министрите на отбраната на страните от ЮИЕ
					03/03/2009
					 
						ЗАГРЕБ, Хърватия -- Министрите на отбраната на страните от Югоизточна Европа ще се срещнат в Загреб в петък (6 март), съобщиха медиите. В центъра на вниманието на неформалната среща ще бъдат предизвикателствата пред регионалната сигурност и новите възможности за сътрудничество в рамките на Адриатическата Харта, създадена от Албания, Хърватия и Македония през 2003 г. Миналата година към асоциацията се присъединиха Черна гора и Босна и Херцеговина. На срещата в петък ще присъстват министрите на отбраната на Хърватия, Албания, България, Гърция, Унгария, Италия, Македония, Румъния, Сърбия, Словения и Турция, както и представители на НАТО. (Явно, Фокус - 03/03/09)
