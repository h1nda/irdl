Ашдаун посети Сребреница и отново призова за арестуването на Караджич и Младич
					26/01/2006
					 
						СРЕБРЕНИЦА, Босна и Херцеговина (БиХ) -- По време на посещение в Сребреница и Поточари в сряда (25 януари) напускащият поста върховен представител в БиХ Пади Ашдаун отново призова за ареста на обвинените във военни престъпления Радован Караджич и Ратко Младич. Той каза, че построяването на мемориалния център в Поточари за жертвите на клането от юли 1995 г. е било източник на удовлетворение през четиригодишния му мандат, като добави, че е срамно предполагаемите организатори на клането да са все още на свобода. Мандатът му изтича на 31 януари. (ПБС БиХ - 25/01/06)
