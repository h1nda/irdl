Македонската полиция откри нов таен склад на оръжие
					14/05/2010
					 
						СКОПИЕ, Македония -- Вътрешното министерство потвърди в петък (14 май), че при операция в четвъртък в Ново Село е било открито още едно голямо скривалище на оръжие, включително боеприпаси и експлозиви. Четирима души са били арестувани. Министерството на вътрешните работи заяви, че изглежда те са свързани с четиримата, убити в престрелката с полицията в сряда близо до Радуша и Рашце до македоно-косовската граница. В последния случай също ставаше дума за предполагаем незаконен трафик на оръжие. (Макфакс, МИА - 14/05/10)
