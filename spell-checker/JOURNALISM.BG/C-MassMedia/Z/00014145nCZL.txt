Според Първанов България ще лобира пред ЕС в полза на своите съседи 
					06/04/2005
					 
						ПОДГОРИЦА, Сърбия-Черна Гора -- По време на визита в Подгорица във вторник (5 април) българският президент Георги Първанов обяви, че след като страната му подпише Присъединителния договор и стане член на ЕС, тя ще лобира в полза на ускорената интеграция на останалите държави от региона. Изявлението на Първанов дойде след разговорите му с президента на Сърбия-Черна Гора Светозар Марович и черногорския му колега Филип Вуянович. 
						В сряда тримата президенти ще присъстват на церемонията в Приеполе по повод първата годишнина от инцидента с автобуса, паднал в черногорската река Лим и причинил смъртта на 12 български деца. Местните жители, които се притекоха на помощ, получават високи отличия. (24 часа - 06/04/05; Бета, Taнюг, бТВ - 05/04/05)
