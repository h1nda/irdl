ЕС ускорява подготовката си за започване на мисията в Македония
21/01/2003
 
БРЮКСЕЛ, Белгия -- ЕС е ускорил подготовката си за поемането на 450-членната мисия в Македония от НАТО, заяви говорителка на върховния представител на ЕС по сигурността Хавиер Солана в понеделник (20 януари). Тя съобщи, че ЕС е получил писмо от президента Борис Трайковски, с което отправя покана новите Европейски сили да се разположат в страната през март. В четвъртък Солана ще се срещне с генералния секретар на НАТО ген. Джордж Робъртсън, за да обсъдят подробностите по прехвърлянето. Външните министри на 15-те страни-членки ще се срещнат в началото на следващата седмица, за да определят мандата на мисията. В интервю за радио Скопие в понеделник, македонският посланик в НАТО Нано Ружин посочи обаче, че е възможно прехвърлянето на отговорностите да се забави поради някои технически и организационни проблеми. (АП, АФП, Македонско радио, МИА, A1 ТВ - 20/01/03)
