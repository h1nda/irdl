Румъния съобщи за зараза от птичи грип 
					29/11/2007
					 
						БУКУРЕЩ, Румъния -- Правителството съобщи в сряда (28 ноември) за зараза от птичи грип в малкия град Тулча, Източна Румъния. Около 80 птици са унищожени с цел спиране на разпространяването на болестта. Чехия, Франция, Германия, Унгария, Русия и Великобритания са държавите, обявили досега случаи на птичи грип през тази година. 
						България реагира незабавно на новината от Румъния и забрани на стопаните да държат птиците си на открито в североизточните части на страната. Продажбата на живи птици на открити пазари също бе забранена. (Найн о'клок, Курентул, Журналул Национал, Ромъниа Либера - 29/11/07; AФП, Блумбърг, Ромпрес, Hotnews.ro, AП - 28/11/07)
