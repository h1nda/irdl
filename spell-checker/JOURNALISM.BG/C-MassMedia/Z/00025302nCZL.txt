Украински милиардер е хвърлил око на най-голямото българско металургично предприятие
					30/01/2008
					 
						СОФИЯ, България -- Четири компании са проявили интерес към придобиването на най-голямото българско металургично предприятие, съобщи в сряда (30 януари) Валентин Никифоров, заместник-председател на Конфедерацията на независимите синдикати. Според съобщенията най-вероятният купувач е 34-годишният украински милиардер Константин Жеваго, който оглавява финансова и индустриална групировка и контролира 73 % от украинското предприятие за добив на желязна руда "Феррекспо". Жеваго се очаква да пристигне в София в сряда за среща с министър-председателя Сергей Станишев. 
						Американската фирма "Ю Ес Стийл" също е проявила интерес към задлъжнелия завод, който е изправен и пред протести на работещите в него заради неизплатени заплати. Във вторник Европейската комисия съобщи, че е открила наказателна процедура срещу "Кремиковци" за нарушения на екологичните норми. (БНР, бТВ - 30/01/08; Lex.bg, БГНЕС - 29/01/08)
