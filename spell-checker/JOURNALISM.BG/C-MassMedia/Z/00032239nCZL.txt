Великобритания продължи ограниченията за работници от Румъния и България
					04/11/2009
					 
						ЛОНДОН, Великобритания -- Великобритания обяви във вторник (3 ноември), че продължава ограниченията на пазара на труда за българи и румънци до 2011 г., за да защити местната работна сила във времена на рецесия. През следващите две години страната ще приеме не повече от 25 000 нискоквалифицирани работници от България и Румъния. Те ще работят въз основа на квотния принцип в селското стопанство, хранителната промишленост и производството на напитки, съобщи държавният министър за границите и имиграцията Филип Уулас. Лондон наложи ограничения за работници от България и Румъния, когато двете страни се присъединиха към ЕС през 2007 г., и ги поднови през декември 2008 г. (Дарик, БНТ, Фокус - 04/11/09; Ройтерс - 03/11/09)
