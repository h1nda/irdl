Полт: "Решението за Косово трябва да бъде резултат от компромис"
					03/04/2006
					 
						БЕЛГРАД, Сърбия и Черна гора -- В статия, публикувана в неделното издание на в. "Данас", американският посланик в Сърбия и Черна гора Майкъл Полт отново подчерта, че всяко решение за статута на Косово трябва да бъде резултат от компромис. Бъдещото решение трябва да укрепи регионалната стабилност и да гарантира защитата на правата на всички косовски граждани, каза той.
						Други новини по темата -- Слободан Самарджич, член на преговарящия екип на Сърбия, призова в неделя (2 април) за общо споразумение, предоставящо гаранции за правата на косовската сръбска общност. В понеделник във Виена трябва да започне третият кръг от преговорите между представителите на Белград и Прищина. (РТС - 02/04/06; Данас, Танюг - 01/04/06)
