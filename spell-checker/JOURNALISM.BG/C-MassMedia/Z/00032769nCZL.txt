Тимишоара и Румъния отбелязват 20 години от падането на комунизма 
					17/12/2009
					 
						БУКУРЕЩ, Румъния -- В сряда (16 декември) град Тимишоара отбеляза 20-ата годишнина от падането на комунистическия режим. Тимишоара се смята за рожденото място на революцията, която свали Николае Чаушеску на 16 декември 1989 г. В града бяха проведени конференции, религиозни служби и други събития в чест на борците, които превзеха града преди 20 години. В Тимишоара бяха убити около 100 души през 1989 г., когато армията откри огън срещу демонстрантите по заповед на Чаушеску. На събрание в сряда кметът на Тимишоара Георге Чухандру каза, че градът трябва да се гордее с факта, че революцията е започнала в него, и добави: „На тези, които са родени свободни, аз казвам, че нещата се промениха по време на тази революция." (Би Би Си, АП - 16/12/09)
