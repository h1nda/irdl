Щайнер: В Косово започва процес на прехвърляне на властта
09/04/2003
 
ПРИЩИНА, Косово, Сърбия-Черна гора -- Ръководителят на ЮНМИК Михаел Щайнер заяви във вторник (8 април), че процесът на прехвърляне на правомощия от ЮНМИК на институциите в Косово е започнал със създаването на Съвет по прехвърлянето. Съветът проведе първата си сесия във вторник. Той се състои от представители на ЮНМИК и членове на косовското правителство. Косовските сърби са отказали да се присъединят към инициативата. (Радио 21, Б92, Танюг, БиБиСи - 08/04/03)
