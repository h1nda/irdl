Албанският премиер Бериша предупреди Косово да не обявява едностранно независимост
					01/10/2007
					 
						ТИРАНА, Албания - Премиерът Сали Бериша заяви в събота (29 септември), че едностранното обявяване на независимост от косовските албанци без одобрението на международната общност би било непродуктивно. За първи път албанското правителство, което твърдо подкрепя независимостта на Косово, се произнася срещу самопровъзгласяването на независимост. Същевременно Бериша призна, че шансовете за приемане на нова резолюция на Съвета за сигурност на ООН са слаби поради опозицията на Русия. (РТК, Шекули, Телеграфи, Коха Йоне - 30/09/07; Уебсайт на албанското правителство - 29/09/07)
