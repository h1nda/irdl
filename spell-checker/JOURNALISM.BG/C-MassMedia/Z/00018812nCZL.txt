Бомбена експлозия в Южна Турция рани най-малко 15 души
					04/06/2006
					 
						МЕРСИН, Турция -- Най-малко 15 души бяха ранени при бомбена експлозия в град Мерсин в Южна Турция в събота (3 юни), съобщиха местни полицейски власти. Взривът е бил предизвикан от устройство, активирано чрез мобилен телефон, което експлодирало пред магазин на оживена улица в търговския център на Мерсин. Ранени са били пешеходци от падащи парчета от прозорци в района. Досега никой не е поел отговорност за взрива. (Заман, Фокус - 04/06/06; Си Ен Ен Turk - 03/06/06)
