Хърватската полиция помогна за разбиването на международен канал за наркотици
					01/11/2007
					 
						ЗАГРЕБ, Хърватия -- Властите съобщиха в сряда (31 октомври), че канал за контрабанда на кокаин е бил разбит в хода на международна операция, включваща хърватската полиция. Общо 23-ма души са били арестувани, десет от които хърватски граждани. Операцията е започнала в началото на тази година. Престъпната група е заподозряна в продажбата на най-малко 200 кг кокаин, оценяван на 8 млн. евро, от 2000 г. насам. Операцията е проведена от властите в Хърватия, Германия, Италия, Люксембург и Холандия. (ХРТ, АФП - 31/10/07)
