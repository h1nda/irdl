Абдулах Гюл: Турция е решена да се бори срещу трафика на хора
13/08/2003
 
АНКАРА, Турция -- Турция е твърдо решена да се бори срещу трафика на хора и е приела съответни разпоредби по въпроса в допълнение към одобряването на всички свързани с този въпрос международни споразумения, посочи външният министър Абдулах Гюл в официално писмо, публикувано във вторник (12 август). Турция е ратифицирала Конвенцията на ООН срещу транснационалната организирана престъпност и допълнителните й протоколи на 18 март. (Анадолска агенция, ТРТ 2 - 12/08/03)
