Според съобщения Съветът на ЕС ще поиска мнение по кандидатския статут на Сърбия 
					13/09/2010
					 
						БЕЛГРАД, Сърбия -- В понеделник (13 септември) се очаква външните министри от ЕС да наредят на Европейската комисия (ЕК) да изготви позиция за готовността на Сърбия за статут на кандидат-членка на ЕС. Информационната агенция „Бета” съобщи, че словенският външен министър Самуел Збогар трябва да направи това предложение. Сърбия има подкрепата на почти всички държави от блока освен Холандия, която все още настоява първо за арестуването на военновременния лидер на босненските сърби Ратко Младич. Според съобщенията Германия, Испания и Великобритания са изразили силна подкрепа за Сърбия и настояват усилията на страната за съгласуването на резолюцията й за Косово с ЕС да бъдат възнаградени. Миналата седмица Белград внесе нова резолюция за Косово в Общото събрание на ООН, която беше приета единодушно. Тя беше изготвена след интензивни разговори с ЕС и призовава за диалог по практически въпроси. (Бета, Блиц, РТС, Б92 - 12/09/10)
