Министърът на отбраната на Турция: турският демократичен модел опровергава "сблъсъка на цивилизациите"
03/06/2003
 
СТРАСБУРГ, Франция -- Турският светски и демократичен модел опровергава "сблъсъка на цивилизациите", каза турският министър на националната отбрана Вежди Гьонюл в понеделник (2 юни) по време на заседание на Европейскато събрание за сигурност и отбрана в Страсбург. Министърът на отбраната посочи, че Турция има тесни политически, икономически и културни връзки със Западна Европа и е историческа част от стария континент. Гьонюл каза още, че турските общество и правителство са решени да докажат, че са способни да развиват една демократична, прозрачна, плуралистична и модерна държава.
Други новини: турският министър на икономиката Али Бабаджан заяви пред репортери в понеделник, че правителството е завишило прогнозните стойности за тазгодишния дефицит по текущата сметка от 3.7 млрд. щ.д. на 6.1 млрд. щ.д. Той аргументира това завишение с повишаването на курса на лирата, увеличените разходи в обществения сектор и по-слабите приходи от туризма. Министърът каза, че Турция успешно прилага подкрепяната от МВФ програма за възстановяване и очаква до края на юни заеми в размер на 500 млн. щ.д. (Анадолска агенция, НТВ, Дау Джоунс, АФП - 02/06/03)
