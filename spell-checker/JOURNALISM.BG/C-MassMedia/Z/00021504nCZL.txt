СВП и ОССЕ ще изготвят доклад за оценка на състоянието на медиите в БиХ 
					06/02/2007
					 
						САРАЕВО, Босна и Херцеговина (БиХ) -- Службата на върховния представител и ОССЕ смятат да изготвят съвместен доклад, който да направи оценка на състоянието на медиите в БиХ. След среща в понеделник (5 февруари) главният международен пратеник Кристиан Шварц-Шилинг и представителят на ОССЕ по въпросите на свободата на медиите Миклош Харасти излязоха с декларация, в която се посочва, че подобен доклад ще "помогне за подобряване на климата, в който работят медиите в страната". 
						Други новини -- Босненският член на председателството на БиХ Харис Силайджич се срещна с посланика на САЩ в БиХ Дъглас Макелхъни и обсъди с него настоящата ситуация в БиХ и региона. Двамата подчертаха, че е важно бързо да се сформират новите правителствени институции, за да се възобновят реформите. (Източници на СВП, СРНА, БиБиСИ, Уеб сайт на ОССЕ, ПБС БиХ - 05/02/07)
