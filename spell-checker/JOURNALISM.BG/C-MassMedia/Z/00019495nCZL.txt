Всички места в Централната избирателна комисия на Албания най-сетне са попълнени
					06/08/2006
					 
						ТИРАНА, Албания – След като трима нови членове на Централната избирателна комисия – Фатмир Кумбаро, Фламур Като и Арбен Ристани – положиха клетва в петък (4 август), всичките седем места в комисията вече са попълнени. Този процес продължава от пролетта. Сега пълният състав на комисията трябва да подготви местните избори, които ще се проведат през декември или януари. 
						Междувременно в събота министърът на транспорта Лулзим Баша призова ръководената от социалистите опозиция да се съгласи да води преговори с управляващата Демократическа партия, за да се сложи край на споровете, които пречат на работата на парламента вече месеци наред. Споровете забавиха реформите, които са от решаващо значение за евентуалната интеграция на страната в ЕС. (Газета сот - 06/08/06; Албейниън нюз, Газета сот - 05/08/06)
