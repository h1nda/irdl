Съветът на Европа призова Албания да премахне от учебниците текстовете, които подбуждат омраза
					28/03/2008
					 
						ТИРАНА, Албания – Министерство на образованието съобщи, че Съветът на Европа (СЕ) е посъветвал Албания да направи преглед на учебниците по история, които се използват в училищата. В сряда (26 март) министерството съобщи, че СЕ е изразил тревога от съдържащите се в някои учебници текстове, подбуждащи омраза към съседни страни, което ги прави несъвместими с европейските норми и с усилията на Албания за засилване на демокрацията. СЕ е направил също препоръка част от съдържанието на учебната програма да бъде изменено, за да бъде приведено в съответствие с европейските стандарти. (TopChannel - 27/03/08; Министерство на образованието - 26/03/08)
