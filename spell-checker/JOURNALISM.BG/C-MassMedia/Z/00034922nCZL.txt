Tурски войници бяха ранени от противопехотна мина
					13/06/2010
					 
						AНКАРА, Tурция - Трима войници бяха ранени в събота (12 юни), когато мина, за която се смята, че е била поставена от терористичната Кюрдска работническа партия (ПКК) избухна в югоизточната част на Турция. Това се е случило близо до град Башкале в провинция Хакари, съобщи Анадолската информационна агенция. 
						В петък армията съобщи, че бунтовници от ПКК са осъществили две отделни нападения срещу войници в югоизточната част на страната. Един войник е бил убит при първия сблъсък, при който бунтовниците от ПКК са открили огън по войници в провинция Хакари. При втория инцидент бомба край пътя, за която се предполага, че е била детонирана от ПКК, рани 14 войници в провинция Тунджели. Това провокира мащабна военна операция за откриване на бунтовниците. (Синхуа, Aнадолска информационна агенция - 12/06/10; Ройтерс, Заман - 11/06/10)
