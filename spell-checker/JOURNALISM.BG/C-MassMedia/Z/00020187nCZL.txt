Гръцкият премиер набеляза мерки за борба с корупцията
					05/10/2006
					 
						АТИНА, Гърция -- В сряда (4 октомври) премиерът Костас Караманлис съобщи, че правителството е подготвило мерки за борба с корупцията. В изказване пред заседание на членове на партията си "Нова демокрация" по случай 32-ата годишнина от основаването й Караманлис посочи процедурите по възлагане на обществени поръчки, издаването на лицензи и откриването на нови предприятия като области, на които трябва да се обърне специално внимание. 
						Караманлис спомена също и продължаващата стачка на учителите, които настояват за увеличение на заплатите с 40 %. Той каза, че правителството няма да изложи на риск финансовата стабилност заради популярността. (Нафтемпорики, Авги, Катимерини - 05/10/06)
