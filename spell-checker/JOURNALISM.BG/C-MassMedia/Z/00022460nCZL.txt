Сръбската полиция извърши арести след събрание на сръбски доброволци за Косово
					06/05/2007
					 
						КРУШЕВАЦ, Сърбия -- Сръбската полиция арестува 27 души в събота (5 май) след събрание на националисти в Крушевац. Съобщава се, че участниците са искали да сформират доброволческа бойна група в Косово, известна като "Охрана на Принц Лазар". Според Вътрешното министерство задържаните са били облечени в черни униформи със знака на бившия Отряд за специални операциии (ОСП), който бе разформирован след конфликта през 1990 г.. Проверка установи, че никой от задържаните никога не е бил член на ОСП или служител на министерството. (Политика - 06/05/07; РТС, Б92, Танюг, Би Би Си Нюз - 05/05/07)
