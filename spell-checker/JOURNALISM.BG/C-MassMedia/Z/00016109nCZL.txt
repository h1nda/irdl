Новият кабинет на Албания обеща да ускори действията за интеграция в ЕС
					30/09/2005
					 
						ТИРАНА, Албания -- Започна десетият кръг от преговорите по Споразумението за стабилизация и асоцииране (ССА) между Албания и ЕС, като новото албанско правителство обеща да ускори подготовката за интеграция в ЕС. В четвъртък (29 септември) кабинетът подчерта, че знае какви са икономическите и политически критерии, които трябва да бъдат постигнати за подписване на ССА, и е готово да ги изпълни. Албанските представители и експертите на ЕС разгледаха също имуществените закони на Албания и реадмисията на нелегални емигранти, както и необходимостта да се подобри управлението на граничния и митническия контрол и да се реформира съдебната система. Тирана се надява да подпише ССА през първото тримесечие на 2006 г. (Албейниън нюз - 30/09/05)
