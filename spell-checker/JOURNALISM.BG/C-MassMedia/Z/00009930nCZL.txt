Румъния отчита плавно прилагане на реформите в правосъдието
23/02/2004
 
КОНСТАНЦА, Румъния -- Министърът на правосъдието Родица Станою заяви в събота (21 февруари), че продължаващите реформи в правосъдието протичат гладко. Тя почерта, че адаптирането на законодателството и съдебната система се осъществява по план и е в хармония със стратегията за присъединяване към ЕС, независимо от неотдавнашните критики на ЕС относно реформата в сферата на правосъдието.
Други новини: румънският министър на отбраната Йоан Мирча Пашку посети Сараево в неделя и се ангажира с подкрепа за отбранителните реформи, които са в ход в Босна и Херцеговина (БиХ). Според него БиХ, подобно на повечето страни в региона, се е насочила в правилната посока. (Ромпрес, Nine o'Clock, Дневни Аваз - 23/02/04; Онаса, Би Би Си - 22/02/04)
