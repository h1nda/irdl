Бериша потвърди решимостта на Албания да стане член на НАТО
					08/03/2006
					 
						ТИРАНА, Албания -- Албанското правителство е готово да направи всичко възможно, за да се присъедини към НАТО, заяви премиерът Сали Бериша по време на конференция във вторник (7 март), озаглавена "НАТО - минало, настояще и бъдеще". Той обеща, че Албания ще ускори реформите, за да убеди НАТО да я покани за бъдещ член по време на следващата си среща на високо равнище тази година. Американският посланик в Тирана Марси Райс заяви, че Албания трябва да се съсредоточи върху прилагането на реформите и в частност на политическата реформа. (Албейниън Нюз - 08/03/06; Уеб сайт на албанското правителство, РСЕ, АП - 07/03/06)
