Разследващи екипи ексхумират 150 тела от най-големия масов гроб в БиХ
21/08/2003
 
САРАЕВО, Босна и Херцеговина (БиХ) -- Експерти по съдебна медицина съобщиха в сряда (20 август), че са открили останките на 150 души в масов гроб в БиХ и че очакват да намерят стотици други. Намерените документи и дрехи сочат, че жертвите са били убити от босненско-сръбски войници в района на Зворник между април и юни 1992 година. Повечето от жертвите са били цивилни. Досега са открити телата на 10 жени и три деца. Останките са били докарани в Цръни Връх от други места към края на конфликта. Свидетел е информирал властите за съществуването на масовия гроб преди два месеца. (АП, АФП - 20/08/03)
