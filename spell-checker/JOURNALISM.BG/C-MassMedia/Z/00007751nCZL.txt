Нападение срещу полицейски участък в Косово. Един убит, четирима ранени
25/07/2003
 
ПРИЩИНА, Косово, Сърбия-Черна Гора -- Един човек бе убит, а четирима ранени, когато гранати бяха хвърлени срещу полицейската централа на ООН в Митровица късно през нощта в четвъртък (24 юли). Двама от ранените са в критично състояние. Говорителят на ООН Андреа Анджели каза, че не са пострадали служители на ООН. Задържани са двама заподозрени. (AП, Ройтерс, AФП, Би Би Си, Б92, Черногорско радио - 24/07/03)
