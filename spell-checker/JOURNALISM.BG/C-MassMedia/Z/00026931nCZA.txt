Повишават се цените на обществените услуги за българи и румънци
					01/07/2008
					Във вторник цените на електричеството и бензина в Румъния и България се покачиха. За българите имаше също повишение на цените на топлоснабдяването и обществения транспорт.
					(Ройтерс, бТВ, Стандарт, Найн О’клок - 01/07/08; Дневник, Ромпрес, Медиафакс - 30/06/08; София Ехо - 27/06/08; Ройтерс, АП, Медиапул, София Ехо - 26/06/08)
 
					 
						
Българското правителство обяви сериозни повишения на контролираните от държавата цени на електроенергията и топлоснабдяването, за да компенсира повишаващите се международни цени на горивата. [Гети Имиджис]
						От вторник (1 юли) българските домакинства ще заплащат средно с 14 % повече за електроенергия. Отоплението, бензина и цените на железопътния транспорт също се повишиха в най-бедната страна на ЕС. Освен това цената на еднократен билет за обществения транспорт в София скочи с 43 %. 
						Обявявайки новите цени на електроенергията, държавният енергиен регулатор заяви миналата седмица, че повишенията са свързани с нарасналите международни цени на горивата, но че са по-малки от онези, които компаниите за обществени услуги са поискали. Българската газова компания „Булгаргаз” е настоявала за скок от 19,6 % на цената на природния газ. Държавната комисия за енергийно и водно регулиране (ДКЕВР) одобри повишение само с 5,16 %. 
						Средното повишение на цената на електроенергията с 14 % бе също така с 4 % по-ниска от първоначално обсъжданата от регулатора, заяви в четвъртък началникът на ДКЕВР Константин Шушулов. От тримата различни дистрибутори на електроенергия в страната Е.ОН спечели одобрение за най-голямото повишение, 17,7 %. 
						Българите ще плащат и средно с 13 % повече за централно отопление, считано от вторник. За жителите на северния град Русе повишението е най-голямо -- 19,4 %. 
						Във вторник Българските държавни железници повишиха цената на влаковите билети с 9,19 %, следвани от автобусните превозвачи, които вече прехвърлиха своите повишаващи се енергийни разходи на пътниците. 
						Повишените цени на електроенергията предизвикаха безпокойство от допълнителен натиск върху потребителските цени, които през май скочиха с рекордните 15 % в годишно изражение. Българите очакват, че ще им се наложи да намалят други разходи, включително за храна, за да могат да си позволят лятна почивка. 
						Подобни опасения възникнаха и в Румъния, където цените на петрола, регулирани от държавата, нараснаха с 12,5 % във вторник, докато тези за електроенергия се повишиха с 4,4 %. Последното повишение на цените на петрола е било през февруари, с 8,5 %, съгласно държавната информационна агенция „Ромпрес”. 
						Тя цитира Националната агенция за енергийно регулиране (НАЕР) на страната, която оправдава повишението с по-високите цени на газа между януари и август. Агенцията също така иска да осигури непрекъснатост на доставките на природен газ и натрупване на запаси за зимата. 
						Според репортажи двамата най-големи дистрибутора на електроенергия „Е.ОН Газ” и "Дистригаз Сюд”, опериращи в Румъния, са настоявали за повишение от 25 % - повече от два пъти над това, което регулиращите агенции вследствие са одобрили. Последният скок на електроенергията в Румъния бе през април 2007 г., когато цените се покачиха средно с около 4 %. 
						Според издавания на английски език румънски всекидневник „Найн О’клок” по-високите цени на обществените услуги по всяка вероятност ще доведат до повишение на цените на хранителните стоки с 5 до 15 %. Собствениците на хотели в курортите по румънското черноморско крайбрежие най-вероятно ще повишат цените на нощувките си с 30 %.
