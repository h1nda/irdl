Сърбия
		Парламентарни избори
		11/05/2008
		Източници: SETimes, Център за свободни избори и демокрация 
 
		
			Обобщение на изборите
			Гласоподавателите се отправиха към избирателните секции на 11 май, за да гласуват във вторите парламентарни избори в Сърбия в разстояние на по-малко от 18 месеца. Изборите бяха свикани след като правителството подаде оставка на 8 март поради разногласия между Демократическата партия на Сърбия (ДПС) на премиера Воислав КощуницаVoters и Демократическата партия (ДП) на президента Борис Тадич по въпроса за Косово и по-нататъшната евроинтеграция на страната. 
			Кощуница и неговата Демократическа партия на Сърбия (ДПС) смятат, че страната не трябва да се присъединява към ЕС, докато страните-членки на Съюза не признаят суверенитета на Сърбия над Косово. Независимостта на Прищина досега е призната от 20 от общо 27 страни-членки на ЕС. Партията на Тадич има проевропейска ориентация. 
			ДП, която прокламира бърза интеграция в ЕС, спечели 103 от 250-те места в парламента и така сложи край на продължителното доминиране на крайнодясната Сръбска радикална партия, която ще има 77 депутатски места. 
			ДПС спечели 30 депутатски места, докато Социалистическата партия на Сърбия ще има 20 места. Либералнодемократическата партия ще има 13 места, а партиите, представляващи малцинствата ще имат до десет места. Избирателната активност бе около 61 %.
