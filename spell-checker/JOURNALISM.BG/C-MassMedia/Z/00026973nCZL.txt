Грегорян подкрепи "Трансперънси Интернешънъл" БиХ в спора й с Додик
					04/07/2008
					 
						САРАЕВО, Босна и Херцеговина (БиХ) -- В четвъртък (3 юли) главният заместник на върховния представител Рафи Грегорян изрази своята подкрепа за антикорупционната неправителствена организация "Трансперънси Интернешънъл" БиХ (ТИ БиХ). По-рано през седмицата премиерът на Република Сръбска (РС) Додик каза, че са му известни случаи на порочна практика от страна на ТИ БиХ, включително рекетиране и изнудване на някои бизнесмени в РС. Грегорян се срещна с представители на организацията и след това каза, че организацията "никога не е била търсена от полицията или разпитвана и не й са били връчвани никакви съдебни известия. Има повтарящи се съобщения от представители на правителството на РС за съдебни действия срещу организацията, които никога не са довеждали до конкретни действия. Ако някой смята, че има гражданско или криминално престъпление, за което трябва да се носи отговорност, това трябва да бъде направено чрез съдилищата, а не чрез публични изявления." (Уебсайт на СВП, Фена - 03/07/08)
