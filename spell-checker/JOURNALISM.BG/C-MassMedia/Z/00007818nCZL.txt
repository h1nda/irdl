Бившият външен министър на Албания отправи обвинения срещу Нано
31/07/2003
 
ТИРАНА, Албания -- Илир Мета, който подаде оставка като външен министър, отправи обвинения в сряда (30 юли) срещу премиера Фатос Нано. В първата си публична реч след напускането на кабинета Мета обвини Нано в опити да реставрира авторитарното управление в Албания, да премахне демокрацията и да ликвидира главните постижения на Социалистическата партия през последните 13 години. Мета също така намекна, че Нано има връзки с престъпни организации.
Междувременно Нано използва конституционното си право да свика извънредна сесия на парламента в четвъртък за назначаването на седмия член на Централната избирателна комисия. Депутатите не можаха да одобрят нито един от кандидатите в сряда на последното си заседание преди лятната ваканция. Местните избори са насрочени за октомври. (Албейниън Нюс, Би Би Си Мониторинг - 30/07/03)
