Румънската гранична полиция арестува египтянин по подозрение за връзки с терористи
08/09/2003
 
БУКУРЕЩ, Румъния -- Граничната полиция арестува миналата седмица египетски гражданин, заподозрян във връзки с терористичната организация "Ислямски Джихад". Според прес- съобщение, публикувано в петък ( 5 септември), арестът е бил извършен в резултата на информация, подадена от Румънската разузнавателна служба (РРС). Заподозреният е бил задържан при опит да премине от Румъния в Унгария. Според РРС 24-годишният Резк Карим Зекри Саад е притежавал документи, доказващи връзките му с Ислямски Джихад. Лицето е било в Румъния от 13 август и е установило контакти с други пребиваващи в страната чужденци, поставени под наблюдение от РРС.
Други новини: основната румънска опозиционна Национално-либерална партия обмисля възможността за преговори за коалиране с малката Хуманитарна партия (ПУР) при бъдещи парламентарни избори. ПУР се оттегли от управляващата коалиция, ръководена от Социалдемократическата партия, в края на миналия месец. (Медиафакс, АКТ Медиа, Медиапул - 08/09/03)
