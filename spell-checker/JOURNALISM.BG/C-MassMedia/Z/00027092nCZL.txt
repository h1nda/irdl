Генералният секретар на НАТО Де Хоп Схефер каза, че Албания ще се присъедини към Алианса следващата пролет
					16/07/2008
					 
						ТИРАНА, Албания -- Генералният секретар на НАТО Яп де Хоп Схефер каза пред Би Би Си във вторник (15 юли), че Албания ще стане пълноправен член на НАТО на следващата среща на високо равнище на НАТО в Страсбург, Франция, през пролетта. Дискутирайки перспективите за евро-атлантическата интеграция на страните от региона, Де Хоп Схефер каза, че те зависят от процеса на ратификация от страна на членовете на НАТО. Той добави, че Албания има да измине дълъг път, що се отнася до реформите, които тя трябва да осъществи. (Панорама, Коха Диторе, BalkanWeb, Шекули - 16/07/08; Би Би Си - 15/07/08)
