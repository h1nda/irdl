Пратеникът на САЩ призова македонските политици да се обединят по въпросите от дневния ред на свързаните с НАТО реформи 
					06/03/2007
					 
						СКОПИЕ, Македония -- Политиците трябва да загърбят различията си и да се обединят зад реформите, които ще доведат до членство в НАТО, каза Даниел Фрийд, помощник държавен секретар на САЩ по европейските и евроазиатските въпроси, в интервю за "Гласът на Америка" в понеделник (5 март). Той подчерта, че Македония не разполага с много време да докаже своята готовност за членство, тъй като следващата среща на върха на НАТО е само след една година.
						Други новини -- В понеделник лидерът на основната албанска етническа партия, Демократичния съюз за интеграция (ДСИ), Али Ахмети каза, че е приел покана за среща през тази седмица с премиера Никола Груевски. Пратеници на международната общност също ще присъстват на разговорите, които имат за цел възобновяване на диалога между управляващата коалиция и опозицията. (Вечер - 06/03/07; Макфакс, A1 ТВ - 07/03/07)
