Хърватия може да се присъедини към ЕС през 2012 г.
					03/06/2009
					 
						ЗАГРЕБ, Хърватия -- Хърватия може да се присъедини към ЕС не по-рано от 2012 г. каза във вторник (2 юни) докладчикът на Европейския парламент (ЕП) за Хърватия Ханес Свобода за излизащия във Виена вестник "Ди Пресе". Той добави, че това може да стане при условие че спорът със Словения за морската граница ще бъде решен в скоро време. Словения блокира отварянето и затварянето на нови глави от преговорите на Загреб от декември насам поради отдавнашния граничен спор.
						Други новини от вторник -- Хърватският министър-председател Иво Санадер посети Ню Йорк, където информира генералния секретар на ООН Бан Ки Мун за граничния спор и призова Любляна да спре да блокира присъединителните преговори на Загреб. Бан отказа коментар по въпроса. (ХРТ, Индекс, ХИНА, Весник, БТА - 02/06/09)
