Управителният орган на Съвета за поддържане на мира в БиХ удължи мандата на Ашдаун
12/12/2003
 
БРЮКСЕЛ, Белгия -- Управителното тяло на Съвета за поддържане на мира в БиХ реши в четвъртък (11 декември) да удължи с една година - до май 2005 г. - мандата на Върховния представител на международната общност Пади Ашдаун. Мандатът на главния заместник на върховния представител Доналд Хейс също бе удължен до края на 2004 г. В телефонно интервю за федералната телевизия Ашдаун каза, че Службата на върховния представител ще продължи да провежда напредничава политика и да си сътрудничи с местните лидери.
Според други новини от четвъртък парламентът на Република Сръбска (РС) е приел промени в законите за отбраната и армията на РС, които целят трансформирането на армията във военна сила, съставена само от професионалисти и запасни формирования. Министърът на отбраната на РС Милован Станкович каза, че в крайна сметка задължителната военна служба ще бъде премахната. (Източници на СВП - 12/12/03; РТРС, ФТВ, СРНА - 11/12/03)
