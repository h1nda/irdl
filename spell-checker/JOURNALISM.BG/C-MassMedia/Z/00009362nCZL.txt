ОССЕ призовава Хърватия да ускори завръщането на бежанци
17/12/2003
 
ЗАГРЕБ, Хърватия -- ОССЕ призова във вторник (16 декември) следващото хърватско правителство да улесни завръщането на сърбите, прогонени по време на конфликта от периода 1991-1995 г. "Насърчени сме от коментарите, направени от кандидат-премиера относно завръщането на бежанците и се надяваме, че декларацията му ще бъде последвана от действия", каза Петер Семнеби, представител на организацията в Загреб. Той представи шестмесечен доклад за изпълнението от страна на Хърватия на международните й ангажименти. Семнеби посочи, че усилията на новото правителство да стимулира завръщането на бежанците, съдебната реформа и сътрудничеството с Трибунал на ООН за военни престъпления ще повишат шансовете на Загреб за присъединяване към ЕС. (АФП - 16/12/03)
