ПДП поставя условия пред подкрепата за предложения кабинет на Република Сръбска. 
					15/02/2005
					 
						БАНЯ ЛУКА, Босна и Херцеговина (БиХ) -- Сръбската Партия на демократичния прогрес (ПДП) заяви в понеделник (14 февруари), че ще подкрепи предложения нов кабинет на Република Сръбска по време на парламентарния вот във вторник (15 февруари) в Баня Лука. Партията обаче подчерта, че подкрепата й зависи от договореност със Сръбската демократична Партия на кандидат-премиера Перо Букейлович по бъдещия състав на общодържавния Министерски съвет на БиХ.
						Други новини: Хърватският член на президентството на БиХ Драган Чович заяви, че петте основни партии ще започнат обсъждания следващата седмица относно възможни промени в конституцията на БиХ. Той заяви пред загребския всекидневник "Вечерни лист", че целта е парламентът да приеме тези промени до края на годината. (Независне новине, Вечерни лист, Pincom.info - 15/02/05; ПБС БиХ, РТРС - 14/02/05)
