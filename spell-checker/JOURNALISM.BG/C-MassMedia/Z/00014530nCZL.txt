Съдът по човешките права реши, че процесът срещу Йоджалан е бил несправедлив 
					12/05/2005
					 
						СТРАСБУРГ, Франция -- Европейският съд по човешките права реши в четвъртък (12 май), че процесът от 1999 г. срещу лидера на Кюрдската работническа партия (ПКК) Абдула Йоджалан е бил несправедлив. Съдиите обвиниха турските власти, че не са предоставили на ответника нужния достъп до адвокати, както и че в продължение на няколко месеца не са му позволили да прочете в подробности обвиненията, повдигнати срещу него. Мнозина в Турция се опасяват, че решението на международния съд би могло да дестабилизира страната и да подхрани антиевропейските настроения преди началото на присъединителните преговори през октомври.
						Междувременно в сряда турски въоръжени части убиха трима кюрдски терористи в сблъсък в Източна Турция. Властите също така предупредиха обществеността, че ПКК може би планира бомбени нападения в големите градове. (Блумбърг, Ройтерс, НТВ, Си Ен Ен - 12/05/05; Ройтерс - 11/05/05)
