Македония ще даде отговор на предложенията на Нимиц следващия месец
					14/07/2009
					 
						ЗАГРЕБ, Хърватия -- Македонският президент Георге Иванов каза, че до края на август Скопие ще даде отговор на последните предложения на посредника на ООН Матю Нимиц по спора за името с Гърция. След среща в Хърватия с колегата си Стипе Месич в понеделник (13 юли) Иванов приветства желанието на Атина за решаване на спора в съответствие с международното право. Иванов похвали също и позицията на Швеция, че двустранните въпроси не бива да спъват по-нататъшното разширяване на ЕС. Швеция пое ротационното председателство а ЕС по-рано този месец. Месич, от своя страна, отново потвърди подкрепата на страната си за кандидатурите на Македония за ЕС и НАТО.
						Също в понеделник посланикът на ЕС в Македония Ерван Фуере проведе за пръв път разговори с новоназначения заместник министър-председател по европейската интеграция Васко Наумовски. Феуре подчерта, че Македония трябва да се съсредоточи върху осъществяването на реформите, необходими за членство в ЕС, и по-специално върху реформите в полицията и съдебната система. (A1, Макфакс, МИА, Сител - 13/07/09)
