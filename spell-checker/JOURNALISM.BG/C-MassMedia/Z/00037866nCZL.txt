Македония ще представи аргументите си срещу Гърция в МС 
					21/03/2011
					 
						ХАГА, Холандия -- В понеделник (21 март) ще започнат откритите съдебни заседания в Международния съд (МС) в Хага по предполагаемото нарушение от страна на Гърция на двустранно споразумение между Скопие и Атина. През следващите два дни Македония ще представи устните си аргументи. Тя заведе жалбата си през ноември 2008 г., обвинявайки Гърция, че е нарушила временното споразумение от 1995 г., като е блокирала кандидатурата на Скопие за членство в НАТО. Според споразумението Атина "се е съгласила да не възразява" срещу заявленията на Македония за членство в международни организации и институции, които я наричат Бивша югославска република Македония. (Алсат М, Канал 5, Макфакс - 20/03/11)
