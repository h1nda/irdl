Турски заподозрян признава, че Ал Каида е финансирала бомбените атентати в Истанбул
21/12/2003
 
АНКАРА, Турция -- Местните медии съобщиха в събота (20 декември), че един от обвинените във връзка с бомбените нападения в Истанбул миналия месец е признал, че Ал Каида е финансирала атентатите. Аднан Йорсоз е казал на разпита, че е имал закуска с Осама бин Ладен в Кандахар, Афганистан някъде преди 11 септември 2001 г. Терористите са решили да атакуват американски обекти в Турция, специално военната база в Инджирлик. Йорсоз също е разкрил, че е получил 50000 долара от ирански гражданин и ги е препратил в Турция с куриер. Турското поделение на Ал Каида е трябвало да получи 100000 долара за нападението, но не е ясно дали парите са били въобще доставени. Йорсоз е изразил учудване, че организаторите са променили първоначалните цели. В резултат на това повечето от жертвите са били турци. Йорсоз е идентифицирал лидера на терористичната организация в Турция като Хабип Акташ, който все още е на свобода. (AП, АФП, Ройтерс - 20/12/03; Анадолска агенция, АФП - 19/12/03)
