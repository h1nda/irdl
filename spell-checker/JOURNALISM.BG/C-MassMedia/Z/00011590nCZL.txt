Холандският външен министър потвърди подкрепата си за албанската кандидатура за членство в ЕС
25/07/2004
 
ТИРАНА, Албания -- Министърът на външните работи на Холандия Бернар Бот, чиято страна в момента оглавява ротационното председателство на ЕС, потвърди подкрепата на Холандия за албанската кандидатура за членство в ЕС. На среща с албанския си колега Кастриот Ислами и премиера Фатос Нано в Тирана в петък (23 юли) Бот подчерта, че интеграцията в евро-атлантическите структури на Албания и други западнобалкански страни е приоритет за Холандия. Той каза, че през последните години е постигнат значителен прогрес в тази област и добави, че е от жизнено важно значение Албания и нейните съседи да демонстрират необходимата политическа воля за реформи. (Албейниън Нюз - 24/07/04; Уебсайт на албанското министерство на външните работи - 23/07/04)
