Хиляди протестират срещу арестуването на Ганич от БиХ
					07/03/2010
					 
						САРАЕВО, Босна и Херцеговина (БиХ)/ЛОНДОН, Обединено кралство -- Около 2500 души се събраха в петък (5 март) пред посолствата на Сърбия и Великобритания - в Обединеното кралство и в Сараево - за да протестират срещу арестуването на бившия член на Председателството на БиХ Еджуп Ганич. Ганич бе арестуван на 1 март на летище "Хийтроу" в Лондон по обвинения във военни престъпления със заповед за арест, издадена от Белград. Демонстрантите са били организирани от асоциации на военни ветерани във Федерация Босна и Херцеговина. Ветераните обвиняват Сърбия, че продължава агресията си срещу БиХ и призоваха британските власти да освободят Ганич. Съд в Лондон отказа да го освободи под гаранция. Следващото изслушване е определено за 11 март, след като се получат доказателства срещу Ганич от Белград. (РТРС, Дневни Аваз, Фена, Онаса, AП, AФП - 05/03/10)
