Хърватия провежда двудневна дискусия по интеграцията в ЕС 
					15/11/2004
					 
						ЗАГРЕБ, Хърватия -- Хърватското дружество за политика и Загребският факултет по политически науки организираха двудневна конференция по европейската интеграция, която приключи в събота (13 ноември). Участниците обсъдиха правните и икономически реформи, външната и фискалната политика, образователните аспекти и състоянието на демокрацията в страната в контекста на кандидатурата на страната за членство в ЕС. 
						Междувременно силни ветрове парализираха трафика по хърватския бряг на Адриатика в неделя, причинявайки забавяния и спиране на тока. Десетки хора получиха наранявания. Сред най-сериозно засегнатите райони бе курортният град Риека. (ХРТ, AФП - 14/11/04; Index.hr - 13/11/04; ХИНА - 12/11/04)
