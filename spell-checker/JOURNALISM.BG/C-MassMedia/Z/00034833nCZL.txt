ЕС заяви, че съдебната система на Косово все още е слаба
					06/06/2010
					 
						ПРИЩИНА, Koсово -- Съдебната система на Косово все още е твърде слаба, за да се справи с предизвикателствата, пред които е изправена, а капацитетът й за реформи е твърде крехък, заяви ЮЛЕКС в доклад в петък (4 юни). Програмен доклад 2010 г. се основава на 12-месечно наблюдение на експерти на ЮЛЕКС върху правосъдието, полицията и митниците в Косово. "Подбряването на положението с върховенството на закона не може да се реши за няколко месеца. За това е необходимо време и много упорита работа, особено от страна на институциите, с които работим", заяви заместник-ръководителят на ЮЛЕКС Рой Рийв при представянето на доклада. 
						По-рано през деня Международната кризисна група издаде подобен документ, в който се посочва, че 200 000 от общо 300 000 съдебни дела в страната все още не са решени. Според МКГ дори ако не се появят нови дела, при сегашните темпове за решаването на натрупаните дела ще са необходими повече от осем години. (AФП, уебсайт на ЮЛЕКС - 04/06/10)
