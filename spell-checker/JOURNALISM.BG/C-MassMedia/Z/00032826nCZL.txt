Жестокият студ в Румъния причини смъртта на 11 души
					22/12/2009
					 
						БУКУРЕЩ, Румъния -- Температурите под нулата отнеха живота на 11 души през последните няколко дена, съобщиха здравните власти в понеделник (21 декември). На целите Балкани температурите паднаха до -20 градуса по Целзий. Зимни бури и снеговалежи парализираха живота в много райони. В Сърбия десетки леки коли останаха блокирани по шосетата, а в Хърватия беше объркан железопътният транспорт. Студеното време причини прекъсвания в електрозахранването на 130 града и села в България. (Медиафакс, ДПА - 21/12/09)
