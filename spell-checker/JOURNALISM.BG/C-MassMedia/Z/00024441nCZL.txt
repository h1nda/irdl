ПКК освободи турски войници, отвлечени преди две седмици
					04/11/2007
					 
						АНКАРА, Турция -- Терористи от Кюрдистанската работническа партия (ПКК) освободиха в неделя (4 ноември) осем турски войници, отвлечени миналия месец от засада. Дванайсет войници бяха убити, което принуди правителството да замисли трансгранична военна операция на иракска територия.
						Други новини - По време на конференция за сигурността в Ирак, проведена в Истанбул в събота, иракското правителство обеща да помогне на Турция да сложи край на нападенията от страна на ПКК. Премиерът Нури ал-Малики заяви, че Багдад ще арестува лидерите на ПКК и ще затвори офисите им. Но той изключи възможността да бъдат закрити лагерите на ПКК в планинските райони на Северен Ирак, заявявайки, че "не сме в състояние" да заловим буновниците. "Турция също не би могла да го направи", добави той.
						След участието си в конференцията турският премиер Реджеп Тайип Ердоган отлетя за Вашингтон, където в понеделник ще се срещне с американския президент Джордж Буш. Ердоган заяви пред репортери, че се надява Съединените щати да предприемат конкретни стъпки срещу ПКК. (Агенция "Анадолу", AФП, AП, Би Би Си, Си Ен Ен, Ройтерс - 04/11/07; ДПА, Ройтерс, МИA, AФП, AП, агенция "Анадолу", уебсайт на ООН, Си Ен Ен Търк - 03/11/07)
