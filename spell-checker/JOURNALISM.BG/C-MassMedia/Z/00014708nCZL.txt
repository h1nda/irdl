Ашдаун ще оповести план за прехвърляне на пълномощия в БиХ следващата седмица
					27/05/2005
					 
						САРАЕВО, Босна и Херцеговина (БиХ) -- Планът за прехвърляне на пълномощия от Службата на върховния представител на институциите в БиХ ще бъде представен във вторник (31 май), каза върховният представител Пади Ашдаун в интервю за БХТ1 в четвъртък. Ашдаун заяви, че това ще бъде приоритет до края на мандата му. В резултат на промяната местните институции ще поемат по-големи политически отговорности. 
						Също в четвъртък ръководителят на делегацията на ЕК в БиХ Майкъл Хъмфрис отново подчерта, че ЕС няма да отстъпи от принципите си по отношение на полицейската реформа в БиХ. Хъмфрис отбеляза, че създаването на ефективна, прозрачна и професионална полиция е изискване за членство в ЕС. Парламентът на РС неохотно насрочи за понеделник извънредно заседание за обсъждане на въпроса. (Дневни аваз, Независне новине - 27/05/05; НТВ Хаят, РТРС, ПБС БиХ - 26/05/05)
