Бившият член на Председателството на БиХ Чович е осъден на пет години затвор
					19/11/2006
					 
						САРАЕВО, Босна и Херцеговина (БиХ) -- Драган Чович, бивш хърватски член на Председателството на БиХ бе осъден в петък (17 ноември) на пет години затвор. Съдът в БиХ го осъди по обвинения за злоупотреба със служебното положение по време на мандата му като министър в правителството. Той също бе признат за виновен за нанасяне на щети от един милион евро на бюджета на Федерация БиХ във връзка със скандал, свързан с освобождаване от данъци. Съдът обаче го оправда по обвиненията за участие в организирана престъпност. Чович, който е лидер на Хърватския демократически съюз на БиХ, е задържан, но може да обжалва присъдата. (Дневни аваз, Независне новине - 18/11/06)
