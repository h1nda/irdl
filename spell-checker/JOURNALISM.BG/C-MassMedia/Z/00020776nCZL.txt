Българският външен министър за затварянето на ядрените реактори
					27/11/2006
					 
						СОФИЯ, България -- Външният министър Ивайло Калфин се изказа скептично в неделя (26 ноември) относно възможността двата по-стари ядрени реактора в АЕЦ "Козлодуй" да бъдат закрити след крайния срок декември 2006 г., предвиден в договора на страната за присъединяване към ЕС. Миналата седмица Комисията по външни отношения на Европейския парламент гласува за отлагане на крайния срок за закриването на реакторите поради опасения за стабилността на енергоснабдяването на Балканите. Калфин обаче заяви в неделя по националното радио, че няма начин договорът за присъединяване на България да бъде променян на този етап. 
						В петък говорител на еврокомисаря по енергетиката Андрис Пиебалгс също отхвърли възможността за преразглеждане на условията за закриване на реакторите. (Монитор - 27/11/06; Медиапул, Дарик, БНР - 26/11/06; Новинар - 25/11/06)
