Фермери от БиХ протестират в понеделник
02/02/2004
 
САРАЕВО, Босна и Херцеговина (БиХ) -- Според организаторите фермерите планират да блокират КПП "Виняни Дони" с Хърватия в понеделник (2 февруари), за да протестират срещу неспособността на правителството на БиХ да подпише споразумения с Хърватия за ветиринарна и санитарна защита. Това доведе до отказа на хърватските власти да позволят на камиони, транспортиращи хранителни продукти от БиХ, да влизат в Хърватия.
Други новини: Инвеститорската служба "Муудис" се очаква да публикува първия суверенен кредитен рейтинг на БиХ през април. Централната банка на БиХ заявява, че експертите на "Муудис" са посетили БиХ миналата седмица и са провели серия от срещи с представители на правителството и международната общност, с журналисти и представители на деловите среди. (Източници на СВП, Независне новине, Pincom.info - 02/02/04; ФТВ - 01/02/04; Уеб-сайт на CBBH - 30/01/04)
