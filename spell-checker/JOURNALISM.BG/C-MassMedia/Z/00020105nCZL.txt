Партньорите в македонското правителство се споразумяха за промени във важен законопроект за полицията
					28/09/2006
					 
						СКОПИЕ, Македония -- ВМРО-ДПМНЕ, старши партньор в управляващата коалиция в Македония, съобщи в сряда (27 септември), че е постигнала споразумение с партньора си, представляващ етническите албанци, Демократичната партия на албанците, за допълнителни промени в новия законопроект за полицията. Парламентът ще обсъжда законопроекта в петък. Той се смята за особено важен както за интеграцията в ЕС, така и за прилагането на Охридското споразумение. 
						Основната опозиционна формация на етническите албанци в страната, Демократичният съюз за интеграция, обаче заяви, че ще се противопостави на това предложение по време на гласуването му в петък. Партията твърди, че дори с измененията в него законопроектът не защитава достатъчно интересите на етническите албанци в Македония. (Вечер - 28/09/06; A1 ТВ - 27/09/06)
