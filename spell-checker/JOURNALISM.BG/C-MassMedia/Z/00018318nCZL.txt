Още двама предполагаеми помагачи на Младич бяха задържани в Сърбия
					21/04/2006
					 
						БЕЛГРАД, Сърбия и Черна гора -- Още двама души -- пилотът от резерва на Армията на Сърбия и Черна гора Станко Ристич, на 50 г., и 23-годишният му син Предраг -- бяха арестувани в Сърбия по подозрения, че помагат на обвинения във военни престъпления Ратко Младич да избегне залавяне, се казва в съобщения на медиите от Белград в четвъртък (20 април). Медиите се позовават на съобщение на Втори общински съд в Белград, което потвърждава, че двамата са задържани за един месец. В петък ежедневникът "Блиц" съобщи, че се предполага, че баща и син Ристич са помагали на Младич да се укрива през последните шест години. "Блиц" пише също, че разследването срещу тях вероятно ще се обедини със започналото вече разследване срещу други двама предполагаеми помагачи на Младич -- бившите офицери от армията на Република Сръбска Йово Джого и Саша Бадняр. (Блиц - 21/04/06; Танюг, Фена - 20/04/06)
