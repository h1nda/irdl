Бунтовници от ПКК убиха шест души в Югоизточна Турция
					08/09/2008
					 
						AНКАРА, Tурция -- Членове на терористичната Кюрдска работническа партия (ПКК) убиха трима турски войници и трима охранители на села при сблъсъци в югоизточната провинция Хакари в неделя (7 септември). Губернаторът на Хакари Айхан Насихбейоглу заяви, че бойците на ПКК са открили огън срещу турските сили за сигурност близо до град Семдинли. В отговор военните са започнали мащабна операция за издирване на нападателите. Източници от армията съобщават, че военните са изпратили три хеликоптера с още войници за район близо до иракската граница. Източниците твърдят, че става въпрос за 2000 до 3000 турски войници. (Хюриет, Заман, Сабах - 08/09/08; Aнадолска информационна агенция, Информационна агенция "Доган", Ройтерс, AФП, Синхуа - 07/09/08)
