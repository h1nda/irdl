Вукчевич отрече Сърбия да укрива Младич
					25/02/2010
					 
						ХАГА, Холандия -- Прокурорът за военни престъпления Владимир Вукчевич отново отрече, че Сърбия закриля бившия босненски сръбски командир Ратко Младич. По време на международна конференция в Хага в сряда (24 февруари) Вукчевич подчерта, че след ареста през юли 2008 г. на бившия босненски сръбски лидер Радован Караджич светът вече не се съмнява в усилията на Сърбия за залавянето на Младич. Така Вукчевич реагира на изявление на Асоциацията „Майки от Сребреница”, в което се твърди, че на сръбските власти им е добре известно местонахождението на Младич. (Бета, Блиц, Б92 - 24/02/10)
