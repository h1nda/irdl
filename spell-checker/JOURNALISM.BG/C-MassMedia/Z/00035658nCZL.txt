ПКК обяви едностранно прекратяване на огъня за Рамазан
					15/08/2010
					 
						АНКАРА, Tурция -- Tерористичната Кюрдска работническа партия (ПКК) съобщи в петък (13 август), че едностранно прекратява огъня заради месец Рамазан. Бузан Текен, един от лидерите на групировката, заяви на пресконференция в планината Кандил, че бунтовниците ще спрат операциите в Турция, но ще се защитават, ако бъдат нападнати от турската армия. "Вярваме, че прекратяването на огъня по това време може да даде положителни резултати към намиране на политическо и мирно решение", каза Текен. Прекратяването на огъня ще продължи до 20 септември, обясни той и добави, че ПКК е поискала от Анкара освобождаването на 1700 кюрдски политици, за които той твърди, че в момента се намират в турски затвори. В неделя се навършват 26 години от началото на конфликта през 1984 г., който отне живота на десетки хиляди души. 
						Други новини - Вторият по важност човек в Ал Кайда Айман ал-Завахири заяви в аудио послание, поствано на бунтовнически уебсайт в неделя, че Турция трябва да спре да си сътрудничи с Израел. В посланието, продължило 20 минути, Ал-Завахири заяви, че турското правителство демонстрира съчувстве към палестинците от една страна, като изпраща помощи, но в същото врвеме си сътрудничи с израелските военни. Той също призова Турция да престане да убива мюсюлмани в Афганистан. (Заман, AП - 15/08/10; Хюриет, AП, Aл Джазира - 13/08/10)
