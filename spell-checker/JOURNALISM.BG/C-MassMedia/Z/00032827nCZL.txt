Хърватският премиер Косор каза, че министърът на транспорта може да бъде уволнен заради жп катастрофа
					22/12/2009
					 
						ЗАГРЕБ, Хърватия -- В радиоинтервю от понеделник (21 декември) министър-председателят Ядранка Косор каза, че транспортният министър Божидар Калмета може да бъде освободен от поста си заради железопътен инцидент по-рано същия ден, при който бяха ранени почти 60 пътници. Калмета беше заявил, че може да подаде оставка във връзка с инцидента, при който влак не успя да спре и се удари в буферите на главната жп гара в Загреб. Неотдавна министърът оцеля след вот на недоверие, поискан от най-голямата опозиционна Социалдемократическа партия във връзка с подозрения за измами в компанията „Хърватски магистрали” (ХМ), най-големия оператор на автомагистрали в страната. (ХИНА, Пословни, ХРТ, Нова ТВ, ДПА, Весник -21/12/09)
