Турция повдига обвинения срещу още трима заподозрени за бомбените нападения в Истанбул
08/12/2003
 
ИСТАНБУЛ, Турция -- Съдът за държавна сигурност повдигна обвинения в неделя (7 декември) срещу още трима души във връзка със серията бомбени нападения в Истанбул през миналия месец. Въпросните лица са обвинени, че са членове на нелегална организация. Правителството до този момент е повдигнало обвинения за терористични нападения срещу 30 души, за повечето от които се твърди, че са играли второстепенни роли в заговора. Четирима други са били разпитани от прокурори в края на седмицата, след което са били освободени. Вътрешният министър Абдулкадир Аксу изрази предположение, че един от основните заговорници е избягал в Сирия. (АП, АФП, Анадолска агенция, ТРТ 2 - 07/12/03)
