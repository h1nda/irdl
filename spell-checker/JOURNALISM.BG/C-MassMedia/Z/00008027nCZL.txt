Пожарите в Требине, БиХ, са овладяни
18/08/2003
 
ТРЕБИНЕ, Босна и Херцеговина (БиХ) -- Местните власти в Република Сръбска (РС) обявиха в събота (16 август), че повечето пожари в района на Требине са овладени. Премиерът на РС Драган Микеревич е обсъдил положението с местното правителство и е взел решение да не обявява бедствено положение. Официални представители отдават дължимото на бързата намеса на противопожарните бригади, които са предотвратили по-сериозни щети. Микеревич заяви пред местната преса, че централното правителство планира да изпрати допълнителни съоръжения за укрепване на местните подразделения за гражданска защита.Той оцени щетите в региона на 500 000 евро. Има съобщения за около 300 пожара през изминалия месец. (БХ Радио 1, СРНА - 16/08/03)
