Румънските войски ще останат в Ирак
					08/05/2005
					 
						ВАШИНГТОН, САЩ -- Румънският външен министър Михай Ръзван Унгуреану каза в петък (6 май), че страната му ще остави войските си в Ирак, въпреки отвличането на тримата журналисти. "Ние няма да се поддадем на изнудване", заяви той. Министърът добави, че е постигнат напредък в преговроти със САЩ за разполагане на американски войски на румънска територия. Очаква се делегация на САЩ да посети Букурещ и София до две седмици, за да обсъдят въпроса.
						В други новини, президентът Траян Бъсеску каза в петък, че Румъния е решена да изпълни всички условия, поставени от ЕС. Той потвърди плановете на Букурещ да се присъедини към съюза на 1 януари 2007 г. и призна, че реформите трябва да бъдат завършени, за да се избегне едногодишното отлагане на членството. (AП, АФП - 06/05/05)
