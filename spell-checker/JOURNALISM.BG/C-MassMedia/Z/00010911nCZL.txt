МОК дава висока оценка на сътрудничеството с Гърция
25/05/2004
 
АТИНА, Гърция -- Президентът на Международния олимпийски комитет Жак Рог благодари на Яна Ангелопулос- Даскалаки, шеф на местния Олимпийски комитет, за нейното "изключително сътрудничество" с МОК. По време на церемония в Акропола в понеделник (24 май) той също така оцени високо личния принос на Ангелопулос-Даскалаки за преодоляване на първоначалното забавяне на подготовката на Игрите.
Също в понеделник в Атина бе открита тридневна конференция по безопасността на Олимпийските игри, на която присъстват 350 участници, вкл. представители на Интерпол и Европол. Междувременно САЩ предложиха на Гърция детектори на радиация, за да засилят предпазните мерки срещу терористични атаки. (АНА, МПА - 25/05/04; АП, Ройтърс, Би Би Си - 24/05/04)
