Сръбският премиер Живкович казал, че може да подаде оставка
28/09/2003
 
НИШ, Сърбия-Черна Гора -- Според някои съобщения сръбският премиер Зоран Живкович казал на лидерите на Независимия съюз, че ще подаде оставка, ако те организират масови протестни демонстрации в Белград. В интервю за ТВ 5 в събота (27 септември) Живкович отрече да е правил подобно изявление, но каза, че ще обмисли подобен ход, ако бъдат проведени протестите.
Също в събота вицепремиерът на Сърбия Миодраг Исаков заяви, че избирането на президент през ноември ще бъде първата стъпка към общите парламентарни избори. Президентската кампания трябва да бъде последвана от приемането на нова конституция и ново изборно законодателство, което ще създаде справедливи правила за изборите, добави той. Сърбите ще гласуват на 16 ноември за президент. Двата опита миналата година се провалиха, когато в гласуването участваха под необходимите 50% от населението. (Ниш TВ 5, Б92, Блиц, Бета - 27/09/03)
