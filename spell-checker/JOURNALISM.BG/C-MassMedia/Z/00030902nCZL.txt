Полицаи в Сърбия бяха ранени от граната
					12/07/2009
					 
						БЕЛГРАД, Сърбия -- Двама служители на жандармерията бяха ранени без опасност за живота в четвъртък (9 юли) при нападение с граната в село Лучане в Прешевската долина с преимуществено албанско население близо до границата с Косово, съобщиха медиите. Служителите са извършвали редовен патрул, когато граната, изстреляна с ракета, е улучила колата им. Министър Ивица Дачич осъди нападението като терористичен акт и обеща, че Сърбия ще предприеме действия, за да се противопостави на всеки опит за нарушаване на нейната териториална цялост. 
						Други новини - Италианските власти арестуваха Мухарем Гази, етнически албанец, обвинен в Сърбия за военни престъпления, извършени в Косово през 1999 г., съобщиха сръбските медии. Като бивш член на Армията за освобождение на Косово Гази е участвал в нападение срещу къща, при което е бил убит собственикът, а други двама членове на семейството са били ранени. Съд в Болоня ще реши дали Гази ще бъде екстрадиран в Сърбия. (Taнюг, Б92 - 11/07/09, Блиц, Глас Сърбие, Eмпортал - 10/07/09, Бета, Taнюг, Maкфакс, Ройтерс, Би Би Си - 09/07/09)
