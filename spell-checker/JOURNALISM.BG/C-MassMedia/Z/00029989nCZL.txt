Aрести на интелектуалци предизвикаха протести в Турция
					20/04/2009
					 
						AНКАРА, Турция -- Десетки хиляди демонтстранти се събраха в Анкара пред мавзолея на Кемал Ататюрк, основателя на светската турска държава в неделя (19 април), за да протестират срещу арестите, свързани с предполагаем заговор за свалянето на правителството на страната, което е с ислямистки корени. Демонстрантите развяваха национални знамена и скандираха "Турция е светска и ще остане такава!" Професори и студенти в университетите в Анкара бяха сред протестиращите. Те се организираха, след като полицията задържа ректора и собственика на частния университет Башкент и други интелектуалци миналата седмица по подозрения във връзки със сенчестата групировка "Ергенекон".
						Други новини -- Съд в Диарбекир обвини 51 души в членство в терористичната организация Кюрдска работническа партия (ПКК) в събота. Полицията ги арестува миналия вторник в райони с преимуществено кюрдско население в Югоизточна Турция. По време на същото заседание съдът реши да освободи двама активисти на ПКК, арестувани по време на същата операция. В петък полицията арестува други 60 души по време на втора операция срещу заподозрени членове не ПКК. (Хюриет, AП - 19/04/09; AП, AФП, Хюриет - 18/04/09)
