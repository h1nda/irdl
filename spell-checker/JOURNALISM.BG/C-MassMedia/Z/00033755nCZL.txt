Пахор: "Преговорите между Косово и Сърбия са "невъзможна мисия"
					12/03/2010
					 
						ЛЮБЛЯНА, Словения -- Премиерът Борут Пахор заяви, че се надява да събере лидерите на Сърбия и Косово на срещата на върха на ЕС и Балканите, която Словения организира заедно с Хърватия на 20 март. В четвъртък (11 март) Пахор обаче определи усилията за това като "в известна степен невъзможна мисия". Много хора мислят, че ако някой може да го направи, това сме ние," каза Пахор пред журналисти след седмичното заседание на кабинета в Любляна. Пахор и колегата му от Хърватия Ядранка Косор решиха през януари да организират конференцията в опит да ускорят евроинтеграцията на региона. Сръбските лидери досега твърдо отказват да участват във всяко събитие, на което присъстват лидери на Косово, с аргумента, че това на практика би означавало да признаят независимостта на Косово. (AФП, Б92, Бета- 12/03/10)
