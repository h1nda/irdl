Koсово е домакин на конференция за интегриране на общностите на РАЕ
					12/05/2011
					
						ПРИЩИНА, Koсово -- Едно от основните условия за евентуалното присъединяване на Косово към ЕС е интегрирането на малцинствените общности на ромите, ашкалите и египтяните (РАЕ) в обществения и институционалния живот, според участниците в конференция на тези общности, проведена в Прищина в сряда (11 май). Пиер Мирел, директор на Европейската комисия за Западните Балкани подчерта, че тези общности трябва да бъдат интегрирани в секторите на образованието, социалната и здравна помощ на страната. Вицеприемиерът Хайредин Кучи каза, че правителството съзнава, че пълното интегриране на общностите на РАЕ е от решаващо значение за членството в ЕС. (РТK, Кохавижън, КЛАН Косова - 11/05/11)
