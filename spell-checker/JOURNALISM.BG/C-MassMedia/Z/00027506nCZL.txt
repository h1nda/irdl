Осем души са обвинени в отвличането на гръцкия бизнесмен Милонас
					24/08/2008
					 
						AТИНА, Гърция -- Прокурорите в петък (22 август) повдигнаха обвинения срещу осем души, заподозрени в отвличането на гръцкия бизнесмен Георгиос Милонас. Василис Палеокостас, един от най-издирваните гръцки престъпници е сред обвинените. Заподозрените, които бяха арестувани миналата седмица, са обвинени в пряко и косвено участие в отвличането, както и в изнудване, незаконно притежаване на експлозиви и бомби, както и за притежаване на оръжие и наркотици. Милонас, 49-годишен, бе отвлечен в началото на юни в Солун. Похитителите му поискаха огромен откуп - 30 милиона евро, според някои съобщения. Той бе държан две седмици. Василис Палеокостас, който се укрива в продължение на две години, след като успя да избяга от най-охранявания гръцки затвор с хеликоптер преди две години, бе арестуван миналата сряда. (News.In - 23/08/08; AНА-MПA - 22/08/08)
