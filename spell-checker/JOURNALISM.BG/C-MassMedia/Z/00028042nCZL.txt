ПКК пое отговорността за нападението срещу турския полицейски автобус
					13/10/2008
					 
						АНКАРА, Турция -- Терористичната Кюрдска работническа партия (ПКК) пое в неделя (12 октомври) отговорността за нападението миналата седмица срещу служебен полицейски автобус в югоизточния град Диарбекир, при което загинаха пет души, а други 20 бяха ранени. Нападението от сряда е било „успешна акция”, според изявление, публикувано на уебсайта на ПКК. Полицията е задържала девет заподозрени.
						Също в неделя полицията съобщи, че е задържала двама души в източната провинция Ван, които са дали експлозиви на една жена и са я изпратили в Истанбул, за да извърши самоубийствен атентат. Полицията я е задържала там в неделя с 20 кг експлозиви.
						Междувременно турската армия съобщи, че в неделя е осъществила успешно въздушно нападение срещу група членове на ПКК в Северен Ирак. Групата включвала високопоставени членове на организацията, се казва в изявление на армията. (Анадолска информационна агенция, Хюрииет. АФП, Ройтерс, Информационна агенция Доган, НТВ, Заман, Си Ен Ен Търк - 12/10/08)
