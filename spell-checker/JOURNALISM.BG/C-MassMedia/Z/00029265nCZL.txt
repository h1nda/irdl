Албанската полиция задържа заподозрени във връзка с атентата срещу съдията от Върховния съд
					10/02/2009
					 
						ТИРАНА, Албания -- В понеделник (9 февруари) полицията арестува 15 души във връзка със стрелбата срещу съдията Ардиан Нуни, член на Върховния съд, съобщиха местните медии. Въоръжени мъже го простреляха два пъти в близост до апартамента му в Тирана късно вечерта в неделя, но лекарите се надяват той да оживее. Правителството осъди нападението и обеща да изправи пред правосъдието отговорните за него. Опозиционните политически партии обвиниха правителството в провал в борбата срещу организираната престъпност и предотвратяването на подобни инциденти. (Би Би Си, Топ Ченъл, BalkanWeb, Коха Йоне, Ора Нюз - 10/02/09)
