Схефер обеща, че присъствието на НАТО в БиХ ще продължи
17/02/2004
 
БРЮКСЕЛ, Белгия -- Генералният секретар на НАТО Яп де Хоп Схефер каза в понеделник (16 февруари), че Алиансът ще запази присъствието си в Босна и Херцеговина (БиХ) дори и след като мисията на СФОР бъде поета от ЕС. Схефер освен това потвърди ангажимента на НАТО за изправяне на най-важните заподозрени във военни престъпления пред съда, изразявайки надежда, че Радован Караджич и Ратко Младич ще бъдат арестувани и изпратени в Хага, преди силите на ЕС да поемат своята мисия.
Също в понеделник части на СФОР претърсиха къщи в село Горня Бочиня в акция по издирване на незаконно оръжие. СФОР подчерта, че обиските са включвали домовете както на босненци, така и на сърби. (Източници на СВП, Ослобождение - 17/02/04; Ройтърс, ПБС БиХ, ФЕНА, Би Би Си - 16/02/04)
