Гърция и Албания отбелязват дълга история на силни връзки
11/07/2004
 
ТИРАНА, Албания -- Гръцкото правителство изрази благодарност за оказаната от Албания помощ през годините, съобщават местните медии в петък (9 юли). На среща с албанския президент Алфред Мойсиу гръцкият военен министър Спилиос Спилиотопулос е заявил, че Атина е благодарна на Албания за нейната подкрепа, особено през Втората световна война. Спилиотопулос е подчертал, че сегашните стабилни двустранни отношения се базират на тази стара дружба.
В други новини, албанският министър на външните работи Кастриот Ислами завърши двудневното си посещение в Париж в петък. Той призова правителството да предостави повече стимули на френския бизнес да инвестира в Албания. Ислами изтъкна възможностите за инвестиции в стратегически сектори в условията на приватизация. (Албейниън Дейли Нюз - 10/07/04)
