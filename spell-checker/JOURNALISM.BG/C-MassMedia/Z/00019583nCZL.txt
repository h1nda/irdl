Албанският премиер Бериша заяви пред опозицията, че сътрудничеството е ключ към демократичния изборен процес
					14/08/2006
					 
						ТИРАНА, Албания -- Премиерът Сали Бериша, лидер на Демократическата партия, призова в неделя (13 август) опозицията да сътрудничи в подготовката на местните избори тази зима. Чрез своя говорител Неритан Сеямини премиерът заяви, че диалогът и сътрудничеството са единствените пътища за гарантиране на демократичен изборен процес. Опозиционните партии в парламента заплашват да бойкотират гласуването поради споровете около неотдавнашния избор на член на Централната избирателна комисия и процедурата за съставяне на избирателните списъци. (Албейниън Нюз - 14/08/06)
