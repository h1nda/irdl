Гръцката полиция арестува фермери, протестиращи на българската граница 
					08/02/2011
					 
						АТИНА, Гърция -- Шест фермери, които се опитаха да спрат движението през българо-гръцката граница в знак на протест срещу мерките за строги икономии, бяха арестувани в понеделник (7 февруари). Въпреки усилията на полицията да предотврати блокадата на ГКПП "Кулата-Промахон" с около 150 трактора, някои от протестиращите успяха да блокират движението. Около 200 работници от текстилната промишленост, които са загубили работните си места, протестираха на същото място, с което причиниха задръстване на движението. 
						Междувременно около 7 000 лекари започнаха в понеделник четиридневна стачка срещу реформите в сектора на здравеопазването, които трябва да бъдат гласувани от парламента в сряда. Част от реформите имат за цел да отворят сектора на здравеопазването за конкуренцията и модернизирането на предоставяните услуги. Десетки лекари проведоха седяща стачка пред сградата на министерството на здравеопазването в Атина. (АФП, АНА-МПА, бТВ, Катимерини - 07/02/11)
