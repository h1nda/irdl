Заместник генералният секретар на ООН Паскоу покани лидерите на двете кипърски общности на важна вечеря
					09/06/2008
					 
						НИКОЗИЯ, Кипър -- Заместник генералният секретар на ООН по политическите въпроси Лин Паскоу обяви в събота (7 юни), че е поканил лидерите на двете общности в Кипър -- лидера на кипърските турци Мехмед Али Талят и кипърския президент Деметрис Христофиас -- на вечеря в Никозия на 17 юни. Целта е да се окуражат двамата лидери да преминат към преки преговори в подновените усилия за обединение на разделения остров. Христофиас и Талят ще се срещнат на 23 юни, за да направят оценка на напредъка, постигнат от работните групи и техническите комисии, създадени, за да подготвят преките преговори. (Филелефтерос - 09/06/08; Фамагуста Газет - 07/06/08)
