Турция забавя приемането на нов наказателен кодекс 
					19/09/2004
					 
						АНКАРА, Турция – Турският парламент неочаквано приключи работа без да е приел новия наказателен кодекс, считан за изключително важен за започването на присъединителните преговори с ЕС. Депутатите от управляващата Партия на справедливостта и развитието (ПСР) не се явиха на извънредната сесия в събота (18 септември). Парламентът автоматично приключи работа до започването на редовната сесия на 1 октомври. Местните медии съобщават за продължаващи разногласия в ПСР по спорния пункт за криминализиране на прелюбодеянието, който бе изтеглен от ПСР след разговори с опозицията. 
						Законопроектът за наказателния кодекс трябва да бъде приет до 6 октомври с оглед доклада на Европейската комисия за напредъка на Турция. В събота еврокомисарят по разширяването Гюнтер Верхойген извика турския пратеник в ЕС, за да получи обяснение за забавянето. Той изключи вероятността от отлагане на октомврийския доклад и предупреди, че евентуалният провал да бъде приет новия наказателен кодекс може да повлияе на решението за започване на присъединителните преговори. (AП, АФП, Би Би Си, Ройтерс, НТВ - 18/09/04)
