България повишава степента на бдителност
25/11/2003
 
СОФИЯ, България -- Правителството е повишило режима на работа и проверки в степен " бдителност" след терористичните атаки в Истанбул, каза в понеделник (24 ноември) заместник-министърът на транспорта Красимира Мартинова. Втората степен означава, че съществуват подозрения за нелегални трансгранични дейности по летищата и други обекти. Отговорът включва засилени патрули в зоните за наблюдение и подробни проверки на пътниците, транспортните екипи и ръчния багаж на КПП. Според Мартинова Министерството на транспорта вече прилага плана за гарантиране безопасността на гражданската авиация.
Други новини: България и Италия обявиха планове в понеделник за подписване на споразумение за правно сътрудничество, фокусирано върху предаването на осъдени лица. Министърът на правосъдието Антон Станков обсъди този въпрос и плановете на присъединяване към ЕС с италианския заместник-министър на правосъдието Йоле Сантели.
Също в понеделник холандският премиер Ян Петер Балкененде посети София и изрази увереност, че България ще се присъедини към ЕС през 2007 г. (Труд, Дневник, 24 часа - 25/11/03; БНР, БТА, БНТ - 24/11/03)
