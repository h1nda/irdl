СФОР предава базата "Макгавърн" на властите в Бръчко
					16/09/2004
					 
						 БРЪЧКО, Босна и Херцеговина (БиХ) -- СФОР предаде бившата военна база "Макгавърн" на гражданските власти в окръг Бръчко в сряда (15 септември). По време на церемонията високопоставени лица заявиха, че събитието е една висока оценка за процеса на стабилизация в страната. Върховният представител Пади Ашдаун призова политиците и гражданите на Бръчко да се възползват от напредъка, постигнат за деветте години след края на войната.
						 Други новини: Премиерът на Република Сръбска Драган Микеревич заяви в сряда, че военният аташе на БиХ към централата на НАТО в Брюксел, Дарко Матияшевич, е издържал успешно проверовъчната процедура на Службата на върховния представител и е най-вероятния кандидат за поста вътрешен министър.
						Също в сряда членове на тристранното председателство на БиХ се срещнаха с Тимъти Картрайт, ръководител на мисията за мониторинг на СЕ в Сараево. Той призова за пълно прилагане на неотдавна приетото законодателство. (Източници от СВП, Фена, ПБС БиХ - 16/09/04; Pincom.info, Нина - 15/09/04)
