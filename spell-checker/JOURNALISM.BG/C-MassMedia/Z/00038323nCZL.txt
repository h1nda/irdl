Промени в правителството на Косово, Пацоли получава нови две министерства 
					28/04/2011
					
						ПРИЩИНА, Косово -- Правителството претърпя нови промени, при които по-малкият коалиционен партньор, Алиансът за ново Косово (АНК) на Беджет Пацоли, получи нови два министерски поста. На среща в сряда (27 април) с министър-председателя Хашим Тачи Пацоли успя да си осигури създаването на министерство на диаспората и още една придобивка. АНК, който заплаши, че ще напусне коалицията, ако исканията му не бъдат изпълнени, сега държи постовете на двама заместник министър-председатели, осем заместник-министри и петима министри. Първоначално коалиционните партньори се договориха на Пацоли да бъде дадено президентството, но след като Конституционният съд излезе с решение, че парламентарните процедури за избора му са били нарушени, Пацоли настоя да получи алтернативни постове в правителството. (Зъри, Коха Диторе - 28/04/11; Кохавижън, РТК - 27/04/11)
