Бивш албански държавен служител остава в ареста
					03/09/2010
					 
						ТИРАНА, Албания -- Бившият държавен служител Алмир Рапо ще бъде задържан още три месеца, съобщи в четвъртък (2 септември) съд в Тирана. Рапо е издирван от властите в САЩ за предполагаемата си роля в серия от престъпления, извършени в Ню Йорк: убийство, изнудване, палеж, отвличане и рекет. Албанската полиция го арестува в началото на юли в посолството на САЩ. Според съобщенията той е бил висш административен сътрудник на външния министър Илир Мета. Адвокатите на Рапо поискаха освобождаването му, а прокурорите настояха, че той трябва да остане зад решетките в очакване на решението за екстрадиция. (Шекули, Balkan Web, Ора Нюз, НОА - 02/09/10)
