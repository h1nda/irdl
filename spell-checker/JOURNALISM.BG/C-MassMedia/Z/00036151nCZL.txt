Гюл заяви, че Турция и Израел все още са приятели
					26/09/2010
					 
						НЮ ЙОРК, Съединени щати -- Президентът Абдула Гюл заяви в петък (24 септември), че неговата страна и Израел остават "приятели" въпреки израелското нападение над водена от Турция флотилия с помощ за Газа, при което девет души бяха убити в края на май. Съществуват силни, вековни връзки на приятелство между нашите народи и Турция е една от първите страни, които признаха Израел през 1949 г.," заяви Гюл в обръщението си пред 65-тата сесия на Общото събрание на ООН късно в четвъртък (23 септември). В същото време той разкритикува нападението на Израел като "неприемлив акт и безспорно нарушение на международното право" и поиска извинение. (Уебсайт на ООН, Блумбърг, Хюриет - 24/09/10)
