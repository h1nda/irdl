САЩ благодари на Албания за подкрепата в антитерористичната борба
18/03/2003
 
ТИРАНА, Албания -- В понеделник (17 март) американският президент Джордж Буш изрази благодарността на САЩ за подкрепата на Албания в световната война срещу тероризма. В писмо до премиера Фатос Нано, Буш е оценил високо помощта на албанските части в силите на международната коалиция по поддържане на мира в Афганистан. Той е добавил, че Албания е важен фактор за регионалната стабилност и е обещал САЩ да подкрепят усилията на страната за присъединяване към НАТО. (Коха Йоне, Зери и Популит - 18/03/03, АТА -17/03/03)
