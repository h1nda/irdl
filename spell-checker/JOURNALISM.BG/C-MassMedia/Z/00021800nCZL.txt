Гръцките профсъюзи от сектора на образованието ще продължат протестите срещу планираните от държавата реформи
					05/03/2007
					 
						АТИНА, Гърция -- Гръцките профсъюзи от сектора на образованието решиха в неделя (4 март) да продължат своите протести срещу законодателните инициативи на правителството за реформи във висшето образование. Общогръцката федерация на асоциациите на университетските преподаватели също призова консервативния кабинет, ръководен от "Нова демокрация", да изтегли комплекта от законопроекти за образователни реформи от парламента, отхвърляйки предлаганите мерки като антиконституционни, недемократични и неподходящи. Федерацията предупреди също, че ако парламентът приеме законопроектите, профсъюзът ще се обърне към най-висшия административен съд в страната, Държавния съвет. Най-спорните предложения предвиждат създаването на частни университети в Гърция, което според критиците ще бъде краят на безплатното държавно образование. (Катимерини, Естия - 05/03/07; ЕРТ, АНА-МПА - 04/03/07)
