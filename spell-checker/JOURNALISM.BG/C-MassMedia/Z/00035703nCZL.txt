Бивш наблюдател на ООН дава показания на процеса срещу Караджич
					18/08/2010
					 
						ХАГА, Холандия -- Съдебният процес за военни престъпления срещу бившия босненски сръбски лидер Радован Караджич бе възобновен във вторник (17 август) със свидетелските показания на бившия висш военен наблюдател на ООН Ричард Моул, който говори за обсадата на Сараево. Моул разказа пред съда как през есента на 1992 г. босненската сръбска армия е бомбардирала града буквално всеки ден. Той каза, че жителите са живеели в постоянен страх и че около 15 души са били убивани дневно. Караджич е обвинен в геноцид, военни престъпления и престъпления срещу човечеството, свързани с босненския конфликт през 1992-1995 г. (Б92, Би Би Си, Фена - 17/08/10)
