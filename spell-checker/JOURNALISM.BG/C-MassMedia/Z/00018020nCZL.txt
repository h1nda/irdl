Сърбия унищожава тонове пиратски компактдискове със софтуер и музика
					24/03/2006
					 
						БЕЛГРАД, Сърбия и Черна гора -- Сръбските власти унищожиха 347456 незаконно произведени компактдискове с музика, филми, игри и софтуер по време на безпрецедентна операция, насочена към ликвидиране на пиратското производство на компактдискове. Дисковете бяха откарани в местна фабрика в Белград за рециклиране, съобщи агенция "Бета" в четвъртък (23 март), цитирайки министъра на търговията Боян Димитриевич. Сърбия бе заплашена с наказателни мерки от Международната агенция за защита на интелектуалната собственост, най-голямата световна организация за защита на авторските права. Производството на пиратски дискове се смята за основен източник на средства за мрежите на организираната престъпност в Източна Европа и Балканите. (АФП, РТС, Танюг, Уеб сайт на сръбското правителство - 23/03/06)
