Румънските профсъюзи отхвърлиха план за строги икономии
					18/05/2010
					 
						БУКУРЕЩ, Румъния -- В понеделник (17 май) профсъюзите отхвърлиха план на правителството, който предвижда съкращаване на заплатите в публичния сектор с 25 % и на пенсиите с 15 %. По време на среща с представители на правителството и на бизнеса профсъюзите призоваха за компромис, предупреждавайки, че ако такъв не бъде постигнат, около 40 000 работници ще започнат обща стачка в сряда. Те настояват правителството да предоговори условията с МВФ, за да се избягнат мерките за строги икономии в публичния сектор. Министърът на финансите Себастиан Владеску контрира, заявявайки, че намаленията на заплатите може да засегнат различни служители по различен начин, но всичко ще продължи, тъй като законите са вече приети.
						Междувременно около 200 майки - със своите бебета - се присъединиха към демонстрация в Букурещ в понеделник срещу намалението с 25 % на сумите, които те получават по време на платения си отпуск по майчинство. (Евениментул Зилеи - 18/05/10; АФП, АП, Hotnews.ro, Медиафакс - 17/05/10)
