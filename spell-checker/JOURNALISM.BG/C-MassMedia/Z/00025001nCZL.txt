Генерал Маркач бе арестуван по искане на МНТБЮ, а министърът на вътрешните работи на Хърватия подаде оставка
					30/12/2007
					 
						ЗАГРЕБ, Хърватия -- Полицията арестува генерала от резерва Младен Маркач в събота (29 декември) по искане на Трибунала за военни престъпления на ООН в Хага, съобщи говорителят на полицията Крунослав Боровец. Хърватските власти потвърдиха, че генералът е нарушил изискването за домашен арест преди една седмица, за да отиде на лов заедно с няколко високопоставени хърватски държавни лица, включително вътрешния министър Ивица Кирин. Впоследствие местните медии публикуваха снимка на Маркач, Кирин и убит глиган.
						Кирин връчи оставката си на премиера Иво Санадер. В изявление той каза, че чувства морално задължен да се оттегли, вземайки предвид факта, че именно той е трябвало да гарантира, че Маркач спазва правилата за временното си освобождаване. Петдесет и две годишният Маркач е съден за военни престъпления, извършени по време на операция "Буря" от 1995 г. (Вечерни Лист, Пословни Дневник - 30/12/07; Уебсайт на МНТБЮ, ХРТ, Хина, AФП, Ройтерс, Гласът на Америка - 29/12/07)
