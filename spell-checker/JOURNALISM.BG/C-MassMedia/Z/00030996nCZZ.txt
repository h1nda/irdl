Наука и технологии: “Гугъл” идва в Хърватия
					20/07/2009
					“Гугъл” започва дейност в Хърватия. Още новини от областта на науката: автомобилният производител "Рено" отваря технологичен център в Румъния; Университетът в Хакари, Турция, планира да открие уебсайт на кюрдски език.
					 
						
“Гугъл” ще предлага на хърватските потребители 15 локализирани потребителски и бизнес продукта.
						“Гугъл” започна миналата седмица дейност в Хърватия, съобщи Храбрен Сукнаич, ръководител на дейността на компанията в Адриатическия регион. Интернет гигантът ще предлага на хърватските потребители 15 локализирани потребителски и бизнес продукта. 
						*** 
						Френският производител на автомобили “Рено” ще открие технологичен център в Титу, Румъния, до края на 2010 г., съобщи на 13 юли румънското подразделение на компанията “Аутомобиле Дачия СА”. Новият център е проектиран като един от най-важните за марката на световния пазар, заяви вицепрезидентът Константин Строе. Центърът ще бъде отворен след 11-месечно закъснение, дължащо се на финансови трудности и икономическата криза. 
						*** 
						Университетът в Хакари, Турция, ще открие уебсайт на кюрдски език, съобщи всекидневникът “Хюриет”. Сайтът, www.jinakurd.org, има за цел да информира говорещите кюрдски език граждани за Кюрдския женски конгрес, на който университетът ще бъде домакин от 25 до 27 септември, заяви ректорът на университета Ибрахим Беленли. 
						*** 
						Университетът "Аристотел" в Солун бе домакин на 6-ата Международна конференция по нанонауки и нанотехнологии, която се проведе от 13 юли до сряда (15 юли). Повече от 50 учени от 25 страни участваха в събитието, на което бяха обсъдени последните постижения в областта на нанонауките и нанотехнологиите. 
						*** 
						Екип от турски археолози откри гръцки амфитеатър при разкопки в античния град Лаодикия, Западна Турция. Според Джелал Шимшек, ръководител на археологическия екип, открити са също улица, градска порта с кули, фонтан, храм, театри и колизеум. 
						
						(Различни източници - 13/07/09 - 20/07/09)
