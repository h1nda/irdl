Македонски съд потвърди петгодишната затворническа присъда за албанска репортерка
					09/11/2005
					 
						СКОПИЕ, Македония -- Първоинстанционен съд № 1 в Скопие потвърди петгодишните присъди срещу албанската репортерка Раймонда Малечка и нейния баща Буяр Малечка, и двамата осъдени за връзки с терористи. Повторният процес бе проведен след решението на Апелативния съд през септември за анулиране на първоначалните присъди. Двамата са направили видеозапис, показващ екстремисти в Кондово, заплашващи да нападнат Скопие. Младата Малечка настоява, че само е заснимала кадри за документален филм за обстановката в Кондово, което бе окупирано и контролирано от екстремисти в продължение на месеци. (Албейниън нюз - 09/11/05; A1 TВ, Макфакс - 08/11/05)
