Според съобщения делегация от Белград не е била допусната да влезе в Косово
					24/03/2009
					 
						ПРИЩИНА, Косово -- Граничната полиция не е позволила на сръбска делегация, пътуваща за Каменица, да влезе в страната поради неспазване на съответните процедури, съобщиха местните медии в понеделник (23 март). Кметът на Белград Драган Джилас е бил начело на делегацията, заедно с Младен Джорджевич, съветник на сръбския президент Борис Тадич. Двамата са дали импровизирана пресконференция на ГКПП Кончул, където полицията им е попречила да влязат в страната. Те казаха пред репортерите, че ще уведомят Съвета за сигурност на ООН, ЮНМИК и ЮЛЕКС и ще поискат обяснения за действията на местната полиция. (Коха Диторе, Лайм, Експрес, Косова Сот - 24/03/09; Кохавижън, РТК - 23/03/09)
