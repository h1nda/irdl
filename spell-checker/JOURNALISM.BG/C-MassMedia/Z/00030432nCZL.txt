ООН удължи мандата на УНФИКИП
					31/05/2009
					 
						ВАШИНГТОН, Съединени щати -- Съветът за сигурност на ООН реши в петък (29 май) да удължи мандата на мироопазващата мисия в Кипър (УНФИКИП) с още шест месеца до 15 декември. Съветът прие предложението с 14-1 гласа, като гласът "против" бе на непостоянната членка Турция. Представителят на Анкара в ООН Баки Илкин обясни, че страната му е против използването на името "Република Кипър" в проекторезолюцията. Турция не признава Република Кипър и няма дипломатически отношения с нея. (КНА, ДПА, Ройтерс, Синхуа, Хюриет, Анадолска информационна агенция, Информационен център на ООН - 29/05/09)
