Турският конституционен съд определи датите на заседанията по делото за закриване на ПСР
					18/06/2008
					 
						АНКАРА, Турция -- Конституционият съд реши във вторник (17 юни), че първото заседание по делото срещу управляващата Партия на справедливостта и развитието (ПСР) ще се проведе на 1-ви юли. ПСР е заплашена от забрана, ако съдът реши, че партията застрашава светския характер на държавата. Десетки политици, включително президентът Абдула Гюл, могат да получат забрана за участие в политиката за период от пет години. Абдуррахман Ялчънкая, прокурор на Върховния апелативен съд, първи ще застане пред 11-те съдии от Конституционния съд, за да представи своето обвинение срещу ПСР. Партията на свой ред ще представи устната си защита на 3-ти юли. След това докладчик, назначен от Конституционния съд, ще подготви незадължителен доклад по същността на делото. (АФП, Гласът на Америка, Ройтерс, Хюриет, Заман, АП - 17/06/08)
