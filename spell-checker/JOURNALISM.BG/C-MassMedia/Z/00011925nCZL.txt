Ердоган призовава към съвместни действия срещу тероризма
					09/09/2004
					 
						АНКАРА, Турция -- Премиерът Реджеп Тайип Ердоган призова в сряда (8 септември) към съвместни действия срещу тероризма, заявявайки, че нито една страна не може сама да реши този проблем. Ердоган отговори по този начин на изявлението на Русия, която обяви, че е готова да поразява терористични бази в други държави. 
						Други новини: Комисарят на ЕС по разширяването Гюнтер Ферхойген заяви пред репортери в сряда, че реалните реформи в Турция ще започнат, когато Европейската комсия реши да препоръча начало на присъединителни преговори с Анкара. Той освен това обеща, че докладът на Комисията за напредъка на Турция ще бъде "честен, справедлив и обективен", без да се поставят нови условия. 
						Също в сряда най-малко 19 миньори починаха, а 17 бяха ранени при пожар в медна мина в северна Турция. Строителните работници са изграждали голям тунел. (АП, АФП, НТВ, турската преса - 08/09/04)
