Спасители откриха останки от изчезналия в Турция хеликоптер, пилотите са загинали
					02/02/2009
					 
						АНКАРА, Турция -- Спасителни екипи намериха в неделя (1 февруари) останките на въздушна линейка, която изчезна в Северозападна Турция в събота. Двамата пилоти на борда – единият турчин, другият поляк – са загинали в катастрофата, каза транспортният министър Бинали Йълдъръм. Останките бяха намерени на върха на планина край северозападния град Къбръсджък в провинция Болу. Въздушният контрол загубил радиовръзка с хеликоптера недалеч от местността късно в събота.
						Други новини -- Земетресение с магнитуд 4,8 по скалата на Рихтер разтърси в неделя сутрин гръцкия остров Кефалония в Йонийско море. Не се съобщава за щети или пострадали. Епицентърът на труса се е намирал на 300 км северозападно от Атина. (Хюриет, Ватах, Сабах, Джумхуриет - 02/02/09; Анадолска информационна агенция, НТВ, Си Ен Ен Търк, АП, АНА-МПА, In.news, Нафтемборики - 01/02/09)
