Турски полицаи са подведени под отговорност за убийство на момче и неговия баща
					30/12/2004
					 
						ДИАРБЕКИР, Турция -- Четирима полицаи бяха подведени под отговорност за убийството на 12-годишно момче и баща му, съобщиха в сряда (29 декември) турските власти. Двамата са били убити пред дома си в югоизточната част на страната с преобладаващо кюрдско население в края на ноември. Полицията твърди, че те са били застреляни по време на акция срещу терористи от "КОНГРА-ГЕЛ", но местни активисти за човешки права и съседи казаха, че жервите са били невъоръжени граждани. Отношението на правителството към инцедента се разглежда като тест за напредъка на Турция в подготовката й за преговори за членство в ЕС.
						Други новини: В сряда Турция, Грузия и Азербайджан подписаха общо изявление във връзка с изграждането на железопълната линия Карс-Ахалкалаки-Тбилиси. Строителсгтвото ще струва около 350 млн. долара. (Анадолска агенция, AФП, Кавказия-прес - 29/12/04)
