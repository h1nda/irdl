Докладът на ЕК хвали напредъка на Турция, но призовава за допълнителни усилия
					03/10/2004
					 
						БРЮКСЕЛ, Белгия -- Според съобщения на световните медии докладът на Европейската комисия за напредъка на Турция хвали ангажираността на Анкара с реформите, но посочва редица области, където са необходими повече усилия. Комисията правела извода, че Турция е извършила "съществено приближаване на своите институции до европейските стандарти", но препоръчвала на страната да продължи усилията за премахване на изтезанията, за подобряване на законодателството, гарантиращо свобода на словото, за разширяване правата на жените и ограничаване на "неофициалните канали", чрез които военните оказват влияние върху политиката. Няколко дни преди официалното публикуване на доклада, планирано за сряда (6 октомври), комисарят на ЕС по разширяването Гюнтер Верхойген каза пред германския вестник &lt;I&gt;Билд aм Зонтаг&lt;/I&gt;, че може да не бъде леко на Турция да "преглътне всичко, което ние сме написали". Той посочи 2015 г. като реалистична дата за присъединяване на Турция. 
						Междувременно турският премиер Реджеп Тайип Ердоган каза в интервю, публикувано в събота, че неговата страна няма да приеме нещо, което не е пълноправно членство. Той има предвид призивите на някои европейски политици Анкара да получи статут на специален партньор, а не на пълноправен член. (Ройтерс, АФП, Ню Йорк Таймс - 02/10/04; АФП, Ен Ти Ви, Блумберг - 01/10/04)
