Европейският съд за правата на човека осъди Хърватия за дискриминация на деца от ромски произход
					17/03/2010
					 
						СТРАСБУРГ, Франция -- Във вторник (16 март) Европейският съд за правата на човека отсъди, че Хърватия е извършила дискриминация спрямо 15 деца от ромски произход, като им е отрекла правото да посещават часове заедно с други ученици. За случаи на дискриминация се съобщава в началните училища в Ореховица, Подтурен и Търновац, където такива ученици са били слагани в отделни класове. Държавата беше осъдена да заплати по 4 500 евро на човек и 10 000 евро за разноски. Съдът в Страсбург обаче призна, че Хърватия полага усилия за гарантиране на достъпа до училищата на децата от ромски произход. (ХИНА, ХРТ, Нова ТВ, Явно, Би Би Си - 16/03/10)
