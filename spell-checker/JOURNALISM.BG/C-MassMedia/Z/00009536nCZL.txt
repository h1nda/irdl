Според представител на правителството в Букурещ скоро ще бъдат възобновени разговорите между Румъния и САЩ по въпроса за американските бази в Европа
18/01/2004
 
БУКУРЕЩ, Румъния -- Румънско-американските консултации по въпроса за американските бази в Европа се очаква скоро да бъдат възобновени на техническо равнище, според държавния секретар на румънското министерство на отбраната Джордж Кристиан Майор. В изявление за осведомителната агенция Ромпрес в петък (16 януари) Майор каза, че тези разговори ще определят местата в европейските страни и съответните съоръжения, които ще бъдат използвани от американските войски. Коментирайки вероятността за преместване на американски бази на румънска територия, той заяви, че още не е взето окончателно решение по въпроса. (Ромпрес - 17/01/04)
