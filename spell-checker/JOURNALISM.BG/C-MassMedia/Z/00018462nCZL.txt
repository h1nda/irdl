Крайпътна бомба рани 21 души в Турция 
					04/05/2006
					 
						АНКАРА, Турция -- Бомбена експлозия рани 21 души, в т. ч. 11 деца, в турския град Хакари в сряда (3 май). Взривното устройство явно е било детонирано с дистанционно, когато край него е преминавал военен автомобил. Автомобилът е ескортирал училищен автобус, пълен с деца на военнослужещи. Нито един от пътниците в автобуса не е бил ранен. Ранените деца са си играели наблизо, когат бомбата е избухнала. 
						Също в сряда президентът Ахмет Недждет Сезер подписа декрет за разполагане на експерти по борба с тероризма в ключови райони в неспокойния турски Югоизток. Джавит Чевик, бивш ръководител на отдела за борба с тероризма на турската полиция, ще отговаря за Хакари. 
						В четвъртък двама военни полицаи бяха изправени пред съда във Ван по обвинения в нападение срещу магазин, собственост на привърженик на Кюрдската работническа партия. Един човек бе убит, а друг ранен при нападението с граната миналия ноември в Семдинли, близо до иракската граница. Според прокуратурата полицаите са били от наказателен отряд, създаден за действия срещу предполагаеми бунтовници. Досега в Турция не е бил подвеждан под отговорност висш военен за нарушения на човешките права на кюрдите. (AП, Ройтерс, АФП, Фокус, БиБиСи - 04/05/06; TurkishPress, АФП, НТВ - 03/05/06)
