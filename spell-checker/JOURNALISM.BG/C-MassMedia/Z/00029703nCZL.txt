Косово и Сърбия отбелязаха десетата годишнина от кампанията на НАТО срещу бивша Югославия
					24/03/2009
					 
						ПРИЩИНА, Косово -- Министър-председателят Хашим Тачи отбеляза десетата годишнина от военната кампания на НАТО срещу бивша Югославия, подчертавайки, че това е историческо събитие за Косово. "Интервенцията на НАТО срещу сръбската полиция, военните и полувоенни сили ... отвори нова глава в историята на Косово, главата на свободата и демокрацията", каза Тачи в понеделник (23 март).
						В Сърбия обаче вътрешният министър Ивица Дачич каза, че кампанията на НАТО е нарушила правилника на ООН, Парижката харта и основните принципи на международното право. Едностранното обявяване на независимост от Косово миналата година представлява продължение на "натиска и агресията, които НАТО осъществи през 1999 г. срещу Република Югославия", каза Дачич на двудневната конференция за отбелязване на десетата годишнина от въздушната кампания. (Б92, Коха Диторе, Лайм, Експрес, Косова Сот - 24/03/09; Танюг, Кохавижън, РТК - 23/03/09)
