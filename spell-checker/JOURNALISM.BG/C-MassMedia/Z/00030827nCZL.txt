Българската полиция конфискува хероин на границата
					05/07/2009
					 
						СОФИЯ, България -- Полицията конфискува в петък (3 юли) повече от 50 кг хероин на граничнопропускателния пункт Капитан Андреево на българо-турската граница, съобщиха медиите. Наркотикът е бил разпределен в 100 пакетчета, скрити под седалките на кола с турска регистрация. Арестувани са двама души.
						Също в петък полицията съобщи, че е разбила голяма група, която е печатала фалшиви евробанкноти в град Пловдив в централната част на страната. При координирана операция с испанската полиция, българските полицаи са арестували 17 души в района на Пловдив и са иззели фалшиви банкноти на стойност около 750 000 евро. Фалшивите банкноти за пръв път са се появили в Испания през 2007 г., а по-късно и в други страни в Европа. (Агенция "София нюз", Фокус, Дарик, БНР, АФП, ЮПИ - 03/07/0
