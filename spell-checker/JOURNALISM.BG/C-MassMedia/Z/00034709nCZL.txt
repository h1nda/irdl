Словения арестува заподозрени членове на групата на Шарич 
					26/05/2010
					 
						ЛЮБЛЯНА, Словения -- Полицията задържа във вторник (25 май) 15 заподозрени членове на престъпната групировка на Дарко Шарич. Шарич е заподозрян в контрабандата на 2,5 тона кокаин от Южна Америка. Прокурорът за организираната престъпност на Сърбия Милко Радисавлевич каза, че арестите са резултат от сътрудничеството между сръбските и словенските власти. Словенската полиция конфискува и голямо количество пари, наркотици и огнестрелно оръжие. (Танюг, Бета - 25/05/10)
