Югославското правителство предлага условно освобождаване за Милутинович
15/01/2003
 
БЕЛГРАД, Югославия -- Във вторник (14 януари) външният министър Горан Свиланович съобщи за белградски вестник, че правителството е предложило гаранции за условното освобождаване на бившия сръбски президент Милан Милутинович от Хагския трибунал. Той обеща Милутинович да окаже съдействие на международния съд. Според сръбския вицепремиер Зарко Корач, цитиран от вестника, Милутинович води директни преговори с трибунала и може да замине за Хага още в сряда.
Междувременно, главният прокурор Карла дел Понте заяви във вторник, че трибуналът започва да предава на упълномощените съдебни органи в Босна и Херцеговина (БиХ) първите дела по случаите на военни престъпления. В Сараево се провежда конференция, на която се обсъждат начините за развитие на възможностите в БиХ за воденето на съдебни дела, които не се разглеждат в Хага. (Източници на СВП - 15/01/03; АП, АФП, БХТВ1, БиБиСи - 14/01/03)
