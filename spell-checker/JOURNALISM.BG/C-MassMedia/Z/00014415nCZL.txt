Албания отбелязва Седмицата на Европа
					02/05/2005
					 
						ТИРАНА, Албания -- Седмицата на Европа в Албания бе официално открита в петък (29 април) от ръководителя на делегацията на Европейската комисия в Тирана Луц Салцман и министъра по европейските въпроси Ермелинда Мекси. Едноседмичната програма включва културни, социални и политически прояви, свързани с историята на ЕС и с неговите отношения с Албания, както и с неотдавнашните развития в Съюза относно региона, по-конкретно Албания. Според Залцман честванията са показали, че пътят към ЕС не се изчерпва с труден политически диалог, но и касае споделяне на ценности чрез съответни дейности. 
						Също в петък министърът на образованието Луан Мемуши издаде забрана върху дейността на религиозни секти в училищата. Представители на духовенството вече няма да имат достъп до училищни сгради, след като броят на самоубийствата сред деца в предучилищна възраст се увеличи. Съществуват подозрения, че самоубийствата са под въздействие на религиозни ритуали. Министерството освен това е решило да въведе психологически консултации за тийнейджъри. (Albanian Daily News, Кориери - 30/04/05)
