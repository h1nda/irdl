Сръбски престъпници бяха арестувани при разбиване на наркобанда в Бразилия
					08/05/2011
					
						БЕЛГРАД, Сърбия -- Министърът на вътрешните работи Ивица Дачич съобщи в петък (6 май), че бразилската полиция е арестувала най-малко четирима сръбски граждани при разбиването на международна банда за контрабанда на кокаин. Според Дачич Горан Нешич, който бе осъден на осем години затвор в Сърбия за контрабанда на наркотици, също е сред арестуваните. Министърът каза, че операцията, при която са били задържани общо 17 души, е била проведена с общите усилия на бразилската и сръбската полиция, и на Агенцията за борба с наркотиците на САЩ (ДЕА). Бразилската полиция съобщи, че осем от арестуваните са сърби, и че властите в Белград са поискали екстрадирането на мъжа, заподозрян, че е лидер на бандата. (Eмпортал, Б92, Бета - 06/05/11)
