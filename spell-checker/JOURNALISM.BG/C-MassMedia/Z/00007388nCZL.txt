Ердоган поема ангажимент да приключи със законодателните реформи до края на 2003 година.
23/06/2003
 
АТИНА, Гърция -- В интервю, публикувано в неделя (22 юни) в гръцкия вестник &lt;I&gt;То Вима&lt;/I&gt; , турският премиер Реджеп Тайип Ердоган заяви, че страната му ще приключи реформите към края на годината , за които настоява ЕС, надявайки се, че това ще отвори пътя за началото на преговорите за присъединяване към Съюза в края на 2004 година. Ердоган изтъкна широката политическа подкрепа за процеса на разширяване, но призна, че съществува известно малцинство, което се противопоставя на интеграцията по различни причини. Той каза, че страната му не държи на специален подход към нея, но настоява да бъде третирана безпристрасно като всички останали държави. Той също така оцени високо ролята на Гърция, която бе ротационен председател на ЕС през последните няколко месеца, в подкрепа на кандидатурата на Турция за членство. (АФП, То Вима - 22/06/03)
