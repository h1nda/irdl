Холандия ще ратифицира ССА на Сърбия, след като Младич бъде арестуван, заяви министърът
					20/10/2008
					 
						БЕЛГРАД, Сърбия -- Холандският външен министър Максим Верхаген заяви в неделя (19 октомври), че неговата страна ще бъде сред първите, които ще ратифицират Споразумението за стабилизация и асоцииране (ССА) със Сърбия веднага щом Белград арестува укриващия се от правосъдието военнопрестъпник Ратко Младич. Верхаген заяви за всекидневника "Дневник", че преди парламентарните избори през май миналата година, сръбският президентт Борис Тадич и външният министър Вук Йеремич са му обещали, че ако получат мандат от народа, новото правителство ще арестува Младич. "Ако ЕС желае да има подкрепата на гражданите за политическото си разширяване, тогава политиците трябва да спазват обещанията си", заяви Верхаген. Той също отхвърли твърденията, че Холандия налага специални условия на Сърбия, или че тя е единствената пречка пред присъединяването на Белград към ЕС. "Винаги сме твърдели, че мястото на Сърбия е в ЕС и сме готови да работим с нея, за да й помогнем да осъществи европейското си бъдеще", заяви Верхаген. (Дневник, Taнюг, Б92 - 19/10/08)
