ЕС иска обяснение от Германия за ограниченията за румънци и българи
					22/07/2008
					 
						БЕРЛИН, Германия -- Европейската комисия (ЕК) поиска от Германия обяснение за решението й да ограничи броя на неквалифицирани работници от Румъния и България в Германия до 2011 г., съобщиха румънските и българските медии в понеделник (21 юли). Германското правителство поиска от ЕС да забави премахването на ограниченията за работници от Източна Европа до 2011 г., макар че Германия спешно се нуждае от работна ръка. "Германия трябва да даде обяснение и тогава ще видя дали аргументите й са убедителни", заяви Владимир Спидла, еврокомисар по заетостта, социалните въпроси и равните възможности, за всекидневника "Алгемайне Цайтунг" в Бон в събота. Страна-членка на ЕС може да реши да затвори границите си за чуждестранни работници до 2011 г., ако правителството докаже, че съществува сериозен риск от разстройване на пазара на труда, добави той. (HotNews, NewsIn, Дневник, Сега, БТА, БНР - 21/07/08, AФП, Алгемайне Цайтунг - 20/07/08)
