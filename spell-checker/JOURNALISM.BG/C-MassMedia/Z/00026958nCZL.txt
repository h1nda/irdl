Управляващата в Турция ПСР ще представи защитата си в съда
					03/07/2008
					 
						АНКАРА, Турция -- Ред е на управляващата Партия на справедливостта и развитието (ПСР) да изложи своите доводи в четвъртък (3 юли) пред Конституционния съд срещу усилията за забрана на партията по обвинения в застрашаване на светския характер на държавата. Очаква се заместник министър-председателят Джемил Чичек да подчертае почтеността на ПСР и да оспори обвинението като произтичащо от неправилна информация и неверни твърдения. Главният прокурор Абдуррахман Ялчънкая заведе делото през март с искане за ликвидиране на партията и налагане на забрана на 70 от нейните висши представители да се занимават с политика. Ялчънкая представи своите аргументи пред съда във вторник. 
						Други новини -- Заместник главният прокурор Туран Чолаккад обяви в сряда, че е готово обвинението срещу ултранационалистическата секуларистка група "Ергенекон", която е заподозряна в заговор срещу правителството. Членовете на групата се обвиняват, че са сформирали терористична организация, която е планирала да започне действия с цел дестабилизиране на страната в началото на следващата седмица, които са включвали и убийства. Полицията е арестувала неотдавна най-малко 24 души във връзка със случая. (Хюриет, Сабах, АФП, ДПА, Заман, Търкиш Дейли Нюз, Ройтерс, Интернешънъл Хералд Трибюн, Уошингтън Поуст - 03/07/08)
