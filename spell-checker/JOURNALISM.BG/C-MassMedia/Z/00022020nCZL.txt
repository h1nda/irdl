ООН поиска от Букурещ да върне полицейските служители, изтеглени от Косово
					25/03/2007
					 
						ПРИЩИНА, Косово, Сърбия -- ЮНМИК поиска от Букурещ в петък (23 март) да върне 11 румънски полицейски служители, изтеглени от Косово, въпреки продължаващото разследване на реакцията на полицията на митинг в подкрепа на независимостта, белязан с изблици на насилие миналия месец. Двама от демонстрантите бяха убити, когато колицията откри огън с гумени куршуми на 10 февруари. ЮНМИК поиска полицейските служители да останат в Прищина до приключване на разследването в началото на април. Румъния съобщи, че е изтеглила всички свои 75 полицейски служители от Косово, тъй като те вече били удължили срока на службата си там с един месец. (Уеб сайт на ООН, АП - 23/03/07)
