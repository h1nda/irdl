Юрисич бе посрещнат като герой в БиХ
					12/10/2010
					 
						САРАЕВО, Босна и Херцеговина (БиХ) -- Хиляди посрещнаха в Тузла Илия Юрисич като герой в понеделник (11 октомври), след като апелативният съд в Белград отмени 12-годишната му присъда за военни престъпления, извършени по време на босненския конфликт през 1992-1995 г. Съдът определи, че трябва да се проведе нов процес и освободи Юрисич от ареста. През септември 2009 г. бившият бесненски служител от сигурността бе признат за виновен в това, че е наредил през май 1992 г. да бъде извършено нападение срещу конвой на бившата Югославска народна армия, който се е изтеглял от Тузла. Най-малко 51 войници са били убити и 50 са били ранени при нападението, според обвинителния акт. Юрисич ще трябва да се яви на нов процес, когато бъде призован. Като благодари на свои доброжелатели в родния си град Тузла, той заяви: "Чувствам се прероден". (Дневни Аваз, Срна, Независне Новине - 11/10/10)
