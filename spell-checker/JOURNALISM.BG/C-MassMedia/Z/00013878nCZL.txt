Командващият ЮФОР Лийки и босненско-сръбски религиозен лидер се съгласиха, че обвиняемите трябва да се изправят пред съда 
					13/03/2005
					 
						САРАЕВО, Босна и Херцеговина (БиХ) -- Командващият ЮФОР генерал-майор Дейвид Лийки и метрополитът на сръбско-православната църква в Дабар-Босна Николай изразиха общото мнение в петък (11 март), че всички обвиняеми за военни престъпления трябва да бъдат изправени пред съда, се казва в заявление за печата на ЮФОР. По време на среща в Сараево, те също така са подчертали, че БиХ трябва да продължи по пътя на взаимна прошка и помирение. 
						В други новини от петък, войници на ЮФОР претърсиха в източно Сараево дома на бивш член на босненско-сръбската военна полиция Браниша Маунага. Според ЮФОР те са искали да получат информация за бегълци, издирвани от трибунала в Хага. (РТРС, ФЕНА, ПБС БиХ, НТВ Хаят - 11/03/05)
