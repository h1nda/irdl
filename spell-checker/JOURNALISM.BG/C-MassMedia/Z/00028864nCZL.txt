Турция откри първия телевизионен канал на кюрдски език
					02/01/2009
					 
						AНКАРА, Tурция -- В страната в четвъртък (1 януари) започна да функционира първият 24-часов телевизионен канал на кюрдски език . Държавният новинарски канал ТРТ-6 започна първото си предаване с традиционни кюрдски танци и с концерт. Премиерът Реджеп Тайип Ердоган откри програмата, ставайки първият турски лидер, който на кюрдски език заяви на пресконференция "Нека канал ТРТ-6 бъде полезен". Каналът ще се конкурира за зрители с Рой ТВ, сателитен канал на кюрдски език, който излъчва от Белгия и е популярен сред 14 милиона кюрди в Турция. Турция често критикува Рой ТВ за това, че излъчва изявления на терористичната Кюрдска работническа партия (ПКК). (Хюриет, Си Ен Ен Търк, Евронюз, Гласът на Америка, Анадолска информационна агенция, НТВ - 01/01/09)
