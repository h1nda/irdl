Ляич се отказва от някои свои задължения заради неуспешните опити за арестуването на Младич
					29/12/2009
					 
						БЕЛГРАД, Сърбия -- Расим Ляич, председател на Националния съвет на Сърбия за сътрудничество с Хагския трибунал за военни престъпления, подаде оставка във вторник (29 декември) като координатор на екипа за действия за откриване и арестуване на останалите на свобода военнопрестъпници. Ляич връчи оставката си на премиера Мирко Цветкович, като обясни, че укриващият се от правосъдието Ратко Младич, бивш босненски сръбски командир няма да бъде арестуван до края на годината според очакванията. Ляич ще остане председател на Националния съвет, но няма да бъде включван в оперативни дейности. (Taнюг, РТС, ФоНет - 29/12/09; Бета, Б92, РТС, Taнюг - 28/12/09)
