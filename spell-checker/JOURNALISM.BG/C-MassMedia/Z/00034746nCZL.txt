Главният прокурор на Хагския трибунал Брамерц призова Хърватия да направи повече
					30/05/2010
					 
						ЗАГРЕБ, Хърватия -- Главният прокурор на Трибунала за военни престъпления на ООН Серж Брамерц се срещна в петък (28 май) с премиера Ядранка Косор, за да обсъдят нивото на сътрудничество на Хърватия с Хагския трибунал. Той призова страната да направи повече, за да помогне на разследването на трибунала, потвърждавайки, че сътрудничеството на Хърватия е съществена част от политическите критерии за присъединяването към ЕС. Общите въпроси на сътрудничеството не са проблем за разлика от доставянето на поисканите документи, посочи Брамерц. "Ние все още смятаме, че има много възможности в областта на разследването, които могат да бъдат използвани, и че могат да бъдат постигнати повече резултати", заяви той пред репортери след срещата. Брамерц ще представи своята оценка, която е решаваща за кандидатурата на Загреб за членство в ЕС на 14 юни пред Съвета за сигурност на ООН. (ХРТ, ХИНА, AП - 28/05/10)
