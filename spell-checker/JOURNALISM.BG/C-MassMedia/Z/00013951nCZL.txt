Досегашният посланик на Великобритания заяви, че запазването на стабилността е жизнено важен въпрос за БиХ
					20/03/2005
					 
						САРАЕВО, Босна и Херцеговина (БиХ) -- Досегашният британски посланик в БиХ Ян Клиф каза пред местните медии в неделя (20 март), че постигането и запазването на стабилността в БиХ е от най-голямо значение за страната. Според Клиф, вътрешната политическа ситуация остава сложна и правителството трябва да направи всичко възможно, за да предотврати политическите кризи. Четиригодишният мандат на дипломата изтича следващата седмица.
						В събота управляващата коалиция в БиХ - Партията на демократичното действие, Хърватският демократически съюз, Сръбската демократическа партия и Партията на демократичния прогрес - се срещнаха, за да обсъдят ситуацията, възникнала след съдебните обвинения срещу хърватския член на президентството на БиХ Драган Чович и председателя на конституционния съд Мате Тадич. Партиите заявиха, че ще положат съвместни усилия, за да предотратят проблемите, свързани с функционирането на изпълнителната власт и да продължат напред с провеждането на реформите. (Фена - 20/03/05; РТРС, Независне новине - 19/03/05)
