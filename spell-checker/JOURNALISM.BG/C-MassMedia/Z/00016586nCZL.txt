Пратеникът на ЕК: в Хърватия дойде време за истински реформи
		13/11/2005
		 
			ЗАГРЕБ, Хърватия -- Хърватия навлезе в нова фаза на взаимоотношенията си с ЕС и вече е време тя наистина да предприеме реформи, смята високопоставен служител на Европейската комисия. Фабрицио Барбазо, който оглавява Генерална дирекция "Разширяване" в Европейската комисия, се срещна в Загреб в петък (11 ноември) с министъра на външните раоти и европейската интеграция на Хърватия Колинда-Грабар Китарович, за да обсъдят последния доклад на ЕС за постигнатия напредък от Хърватия. Докато досега извършването на реформи в страната бе доброволно, заяви Барбазо, сега те стават задължителни и трябва да се извършват по график. Процесът по присъединяването може да бъде болезнен, но в крайна сметка ще има много положителен ефект върху страната, добави той. 
			Според други новини, управляващият Демократически Съюз на Хърватия (ХДС) е провел двудневна среща в петък и събота. В обръщение, направено на срещата, премиерът Иво Санадер е изразил задоволството си от резултатите, постигнати през двете години управление. Той е отхвърлил възможността за предсрочни избори, заявявайки, че нито ХДС, нито опозиционната Социалдемократическа партия са готови за това. (Вестник - 13/11/05; Вечерни лист, Хина - 12/11/05; Хина - 11/11/05)
