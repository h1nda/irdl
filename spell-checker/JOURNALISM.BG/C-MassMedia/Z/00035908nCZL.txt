Tурският премиер Ердоган търси кюрдска подкрепа за конституционните поправки
					05/09/2010
					 
						AНКАРА, Tурция -- На посещение в град Диарбекир в югоизточната част на страната в петък (3 септември)премиерът Реджеп Тайип Ердоган се опита да спечели кюрдска подкрепа за референдума на 12 септември за поправки в конституцията. В реч на митинг той обеща повече конституционни промени след изборите през следващата година. "След изборите през 2011 г. ще бъде създадена конституция на по-широка основа. Ние отваряме вратите [за по-нататъшни промени]," заяви Ердоган. Прокюрдската партия "Мир и демокрация" поиска от кюрдите да бойкотират референдума за реформи в съдебната система. Неотдавнашните проучвания на общественото мнение показват, че почти половината ще пренебрегнат партията си и ще гласуват с "да" за пакета от реформи. (Файненшъл Таймс, Хюриет, Заман - 04/09/10)
