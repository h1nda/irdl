Румънският премиер Търичану ще посети Италия във връзка с напрежението напоследък
					05/11/2007
					 
						БУКУРЕЩ, Румъния -- Премиерът Калин Попеску Търичану възнамерява скоро да посети Италия за разговори със своя колега Романо Проди след напражението, предизвикано от убийството на жена в Рим. Румънски гражданин е бил обвинен за побоя, довел до нейната смърт. В очевидно отмъщение дузина маскирани мъже са нападнали група румънци в предградие на Рим късно в петък, ранявайки сериозно един от тях. Италия започна депортирането на румънци с криминално минало. Румънското правителство съобщи в неделя (4 ноември) за планираното посещение на Търичану. (Найн o'клок, Гандул, Евениментул Зилеи, Котидианул - 05/11/07; AФП, Ромпрес, Hotnews.ro - 04/11/07; Ромпрес - 03/11/07)
