Хиляди се стекоха в Истанбул на погребението на убития турски журналист
					23/01/2007
					 
						ИСТАНБУЛ, Турция -- Десетки хиляди хора се наредиха по протежение на улиците на Истанбул във вторник (23 януари), за да отдадат последна почит на убития журналист Хрант Динк, докато катафалката с тялото му преминаваше от сградата на турско-арменския вестник "Агос" до арменската църква, където бе погребението. Убийството му в петък шокира страната. Полицията разпитва седем души във връзка с него, включително 17-годишния Йогюн Самаст, за когото се твърди, че е убиецът. Според съобщенията той е признал, че е убил Динк заради изказванията му във връзка с клането на арменци през Първата световна война. Опечаленото семейство на Динк призова присъстващите на погребението да не го превръщат в политическа изява. 
						Други новини -- Турската армия възобнови голяма операция срещу кюрдски бунтовници в провинция Тунджели. Военни хеликоптери транспортират подкрепления в помощ на вече разположените там 3 000 войници. Операцията, която започна миналата седмица, трябваше за кратко да бъде преустановена заради силните снеговалежи. (СиЕнЕн, Сабах - 23/01/07; AП, Уеб сайт на ООН - 22/01/07)
