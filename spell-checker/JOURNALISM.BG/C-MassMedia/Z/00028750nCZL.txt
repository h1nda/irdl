Румънската управляваща коалиция номинира новите членове на правителството
					19/12/2008
					 
						БУКУРЕЩ, Румъния -- Демократично-либералната партия (ДЛП) и Социалдемократическата партия (СДП) обявиха в четвъртък (18 декември) членовете на бъдещия коалиционен кабинет, оглавяван от Емил Бок. Единадесет от настоящите министри ще останат в кабинета, а двете партии ще си поделят по равно 20 поста в него. Към момента е вакантен само постът на министър на правосъдието. Двама ключови членове на кабинета са членовете на СДП Кристиан Дяконеску (външен министър) и Георге Поджа (министър на финансите). Всички номинирани трябва да бъдат одобрени от парламента. Като се има предвид мнозинството на двете партии там, наблюдателите не очакват никакви проблеми с утвърждаването състава на кабинета. (Ромъния Либера, Гъндул - 19/12/08; АФП, Зиаре - 18/12/08)
