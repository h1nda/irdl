Според представител на БиХ СВП отхвърля кандидатурата на Думич за държавен министър на отбраната
08/03/2004
 
БАНЯ ЛУКА, Босна и Херцеговина (БиХ) -- Председателят на Камарата на представителите (КП) към парламента на БиХ Никола Спирич заяви в неделя (7 март), че Службата на Върховния представител би отхвърлила номинацията на Драгомир Думич за новия пост на държавен министър на отбраната. Според Спирич номинацията на Думич от Сръбската демократическа партия не се радва на подкрепа от страна на международната общност. Той освен това обвини властите на Република Сръбска (РС), че не сътрудничат ефективно с Трибунал на ООН за военни престъпления, посочвайки, че Парламентът на РС не разбира, че автономната област може в скоро време да бъде санкционирана за това, че не предава на правосъдието лица, обвинени във военни престъпления.
Други новини: Камарата на народите към парламента прие в петък закон за създаване на Разузнавателна агенция на БиХ, която ще събира, анализира и разпределя разузнавателна информация. Този вариант на закона трябва тепърва да се хармонизира с версията, приета вече от КП. (Източници на СВП - 08/03/04; ПБС БиХ, РТРС, Сърна, Би Би Си - 07/03/04; ПБС БиХ - 05/03/04)
