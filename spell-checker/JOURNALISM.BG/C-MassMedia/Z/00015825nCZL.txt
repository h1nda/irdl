Лидерката на германската опозиция се изказа срещу кандидатурата на Турция за членство в ЕС 
		05/09/2005
		 
			БЕРЛИН, Германия -- Лидерката на германската консервативна опозиция Анхела Меркел заяви в телевизионен дебат с канцлера Герхард Шрьодер в неделя (4 септември), че Турция трябва да получи по-скоро статут на привилегировано партньорство, а не на пълноправно членство в ЕС. Според Меркел би било несправедливо да се започнат преговори през следващия месец с презумпцията, че те ще доведат до членство на Турция в ЕС, а по-късно целият процес да бъде спрян, когато парламентите на няколко страни-членки отхвърлят окончателното решение. Шрьодер заяви, че неговата опонентка не разбира геостратегическото значение на Анкара. (Блумберг - 05/09/05)
