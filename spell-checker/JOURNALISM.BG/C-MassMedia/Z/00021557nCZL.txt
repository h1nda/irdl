МНТБЮ все още не може да се произнесе по конфликта на интереси в процеса срещу трима хърватски генерали 
					11/02/2007
					 
						ЗАГРЕБ, Хърватия - След изслушване, продължило няколко часа в петък (9 февруари), Трибуналът на ООН за военни престъпления (МНТБЮ) не успя да вземе решение дали при тримата адвокати в делото срещу тримата хърватски генерали - Анте Готовина, Иван Чермак и Младен Маркач има конфликт на интереси. Въпросът бе повдигнат миналата есен. Един от адвокатите бе министър на правосъдието по времето, когато бе връчен обвинителния акт срещу Готовина, факт, който предизвика възражения от екипа на защитата му. Процесът срещу тримата генерали е насрочен за 7 май. 
						В други новини Хина съобщи в неделя, че правителството е поискало от свои правни експерти да внесат отново иска на Хърватия за статут "приятел на съда" в делото срещу генералите. МНТБЮ отхвърли иска през октомври миналата година. (Вечерни Лист - 11/02/07; Хина - 10/02/07)
