Председателството на БиХ номинира Спирич за премиер
					28/12/2007
					 
						САРАЕВО, Босна и Херцеговина (БиХ) -- Тристранното председателство съобщи в четвъртък (27 декември), че е номинирало Никола Спирич за премиер на централното правителство. Спирич подаде оставка на 1 ноември след спор с Мирослав Лайчак, Върховният представител на международната общност, който наблюдава процеса към стабилност и демокрация. Спорът бе решен в края на ноември, когато всички големи партии официално приеха предложените промени, които ще попречат на политиците да блокират решенията, като напускат парламента. Номинацията на Спирич се очаква да бъде одобрена от централното правителство. Неговото ново правителство се очаква да бъде буквално идентично с предишното.
						Други новини - Министърът на отбраната Селмо Чикотич заяви в интервю за "Независне Новине" в четвъртък, че неговата страна може да бъде поканена да се присъедини към НАТО между 2012 и 2015 г. Насрочването на действителното присъединяване ще зависи от хода на реформите и от сътрудничеството на БиХ с Трибунала на ООН за военни престъпления, добави той. (Дневни Аваз, Независне Новине - 28/12/07; AФП, ДВ , РТРС, НТВ Хаят, Tанюг, Фена, Ройтерс, ХИНА, Независне Новине - 27/12/07)
