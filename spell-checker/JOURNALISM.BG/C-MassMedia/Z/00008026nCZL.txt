Върховният представител за БиХ се обявява против депортирането на роми-бежанци
18/08/2003
 
САРАЕВО, Босна и Херцеговина (БиХ) -- Службата на Върховния представител (СВП) в БиХ се обяви против исканията за депортиране на роми-бежанци в Приедор, се посочва в съобщение на БХТВ1 от събота (16 август). Ромско население от Косово се е придвижило към града през последните четири години в търсене на по-добри условия за живот. Местна ромска асоциация обаче е изпратила искане до СВП, в което се настоява за извеждането на бежанците, позовавайки се на нарасналата престъпност, за която според асоциацията несправедливо се обвинява местното ромско население. Телевизионни репортажи показват новонастанили се семейства в Приедор, които живеят при изключително трудни условия, намирайки подслон в стари същи без течаща вода и електричество. СВП се опасява, че връщането на бежанците обратно в Косово може единствено да влоши още повече тежкото им положение. (БХТВ 1, Би Би Си - 16/08/03)
