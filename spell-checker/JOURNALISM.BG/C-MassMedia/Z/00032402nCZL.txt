Турският премиер Ердоган отрече правителството да е подслушвало телефони на съдии
					17/11/2009
					 
						АНКАРА, Турция -- В понеделник (16 ноември) министър-председателят Реджеп Тайип Ердоган отхвърли твърденията, че неговото правителство незаконно е подслушвало телефоните на висши магистрати. Медиите съобщиха миналата седмица, че представители на правителството са подслушвали разговори на различни висши съдебни служители и са се опитали да поставят подслушвателни устройства на телефоните на Върховния касационен съд на Турция. Предполага се, че държавните служители са подозирали, че магистратите са замесени в заговор за сваляне на кабинета. "Не са предприемани никакви действия без съдебно решение", заяви Ердоган пред репортери в Анкара. Главният прокурор Абдуррахман Ялчънкая е започнал разследване по случая. (Хюриет, ДПА, ИТАР-ТАСС - 16/11/09)
