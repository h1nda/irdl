Черна гора и Косово установиха дипломатически отношения
					15/01/2010
					 
						ПОДГОРИЦА, Черна гора -- Правителството съобщи в петък (15 януари), че е установило дипломатически отношения с Косово чрез размяна на писма между външните министерства. Черна гора призна независимостта на Косово на 9 октомври 2008 г. Миналия месец Сърбия помоли Подгорица да се въздържи от установяване на дипломатически отношения с Прищина, докато Международният съд в Хага не вземе решение относно валидността на едностранната декларация за независимост на Косово от Сърбия. (РТЧГ, Мина, Бета, Б92, Танюг - 15/01/10)
