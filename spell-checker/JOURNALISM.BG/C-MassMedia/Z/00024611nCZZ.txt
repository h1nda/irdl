Наука и технологии: USAID дари компютърно оборудване на македонското министерство на правосъдието 
					19/11/2007
					С помощта на USAID Македония изгражда информационен център, който ще осигурява на цялата съдебна власт достъп до статистически данни. Още от седмицата: археолози откриха най-старата работилница за желязо в света.
					 
						
Ново оборудване ще свързва всички сектори от съдебната система на Македония. [Гети Имиджис]
						USAID направи дарение от компютърно оборудване на македонското министерство на правосъдието. Оборудването ще се използва в информационен център, който ще свързва всички сектори на съдебната система, осигурявайки достъп до статистически данни на цялата македонската съдебна власт. 
						*** 
						На 10 ноември в Сараево се проведе семинар за развитието на околната среда в Босна и Херцеговина (БиХ). Участниците се съгласиха, че БиХ трябва да инвестира повече в развитието на възобновяеми енергийни източници, подобряване на енергийната ефективност и модернизиране на депата за съхранение на отпадъци. 
						 *** 
						Едва 13 % от населението на Сърбия използва интернет, съобщи сръбското министерство на далекосъобщенията и информацията в сряда (14 ноември). Според министерството високите цени на достъпа до интернет и недостигът на информация на сръбски език за ключовите фактори за това. 
						*** 
						Представители на Черногорската академия на науките и изкуствата и на Полската академия на науките подписаха в понеделник (13 ноември) договор за научно сътрудничество между двете институции. Той бе подписан по време на посещението във Варшава на делегация от Черногорската академия на науките. 
						 *** 
						При разкопки в централната черноморска провинция Чорум, Турция, археолози откриха работилница за желязо, която се смята за най-старата в света. Работилницата, датираща от бронзовата епоха, разкрива важни свидетелства за живота на хетите. 
						*** 
						
България и Словакия подписаха миналата седмица договор за сътрудничество в сферата на промишлеността, техниката и технологиите. Споразумението има за цел да засили участието на частния сектор в промишления и технологичния растеж на двете страни. 
						
(Различни източници – 12/11/07-19/11/07)
