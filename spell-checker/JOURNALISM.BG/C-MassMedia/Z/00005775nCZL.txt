В Сараево се провежда първата среща на омбудсмани от Западните Балкани
26/01/2003
 
САРАЕВО, Босна и Херцеговина (БиХ) -- Първата по рода си среща на омбудсмани от Западните Балкани - БиХ, Словения, Хърватска, Македония и Албания - се проведе в Сараево в събота (25 януари). Целта на срещата бе засилване на сътрудничеството. Омбудсманите разгледаха и проблеми на държавната администрация във всяка една страна и набелязаха мерки, които могат да бъдат използвани за подобряване работата и ефективността на държавните служители. Участниците постигнаха съгласие за тяхната основна задача, а именно популяризиране и прилагане на законите за свободата на достъпа до информация.
В други новини, в петък албанският президент Алфред Моисиу покани своите колеги от Македония и Хърватска, Борис Трайковски и Стипе Месич, да посетят Тирана, за да обсъдят регионалната сигурност и общия стремеж на трите страни за членство в НАТО. (Хина - 25/01/03; МИА - 24/01/03)
