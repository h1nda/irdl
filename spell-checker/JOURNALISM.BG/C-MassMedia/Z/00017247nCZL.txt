Турция съобщава за първите успехи срещу птичия грип
					15/01/2006
					 
						АНКАРА, Турция -- Официални представители на Турция и СЗО съобщиха в събота (14 януари) за първите три случаи на хора, напълно възстановили се от щама H5N1 на вируса на птичи грип. Лекари заявиха, че са окуражени от факта, че ранното откриване на вируса и използването на тамифлу, единствената съществуваща ваксина, изглежда действат добре при пациенти с добра имунна система. Дванайсет души остават хоспитализирани, но състоянието на нито един от тях не е сериозно. 
						Други новини - Мехмет Али Агджа, който извърши атентат срещу Папа Йоан Павел ІІ през 1981 г. не се яви в полицията в Истанбул за редовна проверка, след освобождаването му от затвора в началото на тази седмица. В петък губернаторът на Истанбул Муамер Гюлер заяви, че може би ще бъде издадена заповед за арест. В съобщения в местните медии се казва, че няма информация за местонахождението на Агджа и че мобилният телефон на неговия адвокат е изключен. (AП, Ройтерс - 15/01/06; TurkishPress.com, Turks.US - 14/01/06)
