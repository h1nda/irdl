Съд в БиХ потвърди оправдателната присъда на бивш министър на правосъдието
					05/02/2010
					 
						САРАЕВО, Босна и Херцеговина (БиХ) -- Апелативна камара потвърди в четвъртък (4 февруари) оправдателната присъда на бившия босненски сръбски министър на правосъдието Момчило Мандич, който бе обвинен във военни престъпления и престъпления против човечеството, извършени по време на босненския конфликт от 1992-1995 г. През 2007 г. съд от по-долна инстанция призна Мандич за невинен поради липса на доказателства. Делото включва обвинения в нападение на босненската сръбска полиция срещу център за обучение на министерството на вътрешните работи в Сараево през 1992 г. и престъпления, извършени в няколко изправителни заведения. Апелативната камара отхвърли опита на прокуратурата да отмени оправдателната присъда. (РТРС, СРНА, БХРТ, Онаса, Дневни Аваз - 04/02/10)
