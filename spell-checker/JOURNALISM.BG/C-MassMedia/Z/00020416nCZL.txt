Македонското правителство представи комуникационната си стратегия за интеграция в ЕС
					26/10/2006
					 
						СКОПИЕ, Македония -- На пресконференция в сряда (25 октомври) вицепремиерът по европейските въпроси Габриела Коневска-Трайковска представи комуникационната стратегия на правителството за интеграция в ЕС за периода 2006-2010 г. Целта на документа е да се повиши информираността на обществото и разбирането на процеса на интеграция, да се изгради доверие в съответните македонски и европейски институции и да се осигури подкрепата на страните, членки на ЕС. 
						Коневска-Трайковска каза, че в съответствие с политиката на ЕС за преки връзки с обществеността ще има специални правителствени екипи, които ще обикалят страната. Те ще разговарят с местните власти и с граждани и ще разясняват необходимостта от интеграция в ЕС и свързаните с това задължения и реформи. Последните проучвания показват, че над 90 % от хората подкрепя процеса на присъединяване към ЕС, каза Коневска-Трайковска. (Макфакс, A1 TВ - 25/10/06)
