Великобритания подкрепя кандидатурата на България за присъединяване в еврозоната
					09/02/2010
					 
						ЛОНДОН, Великобритания -- След среща в понеделник (8 февруари) с британския си колега Гордън Браун българският министър-председател Бойко Борисов каза, че София може да разчита на пълната подкрепа на Лондон в усилията си за присъединяване към еврозоната и за привличането на британски инвестиции в различни сектори, включително в енергетиката и туризма. Двамата държавници са обсъдили също така продължаващата блокада от страна на гръцките фермери на границата между Гърция и България и достъпа на българите до британския пазар на труда. Понастоящем българските работници нямат свободен достъп до този пазар. 
						По-рано същия ден Борисов съобщи, че британски инвестиционен фонд ще инвестира около 50 милиона евро в построяването на завод за производство на електромобили близо до Стара Загора. (БНР, Дарик, БНТ - 08/02/10)
