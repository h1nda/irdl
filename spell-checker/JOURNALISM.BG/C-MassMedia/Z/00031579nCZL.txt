Германецът Бентлер поема командването на КФОР
					09/09/2009
					 
						ПРИЩИНА, Косово -- Във вторник (8 септември) германският генерал-лейтенант Маркус Бентлер пое поста на командващ на КФОР от своя италиански предшественик генерал Джузепе Емилио Гай. По време на церемонията в Прищина Бентлер заяви, че КФОР ще продължи своето сътрудничество с институциите в Косово и с международните мисии там. КФОР планира да намали числеността си от сегашните 14 000 на около 10 000 военнослужещи през следващата година с последващи допълнителни съкращения.
						Други новини -- Късно вечерта в понеделник беше съобщено за взрив близо до частна къща в северната, доминирана от сърбите част на Митровица. Полицията е открила парчета експлозив на мястото и е разпитала свидетели. (Коха Диторе, Експрес, Косова Сот - 09/09/09; Кохавижън, РТК - 08/09/09)
