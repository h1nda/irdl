Наводнения оставиха откъснати стотици домове в Северозападна Албания
					05/01/2010
					 
						ТИРАНА, Албания -- Около 200 къщи останаха откъснати от останалата част на страната поради наводненията в северозападната област Шкодра, където бяха наводнени 750 имота. Покачващото се ниво на водата, идваща от водноелектрическата централа „Вау Дейес”, причини наводняването на села край река Дрин. Армията изпраща продоволствие до някои от домовете с лодки. (Гласът на Америка, Топ Ченъл, Шекули, Ора Нюз - 04/01/10)
