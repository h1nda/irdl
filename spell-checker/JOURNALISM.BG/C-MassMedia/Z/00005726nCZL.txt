Гърция ще назначи съдии по делото "17 Ноември" следващия месец
21/01/2003
 
АТИНА, Гърция -- Съдийската комисия, която ще разглежда случая "17 Ноември", ще бъде назначена на 3 февруари, според съобщение на Атинския градски съд. Съдиите и прокурорите ще бъдат избирани чрез жребий в закрито заседание, за да се избегне всякакъв опит за корупция. Терористичната организация "17 Ноември" е обвинена в изнудване и шантаж на висши гръцки служители. Властите разследват и връзките между групировката и някои гръцки бизнесмени, подозирани във финансиране на терористични дейности. Съдът вече призова за разпит Мариана Лацис, дъщеря на влиятелния корабособственик Янис Лацис. (Атинска новинарска агенция, Македонска новинарска агенциа - 20/01/03)
