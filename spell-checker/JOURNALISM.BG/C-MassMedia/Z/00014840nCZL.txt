Ръководителят на ПМЕС приема извинението на директора на полицията в РС за твърденията му, свързани с тероризма
					08/06/2005
					 
						САРАЕВО, Босна и Херцеговина (БиХ) -- Ръководителят на Полицейската мисия на ЕС (ПМЕС) Кевин Карти е приел извинението на директора на полицията в Република Сръбска (РС) Драгомир Андан и оттеглянето на спорните му твърдения, се казва в изявление на ПМЕС от вторник (7 юни). В изявлението се изказва задоволството на Карти от писмо на Андан, в което той признава, че не разполага с доказателства в подкрепа на твърдението си, че радикални ислямски групи от БиХ имат връзка с бомбените атентати в мадридските влакове през 2004 г..
						Други новини: Във вторник генерал-майор Новак Джукич предаде поста началник-щаб на армията на РС на заместник-командващия, полковник Драган Вукович. Постоянният щаб на НАТО в БИХ и ЕУФОР освободиха миналата седмица Джукич за това, че не е предприел адекватни действия в отговор на инцидентите през април по време на две клетвени церемонии на армията на РС. (Независне новине, Дневни аваз - 08/06/05; РТРС, ПБС БиХ - 07/06/05)
