Турция отваря вратите за кипърските гърци
18/05/2003
 
АНКАРА, Турция -- Премиерът Реджеп Тайип Ердоган заяви в събота (17 май), че Турция ще вдигне ограниченията за влизане в страната на кипърските гърци. От четвъртък жителите на гръцката част на разделения остров няма да се нуждаят от входни визи за Турция. Той призова Гърция да приеме аналогични мерки спрямо кипърските турци. Ердоган каза, че целта на мерките е още повече да се засили доверието, след като през април бяха отменени ограниченията за пътуване между двете части на острова. Рауф Денкташ, президент на "Турската република на Северен Кипър", заяви, че решението е навременно и подходящо. (АП, АФП, Би Би Си, НТВ, Анатолия - 17/05/03)
