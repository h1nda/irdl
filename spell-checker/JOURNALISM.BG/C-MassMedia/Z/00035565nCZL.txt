Черна гора представи стратегията си за борба с корупцията 
					06/08/2010
					 
						ПОДГОРИЦА, Черна гора -- В четвъртък (5 август) правителството официално представи на Европейската комисия (ЕК) своята стратегия и план за действие за борба с корупцията и организираната престъпност. ЕК ще даде оценката си за документите през есента. Ръководителят на делегацията на ЕК в Подгорица Леополд Маурер каза, че борбата срещу тези явления е от решаващо значение при изпълнението на политическите критерии за членство в ЕС. Няколко неправителствени организации обаче разкритикуваха правителството, че не е взело предвид техните предложения по стратегията и че е изготвило плана за действие без тяхното участие. По-рано експерти на ЕС заявиха, че в предварителния вариант на стратегията липсват поставени цели, крайни срокове и механизми за контрол и наблюдение. (Портал Аналитика, ПЧНЕН, РТЧГ, Радио Свободна Европа - 05/08/10)
