ЮЛЕКС: предстоят арести в Северно Косово
					18/07/2010
					 
						ПРИЩИНА, Koсово -- ЮЛЕКС ще започне да арестува хора, замесени в организираната престъпност в Северна Митровица, съобщи в петък (16 юли) заместник-ръководителят на ЮЛЕКС Рой Рийв по време на неформална дискусия за "Сигурността и перспективите в Северно Косово". Рийв добави, че се води разследване на два неотдавнашни инцидента в северната част на страната. При първия един човек е загинал, след като ръчна граната е била хвърлена срещу сръбска демонстрация в Митровица в началото на юли, а при втория сръбският депутат в косовския парламент Петар Милетич бе прострелян и ранен. На дискусията вицеприемиерът на Косово Хайредин Кучи отново призова сърбите да признаят независимостта на Косово и да не стават заложници на инструкциите, които идват от Белград. (Aлсат M, Клан Косова - 16/07/10)
