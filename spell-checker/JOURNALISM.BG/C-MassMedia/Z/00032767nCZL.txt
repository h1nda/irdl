Полицията използва сълзотворен газ срещу протестиращи в Анкара
					17/12/2009
					 
						АНКАРА, Турция -- Полицията използва в сряда (16 декември) сълзотворен газ, за да разпръсне стотици бивши работници в държавната компания за производство на цигари и алкохолни напитки „ТЕКЕЛ”, които протестираха в Анкара срещу съкращенията на работни места в компанията. Служителите на реда използваха също така палки и щитове, за да отблъснат тълпата през втория ден на протести пред централата на управляващата Партия на справедливостта и развитието. Няколко работници и журналисти бяха хоспитализирани със симптоми, породени от сълзотворния газ. (Заман - 17/12/09; АП, Си Ен Ен Тюрк - 16/12/09)
