Гръцкото правителство готви законопроект за регулиране на емигрантския статут
					13/02/2005
					 
						АТИНА, Гърция -- От министерството на вътрешните работи съобщиха в петък (11 февруари), че се работи по нов законопроект за регулиране на статута на емигрантите, който ще бъде включен в дневния ред на парламента следващия месец. Според съобщението законът ще цели да уреди положението на около 200000 емигранти, които са в Гърция от няколко години и отговарят на някои условия, но не притежават разрешения за постоянно жителство. Една от мерките предвижда да слее разрешенията за работа и жителство, което ще намали количеството на молбите и ще подобри бюрократичния процес. (Катимерини - 12/02/05)
