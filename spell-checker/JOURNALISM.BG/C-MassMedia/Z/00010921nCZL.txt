Външният министър на Сърбия-Черна Гора Драшкович предупреждава за възможна изолация и екстремизъм
26/05/2004
 
ПОРТОРОЖ, Словения -- Външният министър на Сърбия-Черна Гора Вук Драшкович предупреди, че продължаващата международна изолация на страната може да породи екстремизъм и нестабилност. Освен това той заяви, че победата на "ретроградните екстремистки партии" на президентските избори през следващия месец би представлявала драматична крачка назад. Драшкович призова всички демократични партии в Сърбия да се обединят срещу ултранационалистическите радикали и техния кандидат Томислав Николич. Драшкович бе в Любляна за среща на външните министри на 17-членната Централно-европейска инициатива.
Други новини: сръбският министър на финансите Младжан Динкич съобщи, че правителството планира да предложи намаляване на корпоративния данък от 14 на 10 %, което би го превърнало в най-ниския в Европа. Според Динкич това действие би привлякло чуждестранни инвестиции и би обезкуражило укриването на данъци. (АФП, ЮПИ - 25/05/04)
