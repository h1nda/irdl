Четирима пуснати временно на свобода обвиняеми на МТВПБЮ се завърнаха в Белград
					17/04/2005
					 
						БЕЛГРАД, Сърбия-Черна гора -- Бившите сръбски президент Милан Милутинович, началник-щаба на югославската армия Драголюб Ожданич, югославски вицепремиер Никола Сайнович и генерал от сръбската армия Владимир Лазаревич пристигнаха в Белград в петък (15 април) вечерта, след като бяха освободени от Хага под гаранция. Четиримата ще останат в Белград до започването на техните процеси в хагския трибунал. 
						Също в петък, по време на явяването си пред хагския трибунал бившият заместник-началник на военната полиция на Република Сръбска във Фока Гойко Янкович пледира за невиновност по 14 пункта за военни престъпления. Той се предаде миналия месец, поставяйки край на близо девет години укриване. 
						Отделно, бившият генерал от армията на РС Радивое Милетич пледира за невиновност в петък по обвинения за военни престъпления, свързани с клането в Сребреница през 1995 г. Неговото явяване пред хагския трибунал стана след две отлагания миналия месец. (Данас, НТВ Хаят - 16/04/05; Б92, Бета, ПБС БиХ, АФП - 15/04/05)
