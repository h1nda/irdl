Караманлис и Христофиас обсъдиха кипърския въпрос в Атина
					06/03/2008
					 
						АТИНА, Гърция -- В сряда (5 март) министър-председателят Костас Караманлис изрази надежда, че ще бъде намерена възможност за решаване на кипърския въпрос до края на тази година. Неговият коментар бе направен след среща с новия кипърски президент Деметрис Христофиас. Двамата лидери се обединиха около мнението, че планът за обединение на острова, предложен преди няколко години от бившия генерален секретар на ООН Кофи Анан, вече не е валиден. Христофиас призова също така Турция да не се меси в преговорите между гръцката и турската общност в Кипър. "Важно е Турция да предостави свобода на кипърците да разговарят за бъдещето на тяхната обща родина", каза Христофиас. Той определи преговорите за обединението като свой главен приоритет. (Филефтерос, АФП, АНА-МПА, Си Ен Ей - 05/03/08)
