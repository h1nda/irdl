МГС заяви, че децентрализацията е шансът на годината за косовските сърби
					14/04/2009
					 
						ПРИЩИНА, Косово -- Международната гражданска служба (МГС) заяви на сръбската общност в Косово, че процесът на децентрализация е нейният шанс на годината. "Предложението е на масата. Само от косовските сърби зависи да преценят и да приемат това предложение", заяви във вторник (14 април) говорителят на МГС Кай Мюлер-Бернер. Планът за децентрализация предвижда създаването на пет плюс една общини със сръбско мнозинство. Лидерите на косовските сърби обаче заявиха, че тяхната общност няма да подкрепи този процес, защото той се ръководи от правителството на Косово и МГС. Те поискаха неутралитет под ръководството на Европейския съвет.
						Други новини -- във вторник ЮЛЕКС поиска от правителството да ускори приемането на законодателство, което да укрепи механизмите за защита на свидетелите. Искането, направено от говорителя на ЮЛЕКС Карин Лимдал, идва в момент, когато ЮЛЕКС ускорява прегледа на делата за военни престъпления. Механизмът за защита на свидетелите се смята за ключов елемент от съдебните реформи, свързани с военните престъпления и борбата с организираната престъпност. (Зери, Косова Сот, Коха Диторе, Кохавижън, Телеграфи, Косовалайв - 14/04/09; Радио Свободна Европа - 13/04/09)
