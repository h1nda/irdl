Румънски студенти искат деканите да бъдат проверени за сътрудничество със "Секуритате"
					08/08/2006
					 
						БУКУРЕЩ, Румъния -- Румънският студентски съюз и Националната федерация за образование поискаха в понеделник (7 август) от Националния съвет за проучване на архивите на "Секуритате" (НСПАС) да проучи досиетата на университетските декани и ректори за евентуално сътрудничество със службите за сигурност на страната от комунистическата епоха. Те предадоха списък с 56 високопоставени служители от държавни университети. Докато студентите да твърдят, че целта им е да прочистят системата от бивши сътрудници на "Секуритате", Националният съвет на деканите отхвърли искането им като опит за предизвикване за публична сензация.
						Междувременно НСПАС проверява досиетата на 29 политици за връзки със "Секуритате". Сенатор Разван Теодореску от Социалдеморкатическата партия бе оневинен за всякакви връзки и сега заплашва да съди местния вестник "Ромъния Либера", който бе подхвърлил информацията за неговото сътрудничество. НСПАС потвърди в понеделник по-ранното си определение, че лидерът на Консервативната партия Дан Войкулеску се е занимавал с политически шпионаж за "Секуритате". (Зиуа, Котидианул - 08/08/06; Медиафакс - 07/08/06)
