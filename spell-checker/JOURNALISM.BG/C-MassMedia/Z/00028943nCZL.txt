Съобщение: ССК ще започне работа на 21 януари
					11/01/2009
					 
						ПРИЩИНА, Косово -- Новосъздадените Сили за сигурност на Косово (ССК) ще започнат да действат на 21 януари, съобщиха медиите в събота (10 януари). Според високопоставен служител на ССК настоящият Корпус за защита на Косово (КЗК) ще бъде разпуснат на 20 януари и ССК ще поемат задълженията му един ден по-късно. Наблюдателите очакват президентът Фатмир Сейдиу да назначи най-малко шестима генерали в командването на ССК до 20 януари. НАТО ще контролира обучението на силите. (Блиц, Зери, БТА - 10/01/09)
