Хърватските лидери обсъдиха международните правни спорове на страната
					05/04/2006
					 
						ЗАГРЕБ, Хърватия - Президентът Стипе Месич, премиерът Иво Санадер и председателят на парламента Владимир Шекс се срещнаха във вторник (4 април), за да обсъдят международните правни спорове, в които страната участва. По-късно Месич заяви, че основна тема на разговорите са били двустранните спорове със Словения и в частност искането на Хърватия за връщане на депозитите в бившата югославска "Люблянска Банка", както и споровете за морските граници. Санадер отново подчерта, че Загреб ще продължи да настоява за изплащане на индивидуални обезщетения и ще отхвърли предложението на Словения да разглежда проблема с банката като част от по-широкия процес на приемственост от бившите югославски републики. (ХРT, ХИНA - 04/04/06)
