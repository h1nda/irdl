Хърватска опозиционна лидерка подаде оставка заради скандал 
					09/11/2006
					 
						ЗАГРЕБ, Хърватия -- В сряда (8 ноември) Ингрид Античевич-Маринович, заместник-председател на основната опозиционна партия - Социалдемократическата (СДП) - обяви, че подава оставка. Бившият министър на правосъдието каза, че е подала оставка, за да не бъде уронен имиджът на СДП заради скандал, свързан със съпруга й, адвоката от Задар Марко Маринович. По-рано тази седмица пресата в Загреб съобщи, че Маринович е разследван за опити през 2002 г. да използва позицията на жена си в правителството, за да повлияе на дела, свързани с негови клиенти. Тя отхвърля обвиненията. 
						Също в сряда премиерът Иво Санадер увери гостуващата в страната мисия на МВФ, че правителството му смята да запази строгата си фискална политика дори и след като сегашното стендбай споразумение за 141,3 млн. изтече следващата седмица. За да се запази фискалната дисциплина, бюджетният дефицит догодина трябва да бъде 2,8 % от БВП - по-нисък от планираните за тази година 3 %. (Весник, Вечерни Лист, Пословни Дневник - 09/11/06; ХРТ - 08/11/06)
