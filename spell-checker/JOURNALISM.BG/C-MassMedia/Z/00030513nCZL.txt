Босненските малцинства ще съдят БиХ
					07/06/2009
					 
						САРАЕВО, Босна и Херцеговина (БиХ) -- Босненски евреин и етнически ром са завели дело срещу БиХ в Европейския съд за човешки права (ЕСЧП) в опит да бъде отхвърлена клауза в конституцията, според която представители на малцинствата не могат да се кандидатират за място в тристранното председателство. Само сърби, мюсюлмани и хървати могат да се кандидатират за тези места. Делото бе заведено от Якоб Финци, лидер на еврейската общност в страната и Дерво Сейдич, член на Съвета на ромите в БиХ. Те твърдят, че разпоредбата нарушава Европейската конвенция за човешки права, както и свързаните с нея конвенции на ООН и международни договори. Решението на ЕСЧП се очаква през септември. 
						Други новини - В петък (5 юни) прокурорите предявиха обвинения срещу бившия босненски сръбски полицай Желко Иванкович за геноцид и военни престъпления, извършени по време на конфликта през 1992-1995 г. Иванкович, бивш член на специалната босненска сръбска полицейска част, е обвинен в участие в убийствата на най-малко 1000 босненски мюсюлмани в склад в Сребреница. (Ройтерс, Явно, ЕТА, РТС, Taнюг, AП - 05/06/09)
