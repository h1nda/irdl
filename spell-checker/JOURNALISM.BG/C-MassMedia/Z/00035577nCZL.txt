Франция събаря нелегални лагери на роми
					08/08/2010
					 
						ПАРИЖ, Франция -- Властите започнаха да събарят незаконни ромски лагери в петък (6 август) по заповед на президента Никола Саркози. Първият лагер, набелязан за събаряне, в който живеят 100 румънски цигани, се намира в Сен Етиен в централната част на страната. Париж съобщи миналия месец, че планира да премахне 300 незаконни цигански лагери в рамките на три месеца и да репатрира роми, които са извършили престъпления. Тази мярка бе взета след сблъсъци, белязани от насилие, между роми и полицията в началото на юли. (Би Би Си, AФП, HotNews - 06/08/10)
