Двама румънски войници бяха убити в Афганистан
					24/06/2010
					 
						КАБУЛ, Афганистан -- Двама румънски войници бяха убити в Южен Афганистан в сряда (23 юни), съобщи министерството на отбраната в Букурещ. Те са загинали на място, когато тяхното превозно средство е било поразено от самоделно взривно устройство на път към Кандахар. Румъния има 1 200 военнослужещи в Афганистан, които изпълняват задачи главно в южната част на страната. 
						Съседна България съобщи в сряда, че в началото на септември ще изпрати още 65 военнослужещи, които ще се присъединят към водените от НАТО сили в Афганистан. Десет от тях ще бъдат медицински персонал в Кабул и Кандахар, а десет други ще бъдат инструктори за обучението на местната армия. Останалите ще се присъединят към част, охраняваща летището в Кандахар. Понастоящем България има 527 войници в Афганистан, включително 310 на летището. (Адевърул - 24/06/10; АП, Hotnews.ro, Журналул Национал - 23/06/10)
