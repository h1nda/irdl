Румънската опозиция внесе вот на недоверие срещу правителството 
					09/03/2011
					 
						БУКУРЕЩ, Румъния – В сряда (9 март) опозицията внесе вот на недоверие срещу правителството, след като то реши да започне ускорена процедура за приемането на кодекса на труда. Вотът на недоверие ще се състои на 16 март, съобщи във вторник председателят на Камарата на представителите Роберта Анастасе. Мирча Душа, лидер на групата на Социалдемократическата партия в парламента, каза на пресконференция в сряда, че искането „критикува обидния начин, по който правителството на Бок се опитва да прокара този законопроект..., който изобщо не е спешен.” Министър-председателят Емил Бок се обърна към парламента във вторник с искане за вот на доверие по тази процедура за отчетност и го получи, въпреки че депутатите от опозицията отказаха да участват. (Агерпрес - 09/03/11; Медиафакс, Hotnews.ro - 08/03/11)
