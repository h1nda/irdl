Гърция е обхваната от нова стачна вълна
					15/05/2008
					 
						АТИНА, Гърция -- Нова вълна от стачки започна в Гърция в четвъртък (15 май). Стачките, организирани от най-големия профсъюз в страната, ГССЕ, са в знак на протест срещу неотдавнашните приватизации, включително сделката, сключена от държавната телекомуникационна компания ОТЕ с германския "Дойче Телеком", както и срещу пенсионната реформа и високите цени на дребно. ОТЕ и пристанищата спряха работа за 24 часа. Служителите на държавната електроразпределителна компания (ДЕИ), националната пощенска служба (ЕЛТА), авиопревозвача "Олимпик Еърлайнс" и компанията за водоснабдяване и канализация на Атина спряха работа за пет часа, което бе малко повече от времето, за което напуснаха работните си места служителите в публичния сектор. Банките също бяха затворени. (ДПА - 15/05/08; АНА-МПА, АП - 14/05/08)
