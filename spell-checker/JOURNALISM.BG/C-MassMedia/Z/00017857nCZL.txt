Босненски сръбски съд осъди военнопрестъпник на 20 години затвор
					10/03/2006
					 
						БАНЯ ЛУКА, Босна и Херцеговина (БиХ) -- В четвъртък (9 март) босненски сръбски съд осъди сърбин на 20 години затвор за военни престъпления, извършени по време на конфликта от 1992-1995 г. Миланко Вуянович, на 48 г., бе осъден за убийството на петима цивилни мюсюлмани в село в северната част на страната през октомври 1992 г. Това е едва втората присъда, произнесена по дело за военни престъпления в Република Сръбска. (Независне новине - 10/03/06; Ройтерс, Фена, ПБС БиХ - 09/03/06)
