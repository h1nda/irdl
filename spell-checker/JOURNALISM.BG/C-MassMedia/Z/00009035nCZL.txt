Гърция е извадена от списъка на държавите, които имат проблеми с трафика на хора
12/11/2003
 
АТИНА, Гърция -- Гърция е била извадена от списъка на държавите, които са цитирани от САЩ поради неспособността си да ограничат трафика на хора. Генералният секретар на МВнР за международни икономически отношения Димитрис Долис съобщи новината във вторник (11 ноември) след срещи във Вашингтон. Той каза, че Държавният департамент на САЩ е отбелязал положителните стъпки в борбата срещу трафика.
Други новини: гръцкият военен министър Янос Папандониу отхвърли възможността да се въведе задължителна военна служба за жените. Той категорично заяви, че службата ще остане доброволна за тях. (Катимерини, АФП - 11/11/03)
