Българската избирателна комисия отхвърли искането за регистриране на медицинските сестри като кандидати за ЕП 
					16/04/2007
					 
						СОФИЯ, България -- Централната избирателна комисия (ЦИК) отхвърли в събота (14 април) искането на партията "Ред, законност и справедливост" за регистриране на петте български медицински сестри, осъдени на смърт в Либия, като кандидати в предстоящите избори за Европейски парламент. ЦИК се позова на законовото изискване, че кандидатите трябва да са живели в България или в друга страна от ЕС през последните две години. 
						Партията заяви, че ще обжалва решението пред Върховния административен съд. България ще избира своите депутати в ЕП на 20 май. (Новинар - 16/04/07; Медиапул - 15/04/07; Стандарт - 14/04/07)
