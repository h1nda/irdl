Албанският премиер Бериша приветства подкрепата на опозицията
					13/05/2008
					 
						ТИРАНА, Албания -- Министър-председателят Сали Бериша приветства готовността на опозицията за промяна на конституцията в частта й за имунитета на депутатите. "Ние публично се договорихме с ръководителя на Социалистическата партия (СП) Еди Рама да разрушим стената на имунитета в Албания", каза Бериша в понеделник (12 май) на заседание на своята управляваща Демократическа партия (ДП). Той каза, че подкрепата на опозицията показва политическа зрялост и желание да се демонстрира, че всички са равни пред закона. Той подчерта, че такива реформи ще помогнат на Албания да се придвижи към членство в ЕС.
						Председателят на германския парламент Норберт Ламерт се изказа в подобен дух по време на своята визита в Тирана в понеделник. Председателят на Бундестага каза: "Промените са възможни, но те изискват време и са предварително условие за присъединяването към ЕС. Само промените могат да направят интеграцията възможна." (Шекули - 13/05/08; Телеграфи, Топ-Ченъл, Топ Нюз, ТВШ, BallkanWeb - 12/05/08)
