Бившият командир от АОК Красничи бе осъден за престъпления срещу свои косовски сънародници
					11/08/2006
					 
						ПРИЩИНА, Косово, Сърбия -- Съд на ООН в Гниляне осъди в четвъртък (10 август) на седем години лишаване от свобода бившия командир от "Армията за освобождение на Косово" (АОК) Селим Красничи за престъпления, извършени срещу негови сънародници, етнически албанци, през 1998 г. Красничи бе признат за виновен в отвличане, изтезание и убийство на косовски албанци, които са сътрудничели на сръбските власти. Членове на АОК с по-нисък ранг също бяха осъдени на седем години затвор. Процесът бе белязан от многократни отлагания и очевидно сплашване на свидетели. (РТС, KosovaLive, АП - 10/08/06)
