Македонският министър Милошоски каза, че спорът за името засяга националната идентичност
					17/04/2009
					 
						СКОПИЕ, Македония -- Външният министър Антонио Милошоски каза, че спорът на Македония с Гърция засяга не само името на страната, но и националната идентичност на македонския народ. Изявлението му от четвъртък (16 април) бе в отговор на изказването от понеделник на гръцкия посланик в Съединените щати Александрос Малиас, който определи предложеното име „Северна република Македония” като добра основа за решаване на спора за името. „Нито изявление на гръцки посланик, нито волята на гръцкото правителство могат да влияят върху това как една държава, един народ ще определят основните характеристики на собствения си суверенитет, включително името си,” каза в отговор Милошоски. (MИA, Сител, A1 - 16/04/09)
