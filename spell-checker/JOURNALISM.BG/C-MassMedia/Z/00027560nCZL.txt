Хагският трибунал обвини бивша говорителка в обида на съда
					28/08/2008
					 
						ХАГА, Холандия – Трибуналът на ООН за военни престъпления в Хага съобщи в сряда (27 август), че е обвинил бившата говорителка Флорънс Хартман в обида на съда за предполагаемо разкриване на поверителна информация за процеса срещу бившия сръбски лидер Слободан Милошевич. Трибуналът разпореди на Хартман да се яви на 15 септември, за да отговаря по две обвинения в обида на съда. Ако бъде осъдена, тя може да получи до седем години затвор, глоба от 100 000 евро или и двете. Според изявление на съда текст на Хартман, публикуван през 2007 и 2008 г., разкрива информация за поверителни решения на апелативната камара по делото срещу Милошевич. Хартман работеше като говорителка на бившия главен прокурор на ООН за военни престъпления Карла дел Понте. (Бета, Б92, АФП, АП - 27/08/08)
