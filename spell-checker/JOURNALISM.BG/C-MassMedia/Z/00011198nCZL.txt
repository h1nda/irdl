Външните министри на страните от "Адриатическата харта" се срещнаха с генералния секретар на НАТО
18/06/2004
 
БРЮКСЕЛ, Белгия -- Външните министри на Македония, Албания и Хърватия - Илинка Митрева, Кастриот Ислами и Миомир Жужул - се срещнаха с генералния секретар на НАТО Яп де Хоп Схефер и посланици на алианса в четвъртък (17 юни) в Брюксел. Министрите говориха за индивидуалните постижения на страните си в подготовката им за членство в НАТО, както и за напредъка в областта на регионалното сътрудничество. Те искат да им бъдат дадени ясни послания относно стремежите им за членство по време на срещата на върха на НАТО в Истанбул по късно този месец.
Други новини: Делегации от страните, през които преминава Коридор No. 8 - Албания, България, Гърция, Италия и Турция - се срещнаха в Охрид, Македония, в петък. Те планират да приемат обща декларация, с която да поискат от Европейската комисия да включи транспортния инфраструктурен проект сред приоритетите си. (MИA, Макфакс, A1 TВ - 17/06/04)
