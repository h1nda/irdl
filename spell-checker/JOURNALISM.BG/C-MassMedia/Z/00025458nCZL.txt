Македонският външен министър проведе разговори с колегата си от САЩ 
					13/02/2008
					 
						ВАШИНГТОН, Съединени щати – Македонският външен министър Антонио Милошоски каза във вторник (12 февруари), че Съединените щати решително подкрепят кандидатурата на Македония за НАТО. „Няма нито един друг член на НАТО, който да подкрепя по-решително присъединяването на Македония към НАТО от Съединените щати”, каза Милошоски пред репортери след разговорите си с държавния секретар на САЩ Кондолиза Райс във Вашингтон. „Тази подкрепа отговаря на нашите стратегически отношения със Съединените щати, що се отнася до Афганистан, Ирак и регионалните проблеми." 
						Коментирайки спора за името между Атина и Скопие, Милошоски каза, че това е „единственият рисков фактор”, който може да има негативно отражение върху шансовете на Македония да получи покана за членство в НАТО на срещата на върха в Букурещ. Той каза, че Райс е призовала към продължаване на усилията за намиране на решение по време на преговорите с посредничеството на специалния пратеник на САЩ Матю Нимиц. Следващият кръг от преговорите е заплануван за 19 февруари. (Вечер, Утрински Весник, Катимерини - 13/02/08; Макфакс, МИА, Гласът на Америка - 12/02/08)
