Турция и Саудитска Арабия засилват сътрудничеството си в борбата с тероризма
23/04/2004
 
Специалните части на гръцката полиция за борба с тероризма проведоха в четвъртък учение по мерки за сигурност в Атина. Силите ще имат водеща роля в осигуряването на безопасността на Олимпиадата през август. [AФП]
АНКАРА, Турция -- Турция и Саудитска Арабия предприеха мерки за подобряване на сътрудничеството си в борбата с тероризма, съобщиха турските медии в четвъртък (22 април). Споразумението бе постигнато след разговори между външния министър Абдула Гюл и саудитския му колега, принц Сауд ал-Файсал. Двамата се срещнаха ден след като в самоубийствен атентат в Риад бяха убити най-малко четирима и ранени 148 души. "Сътрудничеството в борбата срещу това зло ще е от полза и за двете страни," е заявил саудитският министър. Турция от своя страна бе обект на смъртоносни нападения на "Ал-Кайда" през ноември.
Международната борба против тероризма бе също така централна тема на разговорите в четвъртък между турския министър на отбраната Вежди Гьонюл и австралийския му колега, Робърт Хил. Той бе на посещение в Турция за церемониите по честването на 89-та годишнина от битката при Чанаккале от Първата световна война. (Миллиет - 23/04/04; AФП, TРT 2, Анадолска агенция, НТВ - 22/04/04)
