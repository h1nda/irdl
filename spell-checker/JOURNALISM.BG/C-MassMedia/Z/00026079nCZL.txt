Солана каза, че спорът за името между Македония и Гърция трябва да бъде решен в ООН
					09/04/2008
					 
						БРЮКСЕЛ, Белгия -- Проблемът за името на Македония е отдавнашен въпрос, който може да бъде най-добре решен в ООН, каза във вторник (8 април) пред Европейския парламент ръководителят на външната политика на ЕС Хавиер Солана. Солана изрази надежда, че Скопие и Атина ще решат проблема преди края на тази година. Спорът провали кандидатурата на Македония за членство в НАТО на срещата на върха на Алианса в Букурещ миналата седмица.
						В отговор на този провал главната опозиционна партия на етническите албанци в Македония, Демократичният съюз на албанците, във вторник официално внесе предложение за разпускане на парламента и провеждане на предсрочни избори. (Макфакс, А1 - 08/04/08)
