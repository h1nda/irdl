Министърът на отбраната каза, че българските войски може и да останат в Ирак
					16/09/2005
					 
						СОФИЯ, България -- В четвъртък (15 септември) министърът на отбраната Веселин Близнаков каза, че българските войски може и да останат в Ирак след края на тази година, вероятно като участници в мисия за обучение на иракски войници. Близнаков направи това изказване след среща с полския си колега Йежи Шмайджински в рамките на неформална среща на НАТО в Берлин. Близнаков каза, че решението за изтегляне на българския мироопазващ контингент е вече взето и то не може да се отмени, но той не изключвал възможността за участие в обучителни мероприятия. Той добави, че България може да разшири участието си в международните сили за сигурност в Афганистан догодина. (Mediapool, news.bg, Новините - 15/09/05)
