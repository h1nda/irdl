Румънският външен министър подаде оставка
					13/04/2008
					 
						БУКУРЕЩ, Румъния -- Министърът на външните работи Адриан Чиорояну съобщи в петък (11 април), че подава оставка заради смъртта през януари на румънски гражданин, държан в полски затвор. Клаудиу Крулич, 33-годишен, е починал в Полша след двумесечна гладна стачка след арестуването му във Варшава по обвинение, че е откраднал портфейл. Настоявайки, че е невинен, той е изпратил многобройни писма до румънското консулство с молба за помощ, които са останали без отговор. Приятелите му твърдят, че той дори не е бил в Полша, когато портфейлът е бил откраднат. 
						Министерството на външните работи на Румъния едва наскоро научи за случая. Чиорояну определи оставката си като "въпрос на чест". (РИА Новости, AП, AФП, ИТАР-TAСС, Ромпрес, Медиафакс, Hotnews.ro - 11/04/08)
