Албания и Черна гора твърдят, че присъединяването към НАТО гарантира стабилността
					21/09/2009
					 
						ПОДГОРИЦА, Черна гора -- Присъединяването към НАТО на всички страни от Западните Балкани е решаващо, тъй като това е единствената сигурна възможност за дългосрочна стабилност, заявиха единодушно черногорският премиер Мило Джуканович и албанският президент Бамир Топи на среща в Будва в петък (18 септември). Топи пристигна в Подгорица в сряда, първото посещение на албански държавен глава, след като Черна гора обяви независимост през май 2006 г. Според Джуканович, посещението на Топи ще бъде катализатор за по-добри двустранни отношения. Джуканович подчерта, че двете страни имат много добро сътрудничество в областта на отбраната и вътрешните работи, както и съвместни проекти в инфраструктурата, енергетиката и опазването на околната среда. (Aлсат, Teлеграфи, Toп Нюз, Болкън Уеб, МИА - 19/09/09)
