Процесът за Вуковар започна в Белград
09/03/2004
 
БЕЛГРАД, Сърбия - Черна Гора -- Процесът срещу осмина сърби, обвинени във военни престъпления по време на битката за контрола над хърватския град Вуковар, започна във вторник (9 март) в Белград. Специален прокурор ги обвини миналата година в убийството на хърватски затворници в болница във Вуковар. Около 200 пациенти са били разстреляни от сръбски четници и югославската армия през ноември 1991 г. Един от осемте обвиняеми почина в Белград в понеделник от раните вследствие на опита му за самоубийство преди два месеца. Трибуналът на ООН вече повдигна обвинения срещу трима висши офицери във връзка с тези зверства. (АП, АФП - 08/03/04)
