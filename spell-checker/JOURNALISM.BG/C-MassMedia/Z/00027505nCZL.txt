Власич бе изпреварена във високия скок; Румъния води по медали на Балканите на Олимпийските игри в Пекин
					24/08/2008
					 
						ПЕКИН, Китай -- Световната шампионка Бланка Власич от Хърватия трябваше да се примири с второто място във високия скок за жени в събота (23 август). Златният медал бе спечелен от Тиа Холебот от Белгия. Власич, която имаше печеливша серия от 38 състезания преди Олимпийските игри в Пекин, не успя на първия си опит на 2,05 м и не успя да повтори личното си най-добро постижение от 2,07 м. 
						Румъния запази лидерското си място сред балканските страни на Олимпийските игри, макар че нейните спортисти не отнесоха у дома никакви нови медали през втората седмица на Игрите. Румъния е 17-та в общото класиране. През първата седмица при жените бяха спечелени златни медали - Сандра Избаса в индивидуалното състезание на земна гимнастика, Константина Томеску-Дита в маратона, Алина Александра Думитру на джудо (48 кг) и Жоржета Андруначе и Виорика Сусану по гребане на двойки. 
						Турция е на второ място сред балканските страни и на 37-мо в общото класиране с един златен, четири сребърни и три бронзови медала. Първият и единствен златен медал за Турция бе спечелен от Рамазан Сахин на борба свободен стил до 66 кг. България е на 42-ро място. Румяна Нейкова спечели единствения златен медал за страната на гребане. Хърватия е 57-ма с два сребърни и три бронзови медала, следвана от Гърция на 59-то място с два сребърни и два бронзови медала и Сърбия - на 62-ро място с един сребърен и два бронзови медала. (Бета, Б92 - 24/08/08; Заман, - 22/08/08)
