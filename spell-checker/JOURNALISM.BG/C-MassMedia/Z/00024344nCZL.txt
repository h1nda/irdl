НАТО ще запази числеността на частите си в Косово
					25/10/2007
					 
						АМСТЕРДАМ, Холандия -- Генералният секретар на НАТО Яп де Хоп Схефер каза в сряда (24 октомври), че няма причина за намаляване на числеността на частите на КФОР в провинцията. Понастоящем там се намират 16 000 военнослужещи. Де Хоп Схефер направи изказването си след неофициална среща на министрите на отбраната от страните, членки на НАТО. По-рано през седмицата американският министър на отбраната Робърт Гейтс каза, че САЩ могат да прехвърлят догодина някои от частите си от Косово в Афганистан, ако НАТО не осигури подкрепления в Афганистан. 
						Други новини -- В сряда Мисията на ОССЕ в Косово обяви, че приготовленията за местните и парламентарните избори на 17 ноември са приключили. ОССЕ се зае с подготовката независимо от спекулациите, че парламентарните избори могат да бъдат отложени за следващата година. (РСЕ, РТК, Телеграфи, Косовопрес, Balkanweb, Танюг, Ройтерс - 24/10/07)
