Председателят на ОССЕ оценява високо създаването на орган за борба с организираната престъпност
					25/01/2006
					 
						БРЮКСЕЛ, Белгия -- Заемащият длъжността председател на ОССЕ, белгийският външен министър Карел де Гухт, даде във вторник (24 януари) висока оценка на създаването в Македония на специален прокурорски отдел, който ще се занимава с организираната престъпност и корупцията. Очаква се новият отдел да бъде открит в главната прокуратура в Скопие в сряда.
						Също във вторник македонският парламент одобри предложение за изменения в избирателния закон преди парламентарните избори, които трябва да се проведат по-късно през годината. Измененията ще бъдат подготвени от правителството и внесени в парламента до средата на февруари. ЕС призовава Македония да подобри изборното си законодателство. (Уеб сайт на ОССЕ, Макфакс, А1 ТВ - 24/01/06)
