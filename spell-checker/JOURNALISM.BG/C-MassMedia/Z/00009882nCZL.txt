Американски конгресмени оценяват високо усилията на Албания в борбата срещу тероризма
18/02/2004
 
ТИРАНА, Албания -- Двама представители на Американския Конгрес се срещнаха с албанския премиер Фатос Нано и с външния министър Кастриот Ислами във вторник (17 февруари), като дадоха висока оценка на усилията на кабинета в борбата срещу тероризма. Джил Гуткнехт и Марк Кенеди, републиканци от Минесота, обсъдиха също така стремежите на Албания за интеграция в ЕС и НАТО, както и прогреса в осъществяване на реформите.
Също във вторник Ислами се срещна с Маурицио Бусати, председател на Международната организация за миграция, за да обсъди по-нататъшното сътрудничество. Двамата са били единодушни за нуждата от засилване на сътрудничеството за ограничаване на нелегалната имиграция. (АТА - 17/02/04)
