ЕС обеща интеграция на Западните Балкани
22/06/2003
 
ПОРТО КАРАС, Гърция -- Ръководителите на 15-те страни-членки на ЕС обещаха на техните колеги от Западните Балкани, че вратите на Съюза ще останат отворени за тях. Албания, Босна и Херцеговина, Хърватия, Македония и Сърбия-Черна Гора получиха уверения в събота (21 юни), че ще могат да влязат в Съюза веднага, след като изпълнят критериите за членство. На петте страни също така бе обещана помощ от 240 млн. дол. за ускоряване на интеграцията. Еврокомисарят по външните отношения Крис Патен заяви, че перспективата за членство е реална и картата на Съюза ще бъде непълна без Западните Балкани.
Отделно шефът по външната политика и сигурността на ЕС Хавиер Солана изпрати писмо до Сърбия-Черна Гора и съседните страни от Западните Балкани. Публикувано в събота в сръбския всекидневник &lt;I&gt;Политика&lt;/I&gt;, писмото призовава правителствата да ускорят реформите в областта на съдебната система, сигурността, икономиката, политиката и изграждането на институциите. (AП, AФП, Ройтерс, бТВ, ХИНА, БTA, Би Би Си , Уебсайт на ЕС, Политика, Б92 - 21/06/03)
