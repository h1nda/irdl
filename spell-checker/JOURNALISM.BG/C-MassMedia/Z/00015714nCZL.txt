Турция отчита лек спад на безработицата
					25/08/2005
					 
						АНКАРА, Турция -- Безработицата в Турция леко е спаднала от април до юни, съобщи Държавният статистически институт в четвъртък (25 август). Последните данни за безработицата са 9,2 %, в сравнение с 9,3 % през същия период на миналата година.
						Други новини -- "Дженеръл електрик" обяви в сряда, че ще купи дял от 16 % в "Гаранти банкасъ AС", третата по големина банка в Турция, за 1,56 млрд. долара. Американският гигант ще заплати още 250 млн. долара за закупуване на 49 % от учредителните акции на "Гаранти", специален клас ценни книжа, който носи допълнителни дивиденти.
						Също в сряда турската комисия за приватизация и "Огер телеком" от Саудитска Арабия подписаха споразумение за продажбата на 55 % от "Тюрк телеком" на консорциум, воден от саудитската компания, който включва и "Телеком Италия". Тази сделка на стойност 6,55 млрд. долара ще бъде най-голямата приватизационна сделка в Турция досега. (Ройтерс, Блумбърг - 25/08/05; Би Би Си нюз, TurkishPress.com - 24/08/05)
