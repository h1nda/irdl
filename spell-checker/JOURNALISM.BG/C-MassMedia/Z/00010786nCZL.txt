Патън на посещение в Сърбия, обсъжда условията за извършване на предварително проучване от ЕС
13/05/2004
 
БЕЛГРАД, Сърбия и Черна гора -- Сръбските медии цитираха изказване на комисаря по външните отношения на ЕС Крис Патън по време на срещи в Белград в сряда (12 май), като съобщиха, че Европейската комисия е готова да продължи сътрудничеството си със Сърбия и Черна гора по изготвянето на предварително проучване относно подписването на Споразумение за стабилизация и асоцииране с ЕС. От друга страна се съобщава, че Патън е подчертал необходимостта от по-нататъшен напредък в две области: сътрудничеството по въпросите на военните престъпления и изграждането на общ пазар от Сърбия и Черна гора.
Други новини: Вашингтон предлага помощ в борбата с контрабандата на оръжие в Черна гора. Подробности не са публикувани, но предложеният в сряда план ще бъде приложен едновременно в Сърбия, Черна гора и Босна и Херцеговина. (Б92, Танюг, Бета - 12/05/04)
