Турските власти идентифицираха атентатора-самоубиец в Анкара
					24/05/2007
					 
						АНКАРА, Турция -- Официални представители твърдят, че бомбеният атентат, при който бяха убити шест души и почти 100 ранени в Анкара е бил извършен от атентатор-самоубиец. Той бе идентифициран като Гувен Акус, 28-годишен, бивш член на организация, наречена Турски съюз на революционните комунисти. Губернаторът на Анкара Кемал Онал заяви в сряда, че използваните пластични експлозиви при атентата в търговския център, са били подобни на използваните от терористичната Кюрдистанска работническа партия (ПКК), но групировката не е поела отговорност за експлозията. Властите в Адана съобщиха в сряда, че са арестували мъж и жена, у които са намерили 5 кг екстлозиви. Изглежда, че жената е възнамерявала да се самовзриви на друго място в града. 
						Други новини - Противопехотна мина, за която се подозира, че е била поставена от ПКК, уби пет войници и рани четирима други в четвъртък в Югоизточна Турция. Според военните експлозивът е бил взривен дистанционно. (Ройтерс, Заман, Аксам, Катан, TurkishPress.com - 24/05/07; AП, Ройтерс, AФП, НТВ, ЕПА - 23/05/07)
