Албански и гръцки официални представители се съгласиха, че чамският проблем не оказва влияние върху двустранните връзки
					23/11/2005
					 
						ТИРАНА, Албания -- На среща във вторник (22 ноември) членове на комисията по външни отношения към албанския парламент и представители на гръцкото правителство стигнаха до съгласие, че т. нар. "чамски въпрос" няма да окаже влияние на двустранните отношения. По-рано този месец гръцкият президент Каролос Папуляс прекъсна посещението си в албанския град Саранда заради демонстрация на представители на албанските чами, които са били прогонени от Гърция след Втората световна война. Демонстрантите искаха компенсации за загубената си собственост и правото да се завърнат в Гърция. Атина обвини Тирана, че не е направила необходимото за предотвратяване на демонстрацията. 
						Други новини -- Тази седмица Тирана е домакин на 26-ата сесия на Парламентарната асамблея за Черноморско икономическо сътрудничество. Участниците ще обсъдят основно въпроси, свързани с борбата с престъпността и сътрудничество в областта на науката и технологиите. (Албейниън нюз - 23/11/05; TurkishPress.com - 22/11/05)
