Европейският съд за правата на човека глоби Македония за бавната работа на съдилищата
					20/02/2007
					 
						СКОПИЕ, Македония -- В понеделник (19 февруари) Европейският съд за правата на човека нареди на Македония да плати глоби в размер на 90 000 евро за нарушаване на правото на съдебен процес в рамките на разумен срок. Решението бе взето след последния доклад на Македонския хелзинкски комитет, който заключи, че миналата година не е постигнат напредък в борбата срещу неефективността на съдилищата.
						Също в понеделник управляващата партия в Македония ВМРО-ДПМНЕ съобщи, че е събрала 1 500 подписа за пререгистриране на партията. Прието неотдавна изменение увеличи броя на нужните за регистрация подписи от 500 на 1 000 и предвижда този порцес да се извършва на всеки две години. (MИA, Макфакс, A1 ТВ - 19/02/07)
