Управителният съвет на Съвета за прилагане на мира заседава в Сараево
					18/11/2009
					 
						САРАЕВО, Босна и Херцеговина (БиХ) -- В сряда (18 ноември) Управителният съвет на Съвета за прилагане на мира (СПМ) започна двудневно заседание в Сараево с основен фокус върху политическия застой, който спъва реформите. Преди срещата върховният представител на ЕС по външната политика Хавиер Солана каза, че не вижда риск за сигурността на БиХ, но отбеляза, че е налице влошаване на политическата ситуация. Според него СПМ по всяка вероятност няма да определи дата за закриване на Службата на върховния представител и трансформирането й в Служба на специалния представител на ЕС. (БХРТ, Фена, Дневни Аваз, СРНА, Онаса - 17/11/09)
