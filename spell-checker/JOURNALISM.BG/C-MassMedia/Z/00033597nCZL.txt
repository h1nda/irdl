БиХ екстрадира Гудурич в Хърватия
					01/03/2010
					 
						САРАЕВО, Босна и Херцеговина (БиХ) -- Босненските власти прехвърлиха в петък (26 февруари) в Хърватия Боян Гудурич - сърбин, издирван във връзка с убийството на известния хърватски издател и журналист Иво Пуканич. Гудурич бе прехвърлен в затвора "Реметинец". Той се предаде в полицията в Баня Лука на 1 февруари. Пуканич, съсобственик и главен редактор на седмичника "Национал", загина при атентат с кола бомба в центъра на Загреб на 23 октомври 2008 г. заедно с маркетинговия директор на вестника Нико Франич. Други четирима обвиняеми са вече подсъдими в Хърватия. (РТРС, Фена, ХРТ, РТС - 26/02/10)
