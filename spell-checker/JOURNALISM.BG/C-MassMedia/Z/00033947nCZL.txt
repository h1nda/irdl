Румънската гранична полиция разби мрежа за трафик на хора
					26/03/2010
					 
						БУКУРЕЩ, Румъния -- Граничната полиция съобщи в четвъртък (25 март), че е разбила мрежа за трафик на нелегални имигранти за Съединените щати през Унгария и Мексико. Разследването на дейността на мрежата, състояща се според твърденията от румънци, които са спечелили стотици хиляди евро от престъпната си дейност, е отнело шест години. Властите съобщиха, че около 140 румънци са били нелегално изведени на Запад, като всеки имигрант е заплатил между 7 000 и 10 000 евро. (АФП, Явно - 25/03/10)
