Задържаните босненски военнопрестъпници подновиха гладната си стачка
					11/09/2007
					 
						САРАЕВО, Босна и Херцеговина (БиХ) -- Съдът в БиХ потвърди в понеделник (10 септември), че 25 задържани по обвинения във военни престъпления са започнали координирана гладна стачка за втори път през тази година. Техните искания са да бъдат съдени по стария югославски закон, който е бил в сила през 90-те години на ХХ век, когато максималната присъда за такива деяния е била 15 години. Настоящият босненски закон предвижда присъди до 40 години. Тяхната първа гладна стачка на практика блокира всички съдебни процеси в Камарата за военни престъпления на съда в Сараево. (Ройтерс, АФП, РТРС, ПБС, Фена - 10/09/07)
