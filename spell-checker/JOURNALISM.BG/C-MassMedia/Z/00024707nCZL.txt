Сърбия обяви, че интензивното издирване на бегълците Младич и Караджич продължава
					29/11/2007
					 
						БЕЛГРАД, Сърбия -- Прокурорът за военни престъпления Владимир Вукчевич каза в сряда (28 ноември), че макар Сърбия да продължава да издирва обвиняемите от Хага военнопрестъпници Ратко Младич и Радован Караджич, тяхното местонахождение остава неизвестно. В интервю за АП Вукчевич заяви, че сръбските сили за сигурност неотдавна са открили доказателства, че Караджич се е намирал в Сърбия "около 2004 г.", а преди да се завърне в Сърбия, е прекарал известно време в Русия, но вече не живее там. Колкото до Младич, Вукевич каза, че според властите той се укрива някъде в Сърбия и е подпомаган от националисти хардлайнери. (AП, РТС - 28/11/07)
