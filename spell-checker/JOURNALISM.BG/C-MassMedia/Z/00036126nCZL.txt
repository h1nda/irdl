Дьо Кермабон е удовлетворен от работата на ЮЛЕКС
					23/09/2010
					 
						ПРИЩИНА, Косово -- Ръководителят на ЮЛЕКС, чийто мандат изтича скоро, Ив дьо Кермабон, заяви в сряда (22 септември), че е доволен от работата на мисията през последните две години. След последната си среща със Съвместния координационен съвет по законността Дьо Кермабон заяви, че е важно ситуацията на север да остане спокойна и под контрол. Що се отнася до постиженията на мисията, той посочи за пример изпращането на прокурори, съдии, митнически и полицейски служители на ЮЛЕКС на север. Запитан дали съжалява, че по време на мандата му не са били арестувани "едри риби", Дьо Кермабон призова за търпение с думите, че нещата не могат да се свършат за един ден. 
						Вицепремиерът Хайредин Кучи похвали работата на Дьо Кермабон и призова международната общност да упражни натиск върху Белград да спре да се меси в Северно Косово. Бившият командващ на КФОР, Гзавие Бу дьо Марнак, ще приеме поста от Дьо Кермабон на 15 октомври. (Зери, Косова Сот, Експрес, Лайм, Коха Диторе - 23/09/10)
