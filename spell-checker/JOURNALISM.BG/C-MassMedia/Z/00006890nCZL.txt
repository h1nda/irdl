Живкович отрече слуховете за готвени смени в кабинета
09/05/2003
 
БЕЛГРАД, Сърбия-Черна Гора -- В четвъртък (8 май) сръбският премиер Зоран Живкович категорично отрече твърденията в някои медии за готвени смени в кабинета, като подчерта, че сегашното правителство бе съставено само преди два месеца. Белградският всекидневник &lt;I&gt;Вечерни Новости&lt;/I&gt; съобщи, че се планира освобождаването от пост на сръбския министър на селското стопанство Драган Веселинович. Живкович също отхвърли слуховете, че шефът на Бюрото за комуникации в правителството Владимир "Бейби" Попович щял да подаде оставка.
В други новини от четвъртък, сръбските власти предадоха на ООН тленните останки на 37 етнически албанци, жертви на конфликта през 1999 г. в Косово. Те бяха сред телата на 1000 души, открити в различни райони на Сърбия след падането на режима на Милошевич. Също в четвъртък Русия обяви, че ще изтегли 1000-членния военен контингент от Косово и Босна и Херцеговина до 1 август, с обяснението, че с главните проблеми -- криминалният трафик и незаконната емиграция -- се справя по-добре полицията. (Бета, Б92, Танюг, Би Би Си, АП, АФП - 08/05/03)
