ДП не успя да внесе искане за вот на недоверие срещу румънския кабинет
					01/06/2007
					 
						БУКУРЕЩ, Румъния -- В четвъртък (31 май) Демократическата партия (ДП) не успя да внесе искане за вот на недоверие срещу кабинета, след като председателят на Камарата на депутатите Богдан Олтяну посочи, че не са събрани достатъчно подписи за започване на процедурата. Олтяну обясни, че името на заместник-председателя на Либералната партия Георге Флутур е вписано два пъти, с което подписите стават с един по-малко от необходимите 116. Лидерът на ДП Емил Бок заяви, че това е техническа грешка, която ще бъде поправена до понеделник. От своя страна министър-председателят Калин Попеску Търичану каза, че възнамерява да довърши мандата си. Той призова за „национално усилие”, за да се постигне това. (Котидианул, Зиуа, Найн o'Клок - 01/06/07; Медиапул - 31/05/07)
