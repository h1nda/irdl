Косово ще си поска обратно имоти в бивша Югославия
					25/04/2011
					
						ПРИЩИНА, Косово -- Косово е готово да предяви претенции за свои имоти в бившите югославски републики, предаде в понеделник (25 април) „Коха Диторе” Външното министерство и Агенцията за приватизация на Косово са създали комисия, която е установила косовската собственост в чужбина, включваща 172 имота на бивши социални предприятия, повечето от които в Сърбия. Имотите включват фабрики, магазини и земя, която е била собственост на косовски фирми по време на съществуването на бивша Югославия. Външното министерство заяви, че процесът на възстановяване на собствеността ще започне с 42 имота в Черна гора, страна, която е установила добри отношения с институциите в Прищина. (Коха Диторе, Арта ТВ, Коха Нет - 25/04/11)
