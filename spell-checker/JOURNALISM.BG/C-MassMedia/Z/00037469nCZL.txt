Шефът на българската ДАНС подаде оставка заради скандала за подслушването на телефони 
					17/02/2011
					 
						СОФИЯ, България -- Директорът на Държавната агенция за национална сигурност (ДАНС) Цветлин Йовчев подаде оставка в сряда (16 февруари) след неотдавнашните скандали с подслушването на телефони. Йовчев каза, че решението му е продиктувано от липсата на доверие в него и от неуспеха му да отговори на очакванията на министър-председателя Бойко Борисов. Йовчев беше назначен на поста през август 2009 г., малко след като партията на Борисов ГЕРБ спечели общите избори. По-рано същия ден Борисов разкритикува действията на агенцията във връзка с неотдавнашните скандали по повод на спорното използване на специални разузнавателни средства в няколко случая, в които бяха замесени високопоставени държавни служители, включително самият Борисов. (БНТ, Новините - 16/02/11)
