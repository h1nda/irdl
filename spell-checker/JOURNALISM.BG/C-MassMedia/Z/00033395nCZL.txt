Бериша каза, че Албания иска да стане регионална енергийна суперсила
					12/02/2010
					 
						РИМ, Италия -- Албанският министър-председател Сали Бериша потвърди в четвъртък (11 февруари) намерението на своето правителство да превърне страната в „регионална суперсила в електропроизводството”. „Ние сме решени да използваме всички източници в близко бъдеще, които ще направят Албания най-големият износител на електроенергия в региона”, каза Бериша в реч по време на инвестиционен форум във Верона, Италия. Очаква се Бериша да подпише споразумение за стратегическо партньорство между Албания и Италия по време на срещата в петък с неговия италиански колега Силвио Берлускони. Двете страни са обещали да си сътрудничат в построяването на ядрени мощности за електропроизводство, поставяйки като приоритет добиването на енергия от възобновяеми източници. (Старт, Телеграфи, Шекули - 12/02/10)
