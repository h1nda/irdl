Гръцката полиция разследва убийството на охранител на британски дипломат в Атина 
					03/01/2005
					 
						АТИНА, Гърция -- Полицията съобщи в неделя (2 януари), че все още разследва убийството на гръцки полицейски служител, охранявал частния дом на британския военен аташе в Гърция. Тялото на полицая Хараламбос Аманатидис е било намерено в петък сутринта. Той е бил застрелян пред своята караулка. Според полицията колата, с която вероятно извършителите са избягали, е била изоставена в малък атински парк. (Катимерини, АНА - 03/01/05; AФП - 31/12/04)
