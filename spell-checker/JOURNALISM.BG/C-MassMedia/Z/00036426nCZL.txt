Албанският премиер Бериша обсъди изборната реформа с Волфарт от ОССЕ
					20/10/2010
					 
						ТИРАНА, Албания -- Инициативата на правителството да започне реформи в изборната система бе главната тема, дискутирана във вторник (19 октомври) между премиера Сали Бериша и ръководителя на ОССЕ Ойген Волфарт, който заяви, че инициативата е много навременна, тъй като албанските институции се готвят за местни избори в средата на май 2011 г. Макар че изборният кодекс може да бъде добра рамка за демократични избори, законовата рамка се нуждае от подобрение, добави Волфарт. Младшият партньор от управляващата коалиция, Социалистическо движение за интеграция, заяви, че е готов да се включи в усилията за реформи. Опозиционната Социалистическа партия потвърди, че ще сътрудничи само след като спорните общи избори от юни 2009 г. бъдат разследвани. (Шекули, Toп Ченъл, Aлсат, Болкън Уеб - 19/10/10)
