Гърция засили мерките срещу уличните нарушители на реда
					27/04/2009
					 
						АТИНА, Гърция -- Министерството на правосъдието представи в петък (24 април) в парламента законопроект, налагащ по-строги наказания за демонстранти, носещи качулки или маски. Новата мярка е част от правителствените усилия за борба със засилилото се напоследък улично насилие, което тормози страната от декември 2008 г., когато полицейски служител застреля един тийнейджър. Министерството заяви, че законът би позволил на съдиите да налагат по-големи присъди на такива демонстранти, които са осъдени за насилие и вандалщина, и би елиминирал възможността за заплащане на глоби вместо излежаване на присъди в затвора.
						Други новини -- В събота въоръжен мъж стреля няколко пъти във въздуха пред офисите на атинската телевизионна станция „Алтер”. Макар че нямаше пострадали, това бе вторият подобен случай на стрелба по станцията за последните три месеца. (AНA-MПA, Нафтемборики, In.news, Ройтерс - 25/04/09; AП, AНA-MПA - 24/04/09)
