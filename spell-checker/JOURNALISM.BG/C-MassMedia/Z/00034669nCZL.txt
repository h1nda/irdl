Косовската полиция извърши арести във връзка с незаконно притежаване на оръжие
					23/05/2010
					 
						ПРИЩИНА, Koсово -- Полицията съобщи в събота (22 май), че е арестувала петима души в Призрен по подозрения в незаконно притежаване на оръжие. Операцията, в която са участвали 100 полицаи, бе проведена на пет места в района на Призрен. Двама косовски албанци и трима босненци, които са заподозрени във връзки с движението "Уахаби", са сред задържаните. Полицията също е задържала голямо количество оръжие по време на операцията. (Бета, Taнюг, Радио "Свободна Европа", AП, Ройтерс - 22/05/10)
