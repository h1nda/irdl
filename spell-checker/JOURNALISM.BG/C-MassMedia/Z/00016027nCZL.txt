Гърция изрази подкрепата си за европейските амбиции на Сърбия и Черна гора и Македония 
					22/09/2005
					 
						АТИНА, Гърция -- Президентът на Сърбия и Черна гора Светозар Марович се срещна в сряда (21 септември) в Атина с гръцкия президент Каролос Папуляс. Двамата обсъдиха двустранните отношения, както и въпроса с Косово и евроатлантическите амбиции на Сърбия и Черна гора. Папуляс каза, че Гърция подкрепя Сърбия и Черна гора по пътя й към Европа и изрази надежда, че проблемът с Косово може да се реши в контекста на европейското семейство. Той изрази също подкрепа и за евроатлантическата кандидатура на Македония, но предупреди, че спорът за името на страната може да хвърли сянка върху тези амбиции. (Би Би Си, МИА - 22/09/05; Танюг, АНА, ЕРА, МПА - 21/09/05)
