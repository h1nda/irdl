Македонският премиер Груевски поиска Гърция да признае Македонската православна църква
					13/08/2008
					 
						СКОПИЕ, Македония -- Премиерът Никола Груевски е изпратил във вторник (12 август) писмо до Матю Нимиц, специален пратеник на ООН за спора за името между Македония и Гърция, в което е поискал въпросът за признаването на Македонската православна църква от Гърция да бъде включен в преговорите между Атина и Скопие тази седмица. "Моля Ви, ако е възможно, да включите и този въпрос в опитите си за намиране на решение на въпроса за нашето конституционно име," е писал Груевски, цитиран от базирания в Скопие всекидневник “Дневник”. Той е добавил, че този въпрос трябва да бъде един от приоритетите на Нимиц. Миналия месец той поиска да бъде включено и признаването на така нареченото от Скопие “македонско малцинство” в Гърция. В сряда в Ню Йорк започва нов кръг от преговори по спора за името, един ден по-рано от първоначално планираното. (АНА-МПА - 13/08/08; Дневник, Макфакс, АКИ, МРТ - 12/08/08)
