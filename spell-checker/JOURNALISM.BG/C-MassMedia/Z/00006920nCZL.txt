Румъния дава старт на възстановяване на градски райони
13/05/2003
 
БУКУРЕЩ, Румъния -- Правителството и Програмата на ООН за развитие съобщиха в понеделник (12май), че дават ход на програма под надслов "Красива Румъния", която цели да подобри външния вид на редица градове. ЕС и румънското правителство ще оформят финансов пакет на стойност почти 10 млн. долара за реставрация на важни сгради в десет града. Лансирана като мярка за защита на националното културно наследство, програмата се очаква да осигури работа на стотици хора. Програмата на ООН за развитие организира подобен проект за ремонт на 25 сгради в центъра на Букурещ през 2001 година.
Други новини: Британският престолонаследник принц Чарлз приключи своята трета визита в Румъния в понеделник. Той посети няколко манастири и вечеря с президента Йон Илиеску преди да отпътува за Гърция. (Медиафакс - 13/05/03; АФП - 12/05/03)
