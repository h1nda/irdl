Нови предложения за спора с името
					22/09/2008
					Aтина и Скопие имат нови идеи за обсъждане, но двете страни все още изглеждат разделени по отношение на продължаващие спор с името. 
					От Горан Трайков за Southeast European Times в Скопие – 22/09/08
 
					 
						
"Мисля, че идеите, които предложих, отговарят на потребностите на двете страни", заяви пратеникът на ООН Матю Нимиц. [Гети Имиджис]
						Посредникът на ООН в спора с името между Гърция и Македония Матю Нимиц представи нови предложения. Те включват осем варианта на имената "Горна Македония" и "Северна Македония". Той помоли двете страни да разгледат сериозно идеите му и заяви, че те са добра основа за бъдещо споразумение. 
						"Предложих няколко ревизирани идеи на двете делегации и помолих преговарящите да ги приемат за рамка за решаване на спора", заяви Нимиц след срещата с преговарящите Никола Димитров, Мартин Протогер и Адамантиос Василакис в Ню Йорк. "Опитвам се да избегна конкретно предложение за име. Мисля, че в този пакет има елементи за справедливо и конструктивно решение, но е очевидно, че двете страни трябва да ми кажат дали нещо от предложнието може да бъде полезно." 
						"Мисля, че идеите, които предложих, отговарят на потребностите и на двете страни. Това е моето мнение, когато представям идеите, но и двете страни ще трябва да изложат становищата си", каза кой. Той потвърди, че въпросите за македонската националност, македонския език и използването на прилагателното "македонски" са били повдигнати по време на разговорите. 
						Коментари на гръцките и македонските представители обаче показват, че двете страни остават разделени в позициите си. 
						Според Василакис, гръцкият преговарящ, Атина ще приеме само име, което ще се използва в международен план. Но Димитров и Протогер, представящи македонската страна, твърдят, че Скопие продължава да поддържа "двойната формула". Тоест - конституционното име на страната - Република Македония - може да се използва в международен план, докато специално име може да се използва в двустранните отношения с Гърция. 
						По въпроса за националността Василакис заяви, че Гърция може да приеме определението "славомакедонски". Съседният език, каза той, може да бъде определен като "македонски", но само ако използва латинска азбука. 
						Maкедонският премиер Никола Груевски се опита да разшири обхвата на преговорите, като в тях се включат не само въпроси, свързани с националността и езика, но също така и правата на етническите македонци в Гърция. След писмо на Груевски до Генералния секретар на ООН Бан Ки Мун по въпроса, Бан поиска официално обяснение от Гърция. 
						Експертът на ООН по малцинствени въпроси Гей Макдугъл се срещна с Павле Доскопулос, ръководител на групата "Виножито" за етнически македонски интереси. Срещата се е състояла от македонската страна на границата, тъй като на някои членове на организацията е забранено да влизат в Гърция. 
						Aтина твърдо оспорва съществуването на "етническо македонско" малцинство в Гърция и се противопоставя на опитите този въпрос да стане част от преговорите за името.
