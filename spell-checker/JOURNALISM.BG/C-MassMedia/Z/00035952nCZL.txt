Албанският вътрешен министър Баша отчете напредък в борбата с престъпността 
					08/09/2010
					 
						ТИРАНА, Албания -- Във вторник (7 септември) вътрешният министър Лулзим Баша похвали полицията за приноса й в усилията за премахване на визовия режим със страните от ЕС. Процесът беше неразривно свързан с резултатите и постиженията на полицията, каза Баша на среща в Тирана по инициатива на Белгия, която понастоящем е ротационен председател на ЕС. Баша отбеляза, че напредъкът на Албания е бил оценен високо от международните партньори, особено след осъществяването на проекти на ЕС за интегрирано управление на границите и борба с организираната престъпност. (Топ Ченъл, Лаймифундит, Нюз 24, Телеграфи - 07/09/10)
