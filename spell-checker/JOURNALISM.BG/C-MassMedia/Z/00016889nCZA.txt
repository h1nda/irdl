Дел Понте иска Младич и Караджич да бъдат арестувани и архивите да бъдат отворени
		09/12/2005
		Прокурорът на ООН за военни престъпления Карла дел Понте заяви в четвъртък в Белград, че тя е разочарована, че Ратко Младич и Радован Караджич все още не са арестувани. Тя също каза, че не се съмнява, че сръбските власти предприемат стъпки, за тяхното залавяне въпреки, че според нея усилията не са достатъчни.
		От Игор Йованович за for Southeast European Times в Белград – 09/12/05
 
		 
			
Главният прокурор на ООН за военни престъпления Карла дел Понте дава пресконференция, заедно със сръбския премиер Войслав Кощуница в четвъртък (8 декември) в Белград. [AФП]
			Главният прокурор на ООН за военни престъпления Карла дел Понте заяви в четвъртък (8 декември) в Белград, че тя трябва да представи доклада си за сътрудничеството на Сърбия-Черна гора с Хагския трибунал на Съвета за сигурност на ООН през следващата седмица. Тя също каза, че се надява действията на страната през следващите няколко дни да й дадат основание да й даде по-положителна оценка, отколкото миналата година. 
			Докладът на Дел Понте е много важен за Сърбия-Черна гора, защото преговорите по Споразумението за стаблизация и асоцииране (ССА) могат да бъдат суспендирани при наличието на пълна липса на сътрудничество с Международния наказатален трибунал за бивша Югославия (МНТБЮ). Липсата на сътрудничество не е автоматично спиране на преговорите по ССА, но една възможност, която Европейската комисия (ЕК) може да използва винаги по време на преговорите. 
			Дел Понте подчерта, че тя очаква по-усилена и по-добра дейност. "Сигурни сме, че можем да открием [Ратко] Младич", заяви тя на съвместна пресконференция със сръбския премиер Войслав Кощуница. Дел Понте отбеляза, че Младич и Радован Караджич не са единствените укриващи се от правосъдието, които трибуналът издирва и спомена имената на Здравко Толимир, Милан Хаджич и Стоян Зуплянин. Тя заяви, че от правителството зависи да определи кой помага на укриващите се да избегнат ареста и че МНТБЮ възнамерява да им помогне да го направят. 
			Следователите на МНТБЮ все още не са получили пълен достъп до някои документи в Сърбия, заяви тя и добави, че това е равносилно на някакъв вид противопоставяне. В отговор на обещанието на Кощуница да осигури неограничен достъп до архивите и да изпрати на МНТБЮ документите, които са му необходими, Дел Понте заяви, че тя ще изпрати група юридически есперти и следователи в Белград и се надява, че те ще получат достъп до всички документи, включително и до военните архиви.
			Кощуница подчерта, че властите в Сърбия работят с трибунала и добави, че "само тези, за които сътрудничеството се изразява само в един аспект, а именно арестуването на обвиняемите, може да твърдят,че не е съществувало сътрудничество преди месец април." 
			"Щях да бъда много по-доволен ако бяхме изпълнили всички свои задължения към трибунала", заяви Кощуница и добави, че правителството "има готовност и воля да приключи сътрудничеството, без всякакви пречки за правосъдието."
