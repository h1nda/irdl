Оттеглящият се вицепремиер на Сърбия Джелич допуска, че блокирането на членството на Косово в МВФ ще бъде трудно 
					14/04/2008
					 
						ВАШИНГТОН, Съединени щати -- Оттеглящият се заместник министър-председател Божидар Джелич призна в неделя (13 април), че ще бъде трудно да се попречи на присъединяването на Косово към МВФ, като се има предвид разпределението на гласовете на страните, които вече са признали независимостта му. Джелич, който участва в пролетните срещи на МВФ и Световната банка във Вашингтон, отново подчерта, че Сърбия никога няма да признае независимостта на Косово и ще направи всичко по силите си, за да попречи на членството му в международни организации. (РТС, Б92 - 13/04/08)
