ЕК предупреди, че въвеждането на риболовна зона догодина може да има последствия
					02/10/2007
					 
						ЗАГРЕБ, Хърватия -- Европейската комисия (ЕК) предупреди в понеделник, че въвеждането на ZERP, хърватската защитена екологична риболовна зона, може да има последици за преговорите на страната за присъединяване към ЕС. Ян Трушчински, заместник генерален директор в Дирекция "Разширяване" към ЕК, каза, че ограничаването на риболовните права на държави, членки на ЕС, е неприемливо за страна, която иска да се присъедини към Съюза. Той предупреди, че ЕК може да забави преговорите по глава "Рибарство" от законодателството на ЕС, ако не бъде намерено решение на въпроса. 
						Въвеждането на ZERP бе предизвикано от спор със Словения и до известна степен с Италия, относно правата на риболов в Адриатическо море. (Вечерни Лист, Макфакс - 02/10/07; ХИНА, ХРТ - 01/10/07)
