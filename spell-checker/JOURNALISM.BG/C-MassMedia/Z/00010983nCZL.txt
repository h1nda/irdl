Кандидатът за македонски премиер Костов представи своя кабинет
31/05/2004
 
СКОПИЕ, Македония -- Кандидатът за премиер Хари Костов представи кабинета си пред парламента в понеделник (31 май), като самото гласуване е планирано за по-късно. Очаква се Костов да запази всички досегашни министри и да номинира Силян Аврамовски, настоящ шеф на Агенцията за сигурност и контраразузнаване, който ще го наследи на поста вътрешен министър.
Други новини: шефът на хърватската армия генерал Йосип Лукич приключва двудневната си визита в Скопие. Той и македонският му колега генерал-майор Джорджи Бояджиев обмениха опит по подготовката и реформите, свързани с членството в НАТО. (Утрински вестник, Макфакс - 31/05/04; А1 ТВ - 30/05/04)
