Трима души бяха ранени при нападение на пирати срещу турски кораб
					28/03/2010
					 
						АНКАРА, Tурция -- Трима души от екипажа на турски товарен кораб бяха ранени след нападение на пирати до бреговете на Нигерия, съобщиха медиите в петък (26 март). Двама от ранените са турски граждани, а третият е нигериец. Десетина въоръжени пирати са нападнали кораба късно в четвъртък, като са взели парите на екипажа и мобилните им телефони. Избухнал е бой, след като член на екипажа е натиснал паник бутон. (Ройтерс, ЮПИ, Анадолска информационна агенция - 26/03/10)
