Може ли Косово да избегне влиянието на кризата в еврозоната?
					08/09/2011
					Според експерти уязвимостта на Косово е смесена и до голяма степен зависи от стабилността на германската икономика.
					От Мухамет Брайшори за Southeast European Times в Прищина - 08/09/11
 
					 
						
Централната банка на Косово съобщи, че приемането на еврото е донесло валутна стабилност в страната. [Ройтерс]
						Преди почти един век в опит да постигне финансова сигурност Косово прие еврото като своя валута. Отказвайки се от германската марка през 2002 г. тогавашната провинция се надяваше да избегне девалвация на собствената си валута. 
						Но изправено ли е сега Косово пред вероятна криза заедно с другите 17 страни, които използват еврото? 
						Макар че Централната банка на Косово поддържа становището, че приемането на еврото е осигурило валутна стабилност, банковият експерт от Прищина Лиридора Хашани подчертава, че тази стабилност и интеграция с финансовия сектор на Европа са включвали важни компромиси. 
						"Преминаването от германската марка към еврото не бе лесно. Цените се увеличиха, което макар че дори и днес оказва своето влияние, помогна на Косово да бъде финансово стабилно и да бъде част от една по-голяма зона със същата валута", каза Хашани за SETimes. 
						Тя вярва, че кризата в еврозоната няма да се отрази на Косово. 
						"Косово зависи от валутното обръщение на Германия, а досега тези две страни не са изпитали трудности по отношение на финансовата си стабилност", каза Хашани. 
						Рудина Херой-Пука от Института за съвременни учения "ГАП" е съгласна, че събитията в Германия ще бъдат определящи фактори в Косово. 
						"Ние сме повече свързани с кризата на еврото в Германия, така че възможността за криза там ще се отрази и у нас", каза за SETimes Херой-Пука. 
						Лумир Абдихари, изпълнителен директор на института РИИНВЕСТ, отбеляза, че за Косово рискът идва повече от начина на управлението на публичните финансии в страната. 
						"Аз по-скоро виждам вътрешна финансова криза причинена от свръх правителствените разходи и евентуалните предстоящи заеми, отколкото въздействие на европейската криза. Припомнете си, че нашата страна има обезпокоителен дисбаланс на приходите и разходите и единствената ни надежда остават незабавни приходи акумулирани от приватизацията на ПТК (Kосово Пост Телеком)," каза Абдихари за SETimes. 
						Той казва, че тези рискове ще се увеличат, тъй като тази година не се очаква приватизация. 
						"[Това може] сериозно да застраши финансовата стабилност в страната и отношенията с МВФ", казва Абдиджику. 
						Харой-Пука предпреждава, че в развиващи се страни като Косово, една финансова криза ще има тежки последици. 
						"Ако такава криза възникне, страната ще изпадне в по-трудно икономическо положение в сравнение с други, развити страни... увеличаването на цените и намаляването на покупателната способност ще [се отрази] като увеличаване на безработицата и бедността." 
						Aбдиджику каза, че Косово няма стабилни търговски отношения с ЕС, като по този начин избягва голямо отражение на кризата в еврозоната. 
						"Koсово не е страна, която изнася; следователно всяка промяна в стойността на еврото... дава възможност на страната [да търгува лесно] на пазари, които не са част от еврозоната", каза Абдиджику. 
						Отражението обаче може да се почувства по отношение на дарения на европейски страни, които няма да могат да предложат помощ поради вътрешното си финансово положение.
