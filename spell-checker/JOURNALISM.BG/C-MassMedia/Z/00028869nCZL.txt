Четирима работници са били ранени при инцидент в тунел в Албания
					02/01/2009
					 
						ТИРАНА, Aлбания -- Четирима работници от американско-турския консорциум "Бехтел-Енка" са пострадали сериозно във вторник (30 декември) в тунела Тира, който е част от магистралния проект Дурес-Кукеш в Северна Албания, съобщиха медиите. Тунелът, в който четиримата мъже - трима турци и един албанец - са работили, се е срутил и ги е затрупал. Турците са били откарани в болница в Призрен, Косово, докато екипите за спешна помощ са транспортирали албанеца в Тирана за лечение. Той е в кома. (ДПА, Топ Ченъл, Телеграфи, БолкънУеб, Aлсат - 30/12/08)
