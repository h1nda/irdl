САЩ признаха "Република Македония"
					05/11/2004
					 
						СКОПИЕ, Македония -- Съединените щати официално признаха Бившата Югославска Република Македония като "Република Македония", обяви в четвъртък (4 ноември) президентът Бранко Цървенковски. "Днес е голям ден за Македония и всички македонци, независимо къде се намират," каза той. Говорителят на държавния департамент Том Кейси потвърди решението и заяви, че то е било взето "без да се предрешава изходът" от преговорите по проблема за името между Скопие и Атина, в които посредник е ООН. Той добави, че този акт -- който предшества само с няколко дена референдума в края на седмицата по новите законопроекти на Македония за децентрализация -- е сигнал за подкрепата на Вашингтон за ангажимента на македонското правителство към прилагането на Охридското мирно споразумение. (Ню Йорк Таймс - 05/11/04; AП, AФП, Ройтерс, MИA, A1 TВ, AНA, MПA, Медиапул, ЕЮ бизнес, AФП - 04/11/04)
