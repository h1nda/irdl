Гърция поиска помощ от НАТО за сигурността на летните Олимпийски игри
14/03/2004
 
АТИНА, Гърция -- Правителството поиска помощ от НАТО за обезпечаване на сигурността на летните Олимпийски игри в Атина, съобщи говорителят на министерството на външните работи Гиоргос Кумуцакос. В петък (12 март) той каза, че правителството специално е потърсило съдействие в наблюдението на въздушното пространство, морските райони и в защитата от химически, биологически и радиационни атаки. Предполага се, че тази мярка е продиктувана от терористичните нападения в Мадрид. (Катимерини - 13/03/04; MПA, Медиапул - 12/03/04)
