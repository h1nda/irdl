Началникът на генералния щаб на САЩ се срещна с турския си колега
20/01/2003
 
ИНДЖИРЛИК, Турция -- Генералът от военновъздушните сили Ричард Майерс, председател на Обединения комитет на началник-щабовете на САЩ, се срещна в понеделник (20 януари) с командващия генералния щаб на турската армия ген. Хилми Йозкьок. В неделя той направи кратко посещение в авиационната база Инджирлик в югоизточна Турция, където са разположени военните самолети на САЩ, контролиращи забранената за полети зона над северен Ирак. В базата беше изпратен американски екип, който да провери готовността й предвид ползването й при евентуални въздушни удари срещу Ирак. Майерс заяви, че посещението е било предварително планирано и няма връзка с възможна военна интервенция в Ирак. Освен с Йозкьок, той се срещна и с министър-председателя Абдула Гюл. Според съобщения в &lt;I&gt;Милиет&lt;/I&gt;, турското правителство ще настоява ООН да издаде втора резолюция преди започването на удари срещу Ирак. (АП, Милиет - 20/01/03; Анадолска агенция, АФП, Ройтерс - 19/01/03)
