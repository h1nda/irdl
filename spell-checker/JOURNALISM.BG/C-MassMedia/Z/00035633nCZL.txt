Според репортаж е много вероятно италианският модел за Южен Тирол да бъде приложен в Северно Косово 
					12/08/2010
					 
						ПРИЩИНА, Косово -- Моделът за Южен Тирол в Италия е най-вероятният модел за решаване на въпроса за Северно Косово, съобщи всекидневникът „Коха Диторе” в четвъртък (12 август), позовавайки се на дипломатически източници. Според вестника моделът на северната италианска провинция се обсъжда в дипломатическите кръгове и правителствата на Косово и Сърбия изглеждат отворени за него. Същите източници са заявили пред вестника, че новият модел би променил леко плана Ахтисаари и би дал по-голяма финансова автономия при събирането на данъците в доминирания от сърбите север на страната. Международни дипломати казват, че целта на новия модел е да се подобри животът на хората там. Сърбия и Косово ще бъдат съвместно гаранти на новия модел, според репортажа. (Коха Диторе, Арта, РТК, Телеграфи - 12/08/10)
