Черногорски прокурор обвини 18 души в тероризъм
					08/12/2006
					 
						ПОДГОРИЦА, Черна гора – Стоянка Радович, специален прокурор за борба с организираната престъпност, обвини в четвъртък (7 декември) 18 души в противодържавна и противоконституционна дейност и терористични действия. Повечето обвиняеми бяха арестувани през септември, в навечерието на общите избори в Черна гора. Прокурорите твърдят, че групата е планирала да провокира бунтове и нестабилност в деня на изборите в опит за създаване на регион, в който албанското малцинство да получи специален статут. 
						Други новини -- Делегация на Националната гвардия на САЩ, водена от генерал Х. Стивън Блум и началника на Националната гвардия на щата Мейн генерал-майор Джон У. Либи, пристигна в четвъртък на официално посещение в Черна гора. Началникът на генералния щаб на Черна гора Драган Милосавлевич запозна гостите с организационната структура на армията и бъдещите реформи. (Виести - 08/12/06; МИНА - 07/12/06)
