Македонската полиция поема пълен контрол по границата 
					28/08/2005
					 
						СКОПИЕ, Македония -- Полицията официално поема контрола по македонската граница в понеделник (29 август), когато армията ще предаде отговорностите за последната отсечка - западната граница с Албания. В петък президентът Бранко Цървенковски и началникът на генералния щаб генерал Мирослав Стояновски направиха последна обиколка по западаната граница. Те бяха уверени за отлично сътрудничество от страна на Албания за предотвратяване на незаконното пресичане на границата. Предаването на отговорностите започна през май 2004 г. 
						В други новини, Полша е последната страна, официално признала конституционното име "Република Македония", съобщават местните медии в Скопие в събота. Поради продължаващия спор по името с Гърция, Полша планирала да използва името "Република Македония само в двустранните, но не и многостранните взаимоотношения. (Вечер, Македонско радио, Макфакс, A1 TВ - 27/08/05; A1 TВ, Макфакс - 26/08/05)
