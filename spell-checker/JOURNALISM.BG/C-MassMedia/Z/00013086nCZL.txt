Сръбкият вицепремиер призовава за екстрадиране на генерали 
					27/12/2004
					 
						БЕЛГРАД, Сърбия-Черна гора -- Сръбският вицепремиер Миролюб Лабус призова в неделя (26 декември) за екстрадирането в Хага на четирима генерали от полицията и армията, обвинени заради ролята ми по време на конфликта в Косово в периода 1998-1999 г. Според него продължаващият отказ на Сърбия да арестува заподозрени във военни престъпления препятства напредъка на страната към членство в ЕС. Лабус призова властите да наложат изпълнението на обвинителните актове на Трибунала на ООН преди 27 януари, когато ЕС предстои да изпрати делегация в Белград. 
						Други новини: Черногорската полиция конфискува 200 кг кокаин в адриатическото пристанище Бар. Наркотикът е бил открит във венецуелски плавателен съд. Няколко заподозрени са били арестувани в рамките на съвместна операция с Италия, Сърбия и Хърватия. (АП, Данас, Политика - 27/12/04; Бета - 26/12/04; АФП - 24/12/04)
