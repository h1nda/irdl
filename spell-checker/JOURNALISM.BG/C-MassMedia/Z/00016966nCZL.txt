Специален босненски съд повдигна обвинения срещу сърби за клането в Сребреница
					16/12/2005
					 
						САРАЕВО, Босна и Херцеговина (БиХ) -- Специалният съд на страната за военни престъпления предяви обвинения срещу 11 души за предполагаемото им участие в клането в Сребреница през 1995 г., съобщи говорител на съда в четвъртък (15 декември). В началото на следващата седмица ще бъде взето решение дали делата ще влязат в съда. 
						Други новини -- Хърватски съд осъди шестима сърби на лишаване от свобода за срок от шест до 14 години за участието им в зверствата, извършени във Вуковар в началото на конфликта от 1991-1995 г. Шестимата обвиняеми първо бяха осъдени през 2004 г., но хърватският върховен съд отмени присъдите, като се позова на процедурни грешки. Трима от мъжете, всички бивши членове на сръбските милиции, бяха осъдени задочно. (Нови лист - 16/12/05; Ройтерс, АФП - 15/12/05)
