Прокуратурата в Хага внесе нов вариант на обвинението срещу Караджич
					24/09/2008
					 
						ХАГА, Холандия -- Във вторник (23 септември) прокуратурата на Трибунала на ООН за военни престъпления внесе нова, съкратена версия на обвинението срещу бившия босненски сръбски лидер Радован Караджич. Тя, както и досега действащото обвинение от 2000 г., включва 11 обвинения в геноцид, военни престъпления и престъпления срещу човечеството. Съдържанието на точките на обвинението обаче е преструктурирано. Например точката за геноцид е разделена на две - една за престъпленията, които според обвинението Караджич е извършил в Босна през 1992 г., и друга точка за предполагаемата му роля в клането в Сребреница през 1995 г. Отпаднали са обвиненията срещу Караджич за съучастие в геноцид. Броят на общините, в които са били извършени престъпленията, е намален от 41 на 27. Ако бъде одобрено от Трибунала, новото обвинение се очаква да ускори протичането на процеса. (АФП, Синхуа, РТС, РТРС, Ройтерс, ДПА, Бета - 23/09/08)
