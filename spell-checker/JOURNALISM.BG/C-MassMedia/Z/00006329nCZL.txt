САЩ ще поддържат ангажимента си към БиХ въпреки иракската криза
19/03/2003
 
САРАЕВО, Босна и Херцеговина (БиХ) -- Представителят на държавния департамент на САЩ Джанет Бърг се срещна с министъра на външните работи на БиХ Младен Иванич във вторник (18 март) и заяви, че САЩ остават активно ангажирани с БиХ въпреки кризата в Ирак. Иванич от своя страна изтъкна, че за БиХ е от особена важност Вашингтон да продължи участието си в международните действия за стабилизация на страната.
Други новини: във вторник президентът на Република Сръбска (РС) Драган Чавич отправи апел към международната общност да не санкционира Мирко Шарович, Младен Иванич и Милорад Додич във връзка с така-наречената "афера Орао". Чавич посочва, че действително тримата са били на високи постове в РС по времето на аферата, но нито са знаели, нито носят отговорност за незаконната търговия на оръжие с Ирак, в нарушение на ембаргото на ООН. Според Чавич, следователите трябва да проучат подобни нарушения, констатирани и във Федерация БиХ. (Източници на СВП - 19/03/03; РТРС, НТВ Хаят - 18/03/03)
