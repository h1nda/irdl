Турция пуска в обращение нова валута
					17/09/2004
					 
						 АНКАРА, Турция -- Правителството ще пусне в обращение новата турска лира от 1 януари, заяви в четвъртък (16 септември) премиерът Реджеп Тайъп Ердоган. До няколко дни се очаква да започне рекламна кампания. Сегашната турска лира създава проблеми заради инфлацията: понастоящем 25 000 турски лири се обменят едва за 1 щатски цент. Новата лира се очаква да има стойност около $0,65. Новите и старите пари ще се използват едновременно до 31 декември 2005 г.
						 Също в четвъртък правителството оттегли предложения по-рано от него нов наказателен кодекс, докато депутатите бяха в процес на гласуване на член 345. Този ход даде повод за спекулации, че управляващата партия ще се опита да възстанови разпоредбата, съгласно която изневярата е криминално престъпление. Опозиционната Републиканска партия, която се противопоставя на разпоредбата, обвини правителството в опит да заобиколи договореността за нейното премахване. ЕС също лобира против криминализирането на изневярата, като заяви, че мярката би навредила на кандидатурата на Турция за членство в съюза.
						 Тази кандидатура получи подкрепа в четвъртък от австрийския посланик в Турция Мариус Калигарис. Той предрече, че ЕС ще насрочи през декември дата на Анкара за започване на присъединителните преговори. (АП, АФП, Ню Йорк таймс, Индепендънт, Би Би Си, Анадолска агенция, НТВ - 16/09/04)
