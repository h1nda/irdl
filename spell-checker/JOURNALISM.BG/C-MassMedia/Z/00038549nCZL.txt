Черногорската прокуратура повдигна обвинения срещу брата на наркобарона Шарич 
					16/05/2011
					
						ПОДГОРИЦА, Черна гора -- Прокуратурата е повдигнала нови обвинения в пране на пари срещу Душко Шарич, брат на укриващия се наркобарон Дарко Шарич, съобщиха местните медии в събота (14 май). Душко Шарич и Йовица Лончар, които бяха арестувани преди няколко дена, според обвиненията са изпрали над 2 милиона евро печалби от трафик на кокаин. Душко Шарич ще отговаря и по обвинения в създаването на престъпна организация и контрабанда на наркотици. Той беше арестуван миналия ноември в Черна гора въз основа на заповед за арест, издадена от Италия за контрабанда на наркотици. (Портал Аналитика, РТЧГ, Танюг - 14/05/11)
