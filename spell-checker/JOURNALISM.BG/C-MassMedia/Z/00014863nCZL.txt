БиХ удържа равенство с Испания в изключителен футболен мач
					09/06/2005
					 
						САРАЕВО, Босна и Херцеговина (БиХ) -- Националният отбор на БиХ за малко не постигна неочаквана победа над Испания в квалификационния мач за световната купа във Валенсия в сряда (8 юни). След като Звездан Мисимович изведе отбора си напред с гол в 39-ата минута, Испания успя да изравни едва в седмата минута от допълнителното време, и то чак след като двама босненски играчи бяха изгонени, оставяйки отбора си само с девет души на терена. Сърбия и Черна гора остава на върха в седма група, с една точка пред Испания. В първа група Македония загуби от Чешката република с 6:1 в Прага. Във втора група Украйна нанесе почти фатален удар на надеждите на Гърция за световната купа, като победи европейските шампиони от 2004 г. с 1:0 в Атина. Турция, която победи Казахстан с 6:0, измести гръцкия отбор от второто място в групата. (AП, Ройтерс, AФП - 08/06/05)
