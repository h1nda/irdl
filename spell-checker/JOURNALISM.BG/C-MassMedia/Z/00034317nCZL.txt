Турски съд осъди група за кръвопролитие по време на сватба 
					27/04/2010
					 
						АНКАРА, Турция -- В понеделник (26 април) съд в централната анадолска провинция Чорум осъди седем души на доживотен затвор във връзка с въоръжено нападение срещу сватба миналата година, при което загинаха 44 души. Друг подсъдим беше осъден на 15 години затвор за съучастничество. По време на инцидента, станал на 4 май 2009 г., маскирани мъже нахлуха на церемонията в доминирано от кюрдите село Бигле и убиха младоженеца, булката и много от гостите, включително деца и бременни жени. Следствието заключи, че престъплението е извършено поради кръвна вражда. (Заман, Йени Шафак - 27/04/10; Анадолска информационна агенция, ДПА - 26/04/10)
