Очаква се среща в Скопие между македонския премиер Бучковски и ръководителя на ЮНМИК
					01/06/2005
					 
						СКОПИЕ, Македония -- Премиерът Владо Бучковски и ръководителят на ЮНМИК Сьорен Йесен-Петерсен трябва да се срещнат в Скопие в сряда (1 юни) за обсъждане на въпроси, свързани с очертаването на границите и сътрудничеството в борбата с организираната престъпност, според осведомителната агенция "Макфакс". По-късно този месец косовският премиер Байрам Косуми трябва да посети македонската столица.
						Други новини: Бучковски се срещна във вторник със Стефан, главата на Македонската православна църква (МПЦ). Бучковски го увери в пълната подкрепа на правителството за МПЦ и усилията за опазване на независимия й статут. Наскоро се разгоря спор между религиозните лидери в Скопие и Белград, тъй като Сърбия не признава независимостта на МПЦ. (Макфакс - 01/06/05)
