В Сърбия бе задържана жената, издирвана от Скопие за контрабанда на кокаин
					15/01/2007
					 
						БЕЛГРАД, Сърбия -- В края на миналата седмица сръбските власти задържаха скандалната бизнесдама Станислава Чочоровска-Полетан, която е издирвана от Македония във връзка с големото количество заловен кокаин. Сръбският й адвокат Светозар Павлович потвърди в неделя (14 януари), че Чочоровска-Полетан, която има двойно гражданство - македонско и сръбско, е била арестувана в края на миналата седмица и е задържана под стража в Белград в очакване на екстрадиция в Македония. Скопие обвинява жената, която някога е имала връзка с убития бос на сръбската мафия и лидер на военизирана банда Желко Разнатович - Аркан, в организиране на контрабандата на 486 килограма кокаин, задържани насоро на граничния пункт в Блаце. 
						Други новини -- Македонската полиция обяви, че е арестувала в петък бившия заместник-министър на икономиката Саша Андоновски при завръщането му от Виена. Той е обвинен в престъпления по служба. (Б92, Макфакс, A1 TВ, Телма ТВ - 14/01/07; Дневник - 13/01/07)
