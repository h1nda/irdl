Мойсиу призовава албанските политици за компромис относно избирателните реформи 
					30/08/2006
					 
						ТИРАНА, Албания -- Президентът Алфред Мойсиу отново призова албанските политици за диалог и компромис относно избирателната реформа. В интервю за ежедневника "Шекули" в сряда (30 август) Мойсиу каза, че политическата ситуация се влошава, независимо от усилията му да посредничи. Той настоява, че управляващата партия и опозицията трябва да преодолеят настоящата политическа безизходица, особено в светлината на новите задължения, свързани с подписването на Споразумението за стабилизация и асоцииране с ЕС. (Албейниън Нюз - 30/08/06)
