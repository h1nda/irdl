Запалителни бомби причиниха щети на фирми в Атина
					18/05/2009
					 
						АТИНА, Гърция -- Серия нападения със запалителни бомби разтърсиха Атина рано сутринта в неделя (17 май) и понеделник, предадоха медиите. Цели на нападенията бяха няколко автомобилни салона, охранителни фирми и магазини, като бяха нанесени големи имуществени щети. Според полицията само за два часа в неделя е имало шест бомбени нападения, последвани от други шест в понеделник. Досега никоя група не е поела отговорността, но полицията подозира анархисти. Уличното насилие и бомбените нападения се увеличиха от декември насам, когато полицейски служител застреля тийнейджър в Атина. (AНA-MПA, СКAИ, AП - 18/05/09; СKAИ, AП, ДПA, Синхуа - 17/05/09)
