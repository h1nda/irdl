Министерският съвет на БиХ одобри важни законопроекти за реформа в полицията
					15/02/2008
					 
						САРАЕВО, Босна и Херцеговина (БиХ) -- Министерският съвет (МС) одобри законопроектите за важната реформа в полицията по време на разгорещено заседание в четвъртък (14 февруари), на което сръбските и хърватските министри успяха да надделеят в гласуването над министрите от главните партии на бошнаците, Партията на БиХ и Партията за демократично действие. 
						Законопроектите за Дирекцията за координация на полицейските органи и агенции и за независимите и наблюдателни органи на полицейската структура на БиХ след това бяха внесени в парламента за одобрение. Председателят на МС Никола Спирич каза пред репортери, че правителството е оценило постигнатото от работната група за реформа в полицията и изрази надежда, че парламентът ще приеме пакета бързо, тъй като процесът на интеграция на БиХ в ЕС е поставен на карта. Страната трябваше да спази крайния срок 15 февруари за изготвяне на пакета. (Независне Новине, Дневни Аваз - 15/02/05; РТРС, НТВ Хаят - 14/02/08)
