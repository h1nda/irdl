Министрите на Сърбия и Косово обсъдиха въпроса за възстановяването на паметници в Косово
					25/09/2005
					 
						БЕЛГРАД, Сърбия-Черна гора -- Въпроси, свързани с напредъка на възстановяването на църкви и кулурни паметници в Косово, разрушени по време на вълненията през март 2004 г., бяха в центъра на разговорите в петък (23 септември) между министъра на културата на Сърбия Драган Коядинович и косовския му колега Астрит Харачия. Двамата се срещнаха по време на историческото посещение на Харачия в Белград - първо посещение на член на косовското правителство в сръбската столица. Според заявление на сръбското министерство на културата, Харачия е казал, че косовските временни институции предвиждат да изразходват допълнително 1.5 млн евро за ремонтни проекти следващата години, в допълнение към сумата от 4.2 млн. евро, отделена вече за целта. Двамата представители също така се договориха да определят координатори по културните въпроси и да сформират специални групи, които да работят по проблемите, свързани с връщането на документи и предмети на културата. Коядинович също така прие покана от колегата си за провеждане на следващата среща в Прищина. (Данас - 24/09/05; РТС - 23/09/05)
