Кандидат-премиерът на Македония планира да има четирима свои заместници 
					01/12/2004
					 
						СКОПИЕ, Македония -- Кандидатът за премиер Владо Бучковски планира известни промени в структурата на правителството, вкл. въвеждането на четирима вицепремиери, отговарящи за стратегическите сектори - икономиката, политическата система, интеграцията в ЕС и прилагането на Охридските договорености. Според съобщения в пресата партньорите в управляващата коалиция - Социалдемократическият съюз за Македония на Бучковски, Либерал-демократическата партия и Демократичният съюз за интеграция - са навлезли във финалната фаза на преговорите за състава на кабинета.
						Други новини: Абдулменаф Беджети подаде оставка от поста лидер на опозиционната етническа албанска Партия за демократичен просперитет. Той се позова на лични причини. (Утрински вестник, Дневник, Вест - 01/12/04; A1 ТВ - 30/11/04)
