Турският премиер Ердоган коментира очакваното съдържание на доклада на ЕК за напредъка на страната
31/10/2003
 
АНКАРА, Турция -- В доклада на Европейската комисия за напредъка на Турция, който трябва да бъде публикуван следващата седмица, се дава добра оценка на правните реформи, предприети от страната с цел сближаване на законодателството й с това на ЕС, но се критикуват недостатъците в изпълнението им, каза премиерът Реджеп Тайъп Ердоган в четвъртък (30 октомври). Той призна, че прилагането на реформите е непълно, но заяви, че това ще се промени в резултат на наскоро учредената наблюдателна комисия за реформите.
Други новини: Икономическият министър Али Бабаджан обяви в четвътък, че турската валута, лирата, ще бъде деноминирана на 1 януари 2005 г. От стойността й ще отпаднат шест нули. Бабаджан е в Ню Йорк, където участва в конференция на Общото събрание на ООН за финансиране на развитието. (НТВ, TРT 2, Анадолска агенция, НТВ - 30/10/03)
