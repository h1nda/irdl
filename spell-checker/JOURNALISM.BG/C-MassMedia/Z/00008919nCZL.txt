Нов градоустройствен план за Белград
03/11/2003
За да се канализира прогнозираното разрастване на Белград през следващите десетилетия е разработен градоустройствен план, който ще вземе предвид фактори като нарастване на населението и новото строителство.
От Давор Коникушич за Southeast European Times в Белград - 03/11/03
 
 
Белград е приел нова градоустройствен план за насърчаване на разрастването през следващите десетилетия. Целта е да са стимулира устойчивото развитие и да се трансформира сръбската столица в европейска метрополия, казват официални лица, представяйки плана пред общинския съвет.
"Понасяйки много удари през годините, градът е достигнал най-ниската си точка по отношение на всекидневното функциониране, което в много райони е на ръба на практическия разпад", каза заместник-председателят на общинския съвет Любомир Анджелкович. Предишният общ план, приет през 1972 г., "е задминат от времето и условията на живот", отбеляза той.
Новият общ план ще канализира развитието на града до 2021 г. Според Миодраг Ференчак, директор на планирането в Общинския институт за градоустройство, в плана се поставя специално ударение върху опазването на околната среда. Развитието ще бъде адекватно направлявано, каза Ференчак, позволявайки да бъдат пресрещани законодателните нужди на всички нива на Република Сърбия.
Приблизително 1.4 млн. души се очаква да живеят в Белград към края на средносрочния период, което показва, че градът се намира в период на демографска стагнация. Планът разширява сегашните му граници с 255 хектара, като площта ще достигне 77 600 хектара. От тях 53 940 хектара принадлежат към " градските зони", а 31 700 хектара представляват " останалата общинска земя". Според Ференчак към централната зона и предградията е въведена извънградска зона, което ще улесни по-доброто планиране. По този начин ще се образуват 57 отделни градски района, вкл. Санджак, Диерам, Денине, за които ще бъдат приети точни регулаторни планове с цел поддържане на тяхната идентичност.
"Общинската земя за целите на планираното и организираното жилищно строителство е увеличена съгласно плана с 1 600 хектара, докато икономическите и промишлените зони са практически удвоени, " каза Ференчак. Председателят на общинския съвет Ненад Богданович заяви, че планът не е съвършен, но осигурява добра основа за бързото развитие на града. "С този тип общ план, както и чрез въвеждането на нови юридически норми, ние най-накрая ще успеем да разрешим проблема с нелегалното строителство в Белград. Новият общ план ще ни позволи да осъществим регулация на 95% от града, който е поразен от нелегално строителство," заяви той.
Целта е да създадем един европейски Белград, запазвайки същевременно сръбския характер на града, и да създадем климат, който ще привлече инвеститори с цел да се подпомогне реализацията на тази стратегия и за да стане възможно подобрението на живота на гражданите, добави Богданович.
Планът се разработва от две години и половина, а общественият дебат по него продължи две месеца. Съветниците от Демократическата партия на Сърбия ( ДПС) гласуваха против приемането му. Председателят на групата съветниците от ДПС Милош Алигрудич поиска приемането на плана да бъде отложено поради кратките срокове за внасяне на документи, закъснението при подготовката на базисните изследвания и отсъствието на сериозна експертна дискусия.
