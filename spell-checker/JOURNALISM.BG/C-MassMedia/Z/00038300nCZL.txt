Инцко предупреди да не се оспорва легитимността на Съда и Прокуратурата на БиХ 
					26/04/2011
					
						САРАЕВО, Босна и Херцеговина (БиХ) -- Върховният представител Валентин Инцко заяви, че международната общност няма да позволи Съдът и Прокуратурата на БиХ да бъдат разтурени или пък дейността им да бъде оспорвана от която и да било автономна област. В интервю за излизащия в Белград всекидневник „Вечерне Новости” от понеделник (25 април) Инцко предупреди, че оспорването на двете съдебни институции означава подкопаване на Дейтънското мирно споразумение и на държавността. Инцко добави, че ръководството на Република Сръбска все още има на разположение малка възможност да премисли дали предложеният референдум за двете институции е в интерес на обществеността. (Вечерне Новости, СВП, Бета, Танюг, Б92 - 25/04/11)
