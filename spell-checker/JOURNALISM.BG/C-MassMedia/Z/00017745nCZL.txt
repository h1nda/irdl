Македония получи членство в ЦЕФТА 
					28/02/2006
					 
						СКОПИЕ, Македония -- Македония бе официално приета в Централноевропейското споразумение за свободна търговия (ЦЕФТА) в понеделник (27 февруари), като така стана четвъртият член на организацията след България, Хърватия и Румъния. Министърът на икономиката Фатмир Бесими каза, че това е стъпка напред в процеса на присъединяване към ЕС. Документът трябва да бъде одобрен от македонския парламент.
						Други новини -- Македонският президент Бранко Цървенковски ще завърши двудневното си посещение в Букурещ във вторник. Румънският му колега Траян Бъсеску отново подчерта подкрепата на страната си за кандидатурата на Македония за присъединяване към ЕС и НАТО и готовността й да предостави съдействие при изпълнението на критериите за членство в ЕС. (Найн О'Клок - 28/02/06; Макфакс, A1 ТВ, Телма ТВ - 27/02/06)
