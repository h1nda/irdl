Новият транспортен министър на Македония обещава да засили мерките за борба срещу корупцията 
					05/01/2005
					 
						СКОПИЕ, Македония -- В първото си интервю за пресата след всъпването в длъжност новият министър на транспорта и комуникациите Джемаил Мехази обеща да засили мерките за борба срещу корупцията. Пред скопския всекидневник Утрински весник Мехази определи корупцията като сериозен проблем в страната, добавяйки, че тя се корени в ниските заплати и забавянето на реформата в публичната администрация. Той обеща освен това да подобри обществения имидж на министерството си, което мнозина възприемат като най-корумпираното в кабинета. (Утрински весник- 05/01/05)
