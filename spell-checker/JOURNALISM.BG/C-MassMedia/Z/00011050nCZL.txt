Страните и организациите от Пакта за стабилност ще честват петата годишнина
06/06/2004
 
БРЮКСЕЛ, Белгия -- Офисът на специалния координатор на Пакта за стабилност съобщи в петък (4 юни), че представители на Босна и Херцеговина, Македония, Словения, Молдова, Хърватия, Сърбия-Черна гора, Малта, Австрия и Албания ще присъстват на церемонията за отбелязване на петата годишнина на Пакта за стабилност в Югоизточна Европа. Двудневната сесия започва в понеделник в Порторож, Словения.
В други новини, държавните секретари на външните министерства на Хърватия, Италия и Словения се срещнаха в петък в Брюксел, за да обсъдят въпроса за защитените екологични и риболовни зони в Адриатическо море. Срещата, на която присъстват наблюдатели на Европейската комисия, цели да разреши разногласията, предизвикани от закъснението на Хърватия да приложи споразумението за общата защитена зона. (Вечерни Лист - 05/06/04; Фена, ATA, СРНА, ХИНА, СTA - 04/06/04)
