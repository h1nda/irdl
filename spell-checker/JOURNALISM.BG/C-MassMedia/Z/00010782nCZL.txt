МОК заяви, че Атина ще бъде готова за олимпиадата в срок
13/05/2004
 
АТИНА, Гърция -- Работата върху олимпийските обекти ще бъде завършена навреме за игрите през август, заяви в сряда (12 май) главният инспектор на Международния олимпийски комитет. "Няма нито един проект, който да е изложен на риск, и ние сме сигурни, че всичко ще бъде готово в срок", каза Денис Осуалд по време на пресконференция.
Други новини: Гърция показа първите монети в евро, изсечени в чест на олимпиадата. Монетата носи изображението на известната фигура на дискохвъргача. Близо 50 милиона монети от две евро ще влязат в обръщение в четвъртък и ще бъдат законно платежно средство във всички страни, където еврото е официална валута. (Ройтерс, AФП, Сънди таймс, AНA, MOA - 12/05/04)
