Полицията арестува 70 привърженици на ПМД в Югоизточна Турция
					25/03/2011
					 
						АНКАРА, Турция -- Полицията арестува в четвъртък (24 март) около 70 души, които са се опитали да защитят представители на основната прокюрдска Партия на мира и демокрацията (ПМД) по време на седящ протест в югоизточния град Батман. Напрежението се покачило, когато полицейски служители започнали да местят палатка, опъната в средата на март, когато започна протестът. Служителите заявиха, че палатката е служила като "база за протестите, които нарушавали движението и довели до нараняването на осем полицейски служители". Те добавиха, че по време на акцията са били конфискувани нелицензирани оръжия и документи на незаконна организация. Четирима души от палатката са били арестувани за връзки с терористичната Кюрдска работническа партия. (Сабах - 25/03/11; Си Ен Ен Тюрк, НТВ, Хюриет - 24/03/11)
