Полицейски патрул бе нападнат в Северно Косово
					14/02/2011
					 
						ПРИЩИНА, Косово -- Пътен патрул бе нападнат от местни сърби на магистралата Митровица-Зубин Поток в неделя (13 февруари), като според съобщенията по автомобила са били хвърляни камъни и други предмети, докато той е преминавал покрай тях. Не се съобщава за пострадали и не са идентифицирани заподозрени. 
						Други новини - В неделя директорът на косовската полиция Решат Маличи заяви, че иска полицията, ЮЛЕКС и КФОР да създадат съвместен план за Северно Косово с оглед на подобряване на състоянието със сигурността там. Механизмите включват повишено полицейско присъствие, създаване на многоетническо звено и ангажиране на специални екипи за разследване. Той казва, че е поискал от ЮЛЕКС "да създаде съвместни патрули с албански и сръбски полицаи и така да се изгради концепция за "полиция в общността", за да се повиши чувството на сигурност сред гражданите", в областите със смесено население на север. (КЛАН Косова, Кохавижън, Indeksonline - 13/02/11)
