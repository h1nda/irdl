Процесът срещу Шешел в Хага беше отложен
					18/03/2010
					 
						ХАГА, Холандия -- Процесът срещу лидера на Сръбската радикална партия Воислав Шешел беше отложен до ново разпореждане поради здравословни проблеми на оставащите четирима свидетели, съобщи в сряда (17 март) Трибуналът на ООН за военни престъпления. Прокуратурата се надяваше да приключи разпита им до края на този месец. Шешел е обвинен в извършването на военни престъпления срещу хора от несръбски произход в Хърватия, Войводина и Босна и Херцеговина в периода 1991-1993 г.
						Други новини от сряда -- Сръбската прокуратура свали обвиненията в измяна срещу бившия генерал от Югославската народна армия Владо Трифунович и четирима други офицери. Трифунович беше обвинен от режима на Слободан Милошевич, защото е изоставил военна база в хърватския град Вараждин в началото на конфликта от 1991-1995 г., за да опази живота на своите войници там. (Фена, Бета, СРНА, Вечерне Новости, Бета, Танюг, Б92, АП - 17/03/10)
