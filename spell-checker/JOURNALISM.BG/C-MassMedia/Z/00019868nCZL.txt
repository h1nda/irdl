Анан похвали решението на Турция да изпрати войски за силите на ООН в Ливан
					07/09/2006
					 
						АНКАРА, Турция -- Генералният секретар на ООН Кофи Анан се срещна с премиера Реджеп Тайип Ердоган и с външния министър Абдула Гюл в сряда (6 септември) и похвали решението на Турция да изпрати войски за мироопазващите сили на ООН в Ливан. Анан оцени решението като "знак за международна солидарност" и разсея опасенията, че турските войници могат да участват в сблъсъци с Хизбула.
						Протестите срещу решението продължиха и в сряда. Според съобщения в местните медии, около 35 души са били арестувани в Анкара след като по време на демонстрациите е имало изблици на насилие. 
						Междувременно гръцкият премиер Костас Караманлис е потвърдил в телефонен разговор в сряда с Анан, че Атина ще изпрати военноморска фрегата в Ливан след няколко дни. Гърция обеща помощ миналия месец. (Сабах, Заман, Катимерини - 07/09/06; НТВ, АНА-МПА - 06/09/06)
