Турската полиция съобщи, че единият похитител има връзки с "Ал Кайда" 
					20/08/2007
					 
						АНКАРА, Турция -- Единият от заподозрените нападетели, направили опит да отвлекат турски пътнически самолет, има връзки с "Ал Кайда", заявиха представители на турските сили за сигурност в неделя (19 август). Момен Абдул Талих, 33-годишен палестинец с египетски паспорт, е излежавал затворническа присъда в Саудитска Арабия заедно с висш функционер на терористичната групировка и освен това е бил на обучение в тренировъчен лагер на "Ал Кайда", казаха те.
						Според полицията Талих и турският му съучастник Мехмет Решат Озлу са направили опит за отвличане на самолета, за да стигнат до Иран и след това да се присъединят към талибаните в Афганистан. Двамата се срещнали в Севернокипърската турска република преди година. Относно твърденията на похитителите за поставени на борда експлозиви полицията съобщи, че предполагаемата бомба е била направена от пластилин с прикачени към него жици. (НТВ, РБК, Анадолска информационна агенция, АП - 20/08/07; AП, АФП - 19/08/07)
