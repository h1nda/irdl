Съветът на Сърбия-Черна Гора одобрява още искания, отправени от Трибунала на ООН 
					17/11/2004
					 
						БЕЛГРАД, Сърбия- Черна гора -- Националният съвет на Сърбия-Черна гора за сътрудничество с Трибунала на ООН за военни престъпления реши да одобри още искания от Хага, заяви председателят на Съвета Расим Ляич във вторник (16 ноември). Според него членовете на съвета са се споразумели да освободят още четирима свидетели от задължението им да пазят държавна и военна тайна. Съветът одобри освен това предаването на допълнителна документация, която се изисква от Трибунала. 
						Също във вторник сръбският президент Борис Тадич посети Москва. Той изрази желание въпросът за Косово да се реши, отчитайки интересите както на сръбската, така и на албанската етнически общности. Той обаче подчерта, че се противопоставя срещу независимостта на провинцията. 
						Други новини: Председателят на сръбския парламент Предраг Маркович се срещна с партийни лидери във вторник и реши да оттегли оставката си. Той бе заплашил, че ще напусне поста си във връзка това, което той определи като многократни нарушения на процедурите. (Данас - 17/11/04; Бета, Б92, Taнюг, AФП - 16/11/04)
