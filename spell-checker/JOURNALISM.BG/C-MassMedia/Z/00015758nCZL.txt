Ръководителят на ЮНМИК призовава за въздържаност, докато косовските сърби настояват за неговото отстраняване
					30/08/2005
					 
						ПРИЩИНА, Косово, Сърбия и Черна гора -- Ръководителят на ЮНМИК Сьорен Йесен-Петерсен отново призова за въздържаност в провинцията във вторник (30 август), след стрелбата от движещ се автомобил късно в събота, при която загинаха двама косовски сърби, а други двама бяха ранени. Той помоли местните сръбски политически лидери и тези в Белград да не прибързват със заключнията, а да предоставят време на полицията да проведе щателно разследване. 
						Косовските сърби организираха във вторник протести в Митровица, Грачаница и Стръпче, като осъдиха убийствата и настояха за отстраняването от длъжност на Йесен-Петерсен. Полицията на ООН патрулираше в райони близо до сръбските анклави и постави контролни пунктове в стремеж да предотврати възобновяването на етническото насилие. 
						Други новини -- Двама полицейски служители на ООН бяха задържани в Косово по обвинения в незаконен трафик на хора. От ЮНМИК заявиха в понеделник, че двамата са обвинени в незаконно превеждане на хора през границата в провинцията. (РТС, Политика - 30/08/05; Уеб-сайт на ООН, Танюг, Ройтерс, АП, АФП - 29/08/05)
