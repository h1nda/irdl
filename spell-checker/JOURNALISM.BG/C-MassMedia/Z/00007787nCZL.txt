САЩ назоваха четири балкански страни с принос в умиротворителните сили в Ирак
29/07/2003
 
ВАШИНГТОН, САЩ -- Албания, България, Македония и Румъния са сред 30-те страни, предложили помощ на САЩ в Ирак за провеждането на военни или полицейски операции, според съобщение в понеделник (28 юли) на Държавния департамент на САЩ. Вашингтон се е съгласил да плати над 200 млн. дол. за транспортирането и издръжката на военните им подразделения.
В други новини, турският външен министър Абдуллах Гюл заяви, че на правителството вероятно ще му трябват няколко месеца, за да реши дали да изпрати умиротворителни сили в Ирак. Той каза, че решението ще трябва да бъде одобрено от парламента, който не заседава в периода от август до октомври. Гюл също изрази увереността си, че неотдавнашните проблеми между Анкара и Вашингтон във връзка с Ирак са преодолени. (Хюрриет - 29/07/03; AП, Ройтерс, Вашингтон Пост, AФП, Анадолска агенция, НТВ, TРT 2 - 28/07/03)
