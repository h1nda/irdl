ПКК отрече участие в смъртоносния взрив в турски микробус
					17/09/2010
					 
						АНКАРА, Турция -- Терористичната Кюрдска работническа партия (ПКК) отрече участието си в експлозията в четвъртък (16 септември), при която загинаха девет селяни от преобладаващо кюрдската Югоизточна Турция. Те загинаха, когато микробусът им се натъкна на противопехотна мина край гр. Хаккяри. В изявление за прокюрдската информационна агенция "Фират" ПКК заяви, че едностранно обявеното прекратяване на огъня през август продължава да бъде в сила. Премиерът Реджеп Тайип Ердоган осъди "терористите", стоящи зад нападението, и обеща отговор. "Тероризмът си има цена, но няма да остане без отговор," каза той. (Би Би Си, Си Ен Ен, АП - 16/09/10)
