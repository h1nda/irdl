СВП призова отново към бързи реформи в сектора на статистиката в БиХ
					13/10/2004
					 
						САРАЕВО, Босна и Херцеговина (БиХ) -- Службата на върховния представител (СВП) отново призова за бързи реформи във вторник (12 октомври) в сектора на статистиката на БиХ. На пресконференция говорителят на СВП Кевин Съливан посочи, че властите в БиХ трябва да приложат мерки за подобрено събиране и оповестяване на статистическа информация с оглед преодоляване на системните несъвършенства. Според него сегашната ситуация вреди на имиджа на БиХ в очите на чуждестранните инвеститори. (ПБС, БиХ, Фена - 12/10/04)
