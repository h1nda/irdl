Хагският трибунал отказа да освободи македонеца Тарчуловски
					24/07/2009
					 
						ХАГА, Холандия -- Трибуналът на ООН за военни престъпления отхвърли молбата за временно освобождаване на бившия македонски служител на силите за сигурност Йохан Тарчуловски, който поиска да посети семейството си, предадоха медиите в четвъртък (23 юли). Заедно с молбата си Тарчуловски е предоставил гаранции от македонското правителство, че ще остане във връзка с властите в Хага. Съдът обаче реши, че няма спешна необходимост той да бъде пуснат от затвора. Тарчуловски бе осъден миналата година на 12 години затвор за военни престъпления, извършени срещу етнически албанци по време на акция в с. Люботен през август 2001 г. Другият обвиняем по делото, бившият македонски вътрешен министър Любе Бошковски, бе оправдан. (A1, MИA, Макфакс, БТА - 23/07/09)
