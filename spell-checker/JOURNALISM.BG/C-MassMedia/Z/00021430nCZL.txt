Оперативното командване на Въоръжените сили на БиХ се прехвърли в базата "Бутмир" 
					30/01/2007
					 
						САРАЕВО, Босна и Херцеговина (БиХ) -- В понеделник (29 януари) оперативното командване на Въоръжените сили на БиХ се прехвърли в базата "Бутмир" край Сараево, където в момента се намира щабът на ЮФОР. На официалната церемония началникът на Постоянния щаб на НАТО в БиХ, генерал Ричард Уайтман, каза, че прехвърлянето е първа стъпка към окончателното предаване на командването на базата на армията на БиХ. Министърът на отбраната Никола Радованович също даде висока оценка на прехвърлянето, както и на процеса на реформи в отбранителния сектор. (ПБС БиХ, РТРС - 29/01/07)
