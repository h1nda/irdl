Данъчните власти в БиХ затвориха 248 фирми заради неплатени данъци
08/06/2003
 
САРАЕВО, Босна и Херцеговина (БиХ) -- Данъчните инспектори затвориха 248 фирми и обекти по време на 4-дневна операция срещу неплащането на данъци, съобщи данъчната администрация на федерацията в събота (7 юни). Само в петък властите затвориха 20 фирми в Сараево. Собствениците ще бъдат санкционирани заради неиздадени фактури, с което за избегнали плащането на данъци. Законът също предвижда санкции и за клиентите, които не са поискали фактури. Операцията е част от кампания, започнала миналата седмица. (ОНАСА - 07/06/03)
