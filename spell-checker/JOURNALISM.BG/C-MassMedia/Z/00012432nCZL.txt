Драшкович заявява пред съда, че Милошевич е бил архитект на опита за негово убийство 
					26/10/2004
					 
						БЕЛГРАД, Сърбия-Черна гора -- Външният министър на Сърбия-Черна Гора Вук Драшкович обвини в понеделник (25 октомври) бившия югославски президент Слободан Милошевич и бившите шефове на сръбските служби за сигурност Радомир Маркович и Милан Радонич, че са организирали опита за негово убийство в Будва през 2000 г. Драшкович даде показания на процеса във връзка с този опит и с убийството на бившия сръбски президент Иван Стамболич през същата година. Той определи опита за убийство като резултат от политиката на "държавен тероризъм", следвана от режима на Милошевич. (Данас - 26/10/04; Танюг, Б92 - 25/10/04)
