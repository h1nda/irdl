Бакоянис каза, че решаването на кипърския въпрос е висш приоритет за Гърция
					05/04/2006
					 
						НИКОЗИЯ, Кипър -- Гръцкият външен министър Дора Бакоянис започна тридневното си посещение в Никозия във вторник (4 април) с думите, че решаването на кипърския въпрос е висш приоритет на външната политика. Тя каза още и че е поставено началото на нов опит за обединяване на етнически разделения остров след срещата през февруари между кипърския президент Тасос Пападопулос и генералния секретар на ООН Кофи Анан в Париж. Това е нейното първо посещение в Кипър след назначаването й на поста външен министър през февруари. (Катимерини - 05/04/06; AНA, MПA - 04/04/06)
