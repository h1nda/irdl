ЕС подкрепя проекта на България за създаване на регионален енергиен център
15/01/2003
 
СОФИЯ, България -- Официални представители на ЕС са подкрепили инициативата на България да стане регионален енергиен център, според говорител на енергийното министерство, цитиран от местната преса във вторник (14 януари). Подкрепата обаче ще бъде условна: ЕС ще изисква гаранция, че функциите на центъра няма да припокриват тези на вече съществуващите структури. Ще бъде необходимо също и одобрението на Румъния.
Междувременно, делегация на Световната банка се срещна във вторник с българския енергиен министър Милко Ковачев и потвърди ангажимента на банката да осигури техническа помощ в процеса на приватизация на енергийния сектор.
В други новини, български инженерен взвод от 40 души замина във вторник за Косово, за да се присъедини към мироопазващите сили. Това ще бъде неговата седма мисия там. (БТА, Пари, Медиапул - 14/01/03)
