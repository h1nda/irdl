България, САЩ и ЕС критикуват Либия за смъртните присъди
07/05/2004
 
СОФИЯ, България -- Високопоставени официални лица реагираха гневно на решението на либийски съд да осъди пет български медицински сестри на смърт по обвинения за заразяване на над 400 деца с ХИВ в Триполи. Президентът Георги Първанов излезе с изявление в четвъртък (6 май), в което казва, че не приема осъдителните присъди и изразява надежда, че справедливостта ще възтържествува след обжалването. Министърът на правосъдието Антон Станков и външният министър Соломон Паси се изказаха в подобен дух, като отбелязаха, че либийският съд е пренебрегнал констатациите на двама водещи експерти, които доказаха, че ХИВ-епидемията е започнала най-малко една година преди назначаването на българите в детската болница в Бенгази. Във Вашингтон говорителят на Държавния департамент Ричард Баучър обеща, че Съединените щати ще продължат да повдигат въпроса пред властите в Триполи. Председателят на Европейската комисия Романо Проди заяви, че ЕС е "дълбоко разочарован" от присъдата, и призова либийските власти да преразгледат делото. (бТВ - 07/05/04; AП, Ройтерс, Би Би Си, Си Би Си, AФП, Медиапул, БTA, нюз.бг, Новините - 06/05/04)
