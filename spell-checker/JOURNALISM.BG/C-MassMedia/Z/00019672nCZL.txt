Хърватската полиция разби канал за трафик на хора
					21/08/2006
					 
						ЗАГРЕБ, Хърватия -- Полицията съобщи в събота (19 август), че е разбила канал за трафик на хора до Италия. Трима хърватски граждани - един от Госипич и семейство от Лички Осик - са били арестувани по подозрение, че са организирали канала. В хода на операцията полицията е открила осем албански граждани в три автомобила в Истра. Съобщава се, че те са щели да бъдат транспортирани от Хърватия в Италия . Всеки от тях е платил по 3000 евро на трафикантите.
						Други новини - Министерството на правосъдието потвърди в петък, че скандалният хърватски бизнесмен Хървое Петрач ще бъде екстрадиран от Гърция в рамките на няколко дни. Той бе задържан там преди една година. В Хърватия той бе осъден задочно за отвличане. (ХРТ, ХИНА, Виесник, Вечерни лист - 19/08/06)
