Иран намали доставките на газ за Турция
					02/01/2008
					 
						АНКАРА, Турция -- Иран намали износа на природен газ за Турция "до минимум", съобщи иранската осведомителна агенция "Фарс" във вторник (1 януари). Поради рязкото спадане на температурите през последните два дни и рязкото намаляване на доставките на природен газ от Туркменистан, износът на газ през Турция бе намален, съобщи агенцията. Нормално Иран изнася 20 милиона кубически метра природен газ през Турция, докато понастоящем износът е едва една четвърт от това количество. Туркменистан спря износа си на природен газ за Иран поради технически затруднения, което доведе до сериозен недостиг в някои области. Иранският заместник-външен министър Махди Сафари заяви, че проблемите с газа нямат нищо общо с преговорите между Иран и Туркменистан за възможно покачване на цените. (Ройтерс, AФП, ФАРС, БТА, Мена, Халей Таймс, Томсън Файненшъл - 01/01/08; Свобода - 31/12/07)
