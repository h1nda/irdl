Разследване за масов гроб в Черна гора 
					21/07/2010
					 
						АНДРИЕВИЦА, Черна гора -- Във вторник (20 юли) започна разследване за евентуален масов гроб, съдържащ тленните останки на косовски албанци, в североизточния град Андриевица. Експерти са взели костни проби, за да определят дали са човешки, и ще продължат огледа на мястото. Представители на специалната прокуратура за организираната престъпност, корупцията и военните престъпления наблюдават разкопките заедно със съдебни експерти от ЮЛЕКС. Десетки косовски албанци бяха задържани във военните казарми в Андриевица по време на косовската война. (МИНА, ПЧНЕН - 20/07/10)
