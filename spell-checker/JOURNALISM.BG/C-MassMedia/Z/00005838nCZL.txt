Лабус препоръчва национална стратегия на Сърбия за влизане в ЕС през 2010 г.
05/01/2003
 
БЕЛГРАД, Югославия -- В събота (4 януари), югославският вицепремиер Миролюб Лабус, който е и лидер на новосформираната сръбска партия Г17 Плюс, призова за приемането на национална стратегия за интеграция в ЕС. Лабус обеща неговата партия да предложи проект на стратегията в близко бъдеще.
Също в събота, федералното правителство съобщи, че ЕС вече е отпуснал първия транш от пакета финансова помощ, възлизащ на 30 млн евро. Траншът е част от програмата за подпомагане на Югославия, която включва предоставянето на 75 млн евро и преференциални заеми в размер на 55 млн евро. Десет процента от финансовата помощ са предназначени за Черна гора. (Политика, Танюг, Б92 - 04/01/03)
