Комисия на ЕП подкрепи либерализирането на визите за БиХ и Албания
					28/09/2010
					 
						БРЮКСЕЛ, Белгия -- Във вторник (28 септември) Комисията по граждански свободи, правосъдие и вътрешни работи на Европейския парламент (ЕП) подкрепи доклад, в който се казва, че Босна и Херцеговина (БиХ) и Албания са изпълнили критериите за либерализиране на визовия режим. Докладът беше одобрен с 49 на 2 гласа. Документът вече получи зелена светлина от Комисията по външни отношения на ЕП на 6 септември. 
						За 7 октомври е насрочено гласуване на пленарна сесия на ЕП и според местните медии то ще бъде просто формалност. Окончателното решение за премахване на визовите изисквания за БиХ и Албания ще бъде взето от Съвета на ЕС, който се очаква да включи въпроса в своя дневен ред през октомври или ноември. (СРНА, РТРС, БХРТ, Независне Новине - 28/09/10)
