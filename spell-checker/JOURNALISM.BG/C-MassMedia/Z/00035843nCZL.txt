В региона бе отбелязан Международният ден на изчезналите лица
					30/08/2010
					 
						БЕЛГРАД, Сърбия -- В понеделник (30 август) в региона бе отбелязан Международният ден на изчезналите лица. Според Международния комитет на Червения кръст (МКЧК) близо 15 000 души, които за изчезнали по време на конфликта в бивша Югославия, все още се водят за изчезнали. Около 10 500 от тях са от Босна и Херцеговина (БиХ), близо 2 500 са от Хърватия и около 2 000 са от Косово. Пол-Анри Арни, ръководител на регионалната делегация на МКЧК за Сърбия, Черна гора, Македония и Албания, отбеляза, че 140 000 души са загинали по време на конфликтите и от тях между 35 000 и 40 000 са изчезнали. "Въз основа на скоростта, с която се решават тези случаи, ще са нужни поне 33 години, докато бъдат уредени всички въпроси, свързани с Косово, 22 години за жертвите в Хърватия и 11 години за БиХ. Семействата на изчезналите лица не могат да чакат толкова дълго," каза Арни. (AФП, Бета, РТРС, Макфакс - 29/08/10)
