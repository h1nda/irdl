Албанска антикорупционна комисия ще проверява 152-ма държавни служители
					27/05/2008
					 
						ТИРАНА, Албания -- Върховният инспекторат по деклариране и одит на активите (ВИДО) на страната съобщи в понеделник (26 май), че ще проучи имотното състояние на 152-ма избрани на случаен принцип държавни служители. Сред тях са заместник-министри, депутати, посланици, прокурори и съдии. ВИДО ще пресее информацията за недвижимата собственост, банковите сметки и другите активи, като ще търси данни за евентуален конфликт на интереси.
						Други новини от понеделник -- Апелативният съд за тежки престъпления освободи ръководителя на данъчната служба на страната Арбен Сефгини, който бе под домашен арест за изтезаване и убийство. Апелативният съд заяви, че няма опасност Сефгини да се укрие. Той и трима бивши негови колеги са обвинени в изтезаването и убийството през 1995 г на Ремзи Ходжа, македонски албанец. (Би Би Си, Коха Йоне, Шекули - 27/05/08; Алсат, Гласът на Америка, Телеграфи, BalkanInsight - 26/05/08)
