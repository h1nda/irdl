Скандален сръбски бизнесмен получи черногорско гражданство
					01/06/2009
					 
						ПОДГОРИЦА, Черна гора -- Сръбският бизнесмен Слободан Радулович, който е издирван за корупция и организирана престъпност, е получил черногорско гражданство, предадоха местните медии в неделя (31 май). Бившият директор на веригата за търговия на дребно "С Маркет” е получил черногорски паспорт, тъй като е роден в крайбрежния град Херцег Нови. Сърбия е издала международна заповед за арестуването му като заподозрян лидер на т.нар. "фалитна мафия” Съдебният процес срещу заподозрените в съучастие около 35 души започна в Сърбия през 2007 г. Подсъдимите са обвинени в присвояване на милиони при процедури по несъстоятелност и приватизация на дружества -- държавна собственост. Радулович избяга от Сърбия през 2006 г., само шест седмици преди Черна гора да декларира независимостта си. Дори той да бъде арестуван от местната полиция, конституцията на Черна гора забранява екстрадицията на нейни граждани. (РТС, Б92, Фонет, Танюг - 31/05/09)
