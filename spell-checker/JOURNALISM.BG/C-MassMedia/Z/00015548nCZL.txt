Българското правителство отделя допълнителни 87 млн. евро за наводнените райони
					10/08/2005
					 
						СОФИЯ, България -- Кабинетът в оставка одобри във вторник (9 август) отпускането на допълнителни 87 млн. евро в помощ на районите, опустошени от неотдавнашните наводнения. След заседанието на правителството финансовият министър Милен Велчев каза, че кабинетът предвижда още мерки, като добави, че правителството очаква и допълнителна международна помощ. Европейската комисия вече даде знак, че е готова да предостави безвъзмездно допълнителни средства. 
						Наводненията в началото на юли опустошиха цели райони в България. Нови проливни дъждове заляха страната миналата седмица, като взеха още седем човешки жертви и нанесоха щети за над 200 млн. долара, обяви във вторник правителството. Наводненията разрушиха участъци от ж. п. линиите, свързващи София с най-големите градове на страната, Пловдив и Варна. Някои главни пътища остават затворени, а фирмите се оплакват от нередовно снабдяване. Президентът Георги Първанов излезе във вторник с изявление, в което призовава правителството да вземе допълнителни мерки за оказване на помощ на близо 10000 души, принудени да напуснат домовете си. Той разкритикува властите и за това, че не са обявили бедствено положение в засегнатите райони. (Дневник - 10/08/05; Ройтерс, БНT, бТВ - 09/08/05)
