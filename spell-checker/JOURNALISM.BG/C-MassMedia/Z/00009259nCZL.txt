Гърция ще извлече ползи от членството на Турция в ЕС
08/12/2003
 
АТИНА, Гърция -- Потенциалното членство на Турция в ЕС отговаря на гръцките национални интереси и ще допринесе за мира на Балканите, заяви в събота (6 декември) гръцкият външен министър Георгиос Папандреу. Членството на Турция в ЕС ще съдейства за изграждането на мирни, свободни и демократични Балкани, които ще дадът пример на етническа и религиозна толерантност, допълни Папандреу. Потенциалното членство в Съюза отговаря на гръцките национални интереси и чрез укрепването по този начин на сигурността и стабилността, както и чрез произтичащото от това засилване на икономическото сътрудничество.
Други новини: началникът на турския генерален щаб Хилми Йозкок посети Косово в понеделник, за да инспектира разположените там турски войски. Той ще посети Босна и Херцеговина и Албания, преди да приключи обиколката си в сряда. (МПА, Анадолска агенция - 06/12/03)
