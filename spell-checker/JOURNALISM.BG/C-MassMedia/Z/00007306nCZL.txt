Плюсове на сътрудничеството
16/06/2003
&lt;FONT size="1" color="gray" face="verdana"&gt; [SETimes]&lt;/font&gt;&lt;br&gt;&lt;br&gt;
Това, което се случва в Западните Балкани, засяга мира и прогреса в света като цяло, - предупреждава икономиста и бивш финансов министър на Румъния Даниел Дъяну.
Даниел Дъяну за кореспондентското бюро на Southeast European Times в Букурещ - 16.06.03
 
 
Неотдавна един от водещите ежедневници "Интернешънъл хералд трибюн" публикува открито писмо, подписано от четирима висши западнобалкински политици. Това е събитие от голямо значение по няколко причини. Да започнем с това, че писмото бе публикувано след убийството на сръбския премиер-министър Зоран Джинджич и целяло да покаже твърдата решимост на обществото в борбата против престъпните сили. Фактът, че висшите отговорни лица в региона са се обединили, за да заявят публично, че техните страни са готови да сътрудничат и с цялата си енергия да работят за присъединяването към ЕС, е показателен. Това бе ясен сигнал, че политиците осъзнават сходството на съдбите на държавите си и, че укрепването на приятелските взаимоотношения е в интерес на по-доброто бъдеще, което е неразривно свързано с присъствието им в Съюза.
Такова колективно подписано писмо не сме виждали във водещо европейско издание от дълго време. То всъщност символизира събуждането на политическия елит в региона и разбирането, че изказванията трябва да бъдат решителни и убедителни, за да бъдат чути на Запад. Писмото означава, че обществото осъзнава насъщните политически и икономически потребности на региона. Това са: решителен курс към икономически реформи и преустройство; борба с престъпността и корупцията, бедността и социалната изолация; съкращаване на масовата безработица; стимулиране на производството и кооперирането, а също така защита на човешките права.
Въпреки това, че писмото бе публикувано в момента, когато вниманието на международната общност бе ангажирано с последиците от войната в Ирак и непрекъсната борба с тероризма, то не остана незабелязано. По-късно прочутият финансист и филантроп Джорж Сорос в писмото си до "Финансиъл таймс" призова ЕС и Международните финансови институции да подкрепят стремежа на западнобалканските страни към промени и изграждане на система за сигурност чрез предоставяне на преференциални кредити. Освен това, той поиска ЕС да поеме по-твърди задължения към региона. Има изгледи, че срещата на върха в Тесалоника на 21 юли ще бъде посветена на региона и ще бъдат приети по-сериозни ангажименти, свързани с неговата бъдеща интеграция в Съюза.
Сигналите, идващи както извън Западните Балкани, така и отвътре, имат правилна насока и будят надежда. Те свидетелствуват за наличието на оздравителен процес, задълбочаване на сътрудничеството, икономически промени и подпомагане. Може би, управляващите политици в Западните Балкани живеят с чувството за необходимост от спешни мерки, тъй като региона си остава най-взривоопасната зона в Европа, но това вече не е най-належащия въпрос в трансатлантическия диалог.
Голяма част от Европа е обхваната от икономическа стагнация. Това сериозно се отразява на страните-кандидатки, включително и тези от Западните Балкани, които експортират главно в Съюза. Икономическата стагнация в ЕС подхранва протекционистките тенденции, препятстващи успешната реализация на решенията, приети на проведения в Доха кръг на многостранни търговски преговори. Това е неблагоприятен обрат за западнобалканските страни, изнасящи предимно селскостопанска продукция. След спукването на американския икономически балон и финансовите скандали от двете страни на Атлантика, тенденциите за притока на капитали през последните години коренно се промениха. И като следствие - Западните Балкани не могат да разчитат на очакваната полза от притока на частни капитали. При съществуващите в региона ниски спестовни и инвестиционни лихви значителното повишаване на икономическия ръст изисква значителен вътрешен паричен приток.
Тези обстоятелства твърде усложняват вътрешностопанската ситуация. Инфлацията в повечето страни е незначителна, но базата за растеж е ненадеждна и има мрачни прогнози относно чуждата помощ. Изключително високото ниво на безработица и големите квазифискални дефицити, незадоволителната инфраструктура и слабите институции - това са елементите, които оформят общата картина, която болезнено се нуждае от подобрение и промяна. Поради твърде комплицираната международна обстановка, западнобалканските страни трябва самостоятелно с общи усилия да излизат от положение, за да компенсират, до колкото е възможно, сътресенията, идващи отвън.
Що се отнася до ЕС, регионът се явява един като тест, по който ще се съди за умението на Съюза да се грижи за мир, добросъседски отношения и икономически преобразования в своя тил. Това е от особено значение сега, когато ЕС пое отговорността за опазване на мира в Македония, и евентуално би могъл да прави същото и в други части на региона.
Това, което се случва в Западните Балкани, засяга мира и прогреса в света като цяло. В много краища на света съществуват корумпирани и фалирали държави, икономическа и социална изостаналост, военни и междуетнически конфликти, и са нужни целенасочени действия срещу тези явления. Пътят, по който вървят европейците, и конкретно действията на ЕС по отношение на Западните Балкани може да се разглежда като прецедент. Той показва какво бъдеще очаква всички ни.
