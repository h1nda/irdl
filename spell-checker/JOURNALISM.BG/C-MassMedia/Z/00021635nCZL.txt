Сръбският министър Драшкович е възмутен от присъдите в повторния процес по случая "Магистрала Ибар"
					19/02/2007
					 
						БЕЛГРАД, Сърбия -- Външият министър от отиващото си сръбско правителство и председател на Сръбското движение за обновление (СДО) Вук Драшкович разкритикува в петък (16 февруари) присъдите по повторния процес за убийствата през 1999 г. на четирима активисти на СДО и опита за покушение срещу самия него на магистрала "Ибар". По-рано в петък белградски съд осъди бившия шеф на полицейския отряд за специални операции Милорад Улемек, известен още като "Легионера", и неговия подчинен Ненад Илич на по 15 години затвор. Останалите осем служители, включително началникът на Държавна сигурност Раде Маркович, получиха присъди от девет месеца до 14 години затвор. Двама от подсъдимите бяха оправдани. Драшкович определи присъдите като "награда за клането". Той каза още, че ще поиска проучване на твърденията, че съдията Боян Мишич, който издаде присъдите в петък, е получил военното си обучение в армията от Улемек във Вуковар по време на конфликта в Хърватия през 1991 г. (Блиц - 17/02/07; Б92, Бета, ФоНет - 16/02/07)
