Тихич обсъжда стремежите на БиХ за евроатлантическа интеграция с високопоставени американски държавници
					12/05/2006
					 
						ВАШИНГТОН, Съединени щати -- Председателят на тричленното Председателство на Босна и Херцеговина (БиХ) Сюлейман Тихич се срещна в четвъртък (11 май) във Вашингтон с вицепрезидента Дик Чейни и с държавния секретар Кондолиза Райс. Централна тема бяха двустранните отношения, стремежите за евроатлантическа интеграция на БиХ и регионални въпроси. Американските представители подчертаха значението на провеждането на конституционната реформа в БиХ и сътрудничеството с Хагския трибунал. Тихич се срещна и със заместник държавния секретар по политическите въпроси Никълъс Бърнс, както и с президента на Световната банка Пол Уолфовиц. (ФЕНА, Дневни Аваз - 12/05/06)
