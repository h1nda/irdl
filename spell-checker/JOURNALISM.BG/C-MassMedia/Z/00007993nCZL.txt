Турция готви 10-хилядна войска за Ирак
15/08/2003
 
АНКАРА, Турция -- В четвъртък (14 август) турският всекидневник съобщи, че армията на страната подготвя да изпрати в Ирак 10-хилядна войска. Макар че висшите ръководители на страната не са взели официално решение за участие, армията е на страната на правителството, което планира да включи военни частти към ръководените от Съединените Щати стабилизационни сили. Според съобщения на вестниците, около 4 000 войници вероятно ще бъдат разположени в областта между Багдад, Фелуях и Тикрит. Те биха могли да се обединят с хиляди военни части от други централноазиатски републики и Пакистан и, вероятно, ще бъдат под командването на турски генерал. Предстои парламентът да одобри участието. Външният министър Абдула Гюл заяви, че окончателното решение трябва да се вземе към края на септември. (АФП -14/08/03)
