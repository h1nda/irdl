Турски журналисти протестират срещу арестуването на редактор на опозиционен вестник 
					24/03/2008
					 
						АНКАРА, Турция -- Хиляди журналисти излязоха по улиците на Анкара, Истанбул, Измир и Анталия в неделя (23 март), за да протестират срещу арестуването на Илхан Селджук, главен редактор на най-големия опозиционен вестник в страната "Джумхуриет", и на много други журналисти. Те са заподозрени във връзки със забраненото ултрадясно националистическо движение "Ергенекон", за което властите твърдят, че е подготвяло военен преврат. Журналистът от "Джумхуриет" Октай Акбал обаче каза на митинга, че арестът на Селджук по-скоро е свързан със съдебното дело, заведено за забрана на управляващата Партия на справедливостта и развитието (ПСР), която вестникът многократно е обвинявал в погазване на светските принципи в Турция. Участниците в митинга заплашиха да започнат бойкот на информационния сектор. (Хюриет, Биамаг - 24/03/08; Радио Свобода - 23/03/08)
