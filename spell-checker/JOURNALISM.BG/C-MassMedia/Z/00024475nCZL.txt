Процесът срещу Шешел започва в Хага
					07/11/2007
					 
						ХАГА, Холандия -- Процесът срещу лидера на най-голямата политическа партия в Сърбия започва в Хага в сряда (7 ноември) след многократни отлагания. На Воислав Шешел са предявени три обвинения в престъпления срещу човечността и шест за военни престъпления. Прокурорите твърдят, че изпълнените му с омраза речи, са допринесли за избухването на конфликтите през 1990-те години в бивша Югославия. Говорейки за Шешел като за "главния пропагандатор на Велика Сърбия", прокурорите твърдят, че той е бил част от престъпно начинание да се наложи господството на Белград в региона, заедно със Слободан Милошевич и други. Обвиняемият, който остана председател на Радикалната партия дори зад решетките, отрича да е участвал в каквито и да е престъпления. Той обяви гладна стачка преди месеци, за да принуди трибунала да му позволи сам да се защитава на процеса. Той и неговата партия оспорват справедливостта на предприетите срещу него процедури. (Би Би Си, AФП, Ройтерс, Б92 - 07/11/07)
