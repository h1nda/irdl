Свидетел по делото за убийството на Джинджич твърди, че един от заподозрените е направил самопризнание 
					28/12/2004
					 
						БЕЛГРАД, Сърбия-Черна Гора -- Представителят на МВР Родолюб Милович застана пред съда в понеделник (27 декември) по делото за убийството през март 2003 г. на сръбския премиер Зоран Джинджич. Той заяви в присъствието на назначен от съда адвокат, че обвиняемият Звездан Йованович е признал в началото на април, че е извършил престъплението. Йованович, бивш представител на отряда за специални операции, обаче отхвърли това твърдение и отново оспори обективността на съда и на целия процес. (Бета - 28/12/04)
