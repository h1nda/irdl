Татлъсес излезе от интензивното отделение
					27/03/2011
					 
						АНКАРА, Tурция - Един от най-обичаните артисти в Турция, певецът Ибрахим Татлъсес излезе от интензивното отделение в петък (25 март). Премиерът Реджеп Тайип Ердоган посети певеца в петък в болницата в Истанбул. Той е много по-добре и ще започне физическа терапия, каза Ердоган след визитата. Премиерът също съобщи, че е приел кандидатурата на Татлъсес да участва като кандидат на Партията на справедливостта и развитието (ПСР) в общите избори на 12 юни.
						Татлъсес бе прострелян в главата при опит за убийство на 14 март и бе подложен на животоспасяващо лечение. (Заман - 26/03/11; Уърълд Бюлетин - 25/03/11)
