Сърбинът Николич започва гладна стачка
					17/04/2011
					
						БЕЛГРАД, Сърбия - Лидерът на Сръбската прогресивна партия (СПП) Томислав Николич съобщи в събота (16 април), че започва гладна стачка, която ще продължи, докато не бъде изпълнено искането на партията за предсрочни избори. Николич съобщи това на антиправителствена демонстрация в Белград, на която присъстваха десетки хиляди души. СПП настоява през декември да бъдат свикани предсрочни избори. Следващите насрочени общи избори са за май 2012 г. (Бета, Taнюг, РТС, Б92, Блиц - 16/04/11)
