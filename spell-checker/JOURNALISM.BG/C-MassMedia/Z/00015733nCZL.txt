Спор между Загреб и Любляна във връзка проектозакона на Словения за адриатическия екологичен пояс
					28/08/2005
					 
						ЗАГРЕБ, Хърватия -- Напрежението между Загреб и Любляна се засили, след като словенското правителсто одобри проектозакон за установяване на защитена екологична зона в Адриатическо море. Правителството е внесло документа за одобрение от парламента. Това причини силна реакция на Хърватия, която счита, че екологичният пояс ще се простира до и нарушава хърватската територия. В петък Загреб изрази официален протест пред словенския посланик Петер Бекеш. Хърватското министерство на външните работи също така изпрати ноти до страните-членки на ЕС и до Европейската комисия, в която излага своята позиция. (ХРТ, Нови лист - 27/08/05; ХИНА - 26/08/05)
