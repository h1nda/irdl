Представители на полицията заявиха че РС е близо до залавянето на укриващия се военнопрестъпник Жуплянин
					17/09/2007
					 
						САРАЕВО, Босна и Херцеговина (БиХ) -- Укриващият се обвиняем във военни престъпления Стоян Жуплянин скоро ще бъде заловен, заяви Драги Милошевич, полицейски служител, отговарящ за сътрудничеството на Република Сръбска (РС) с Хагския трибунал за военни престъпления, пред "Уошингтън Поуст" в неделя (16 септември). "Ние сме много близо до него и продължаваме да се приближаваме", каза Милошевич, като добави, че властите разполагат с информация, че "той живее като звяр в провинцията или като селянин в полята. Той е тук и неговите връзки със Сърбия са отрязани. Дори семейството му е срещу него", каза Милошевич. 
						На 31 май полицията на РС арестува бившия армейски офицер Здравко Толимир, който е смятан за един от главните организатори на мрежата, помагаща на един от най-важните обвиняеми във военни престъпления, Ратко Младич, да се укрива от правосъдието. (Независне новине, Уошингтън Поуст - 16/09/07)
