Енергийните пазари в Югоизточна Европа ще бъдат хармонизирани с тези в ЕС
					29/08/2005
					С подписването на договора по енергетиката през октомври тази година страните от Югоизточна Европа ще направят важна крачка напред към създаване на регионален енергиен пазар, който от своя страна ще бъде интегриран с този на ЕС. Енергийното законодателство във всяка една от страните ще бъде хармонизирано със съответнитe закони на съюза, като в същото време ще бъде премахнати количествените ограничения върху износа и митата. На практика страните ще могат да търгуват с електричество и газ помежду си и със страните-членки на ЕС съгласно правилата на acquis communautaire.
					От Антонела Кръстович за Southeast European Times - 29/08/05
 
					 
						
[Архив]
						Страните от Югоизточна Европа правят важна крачка напред към интеграцията на регионалния енергиен сектор, което представлява ключов елемент в процеса на развитие и обновление. Инициативата за регионален енергиен пазар в Югоизточна Европа цели да създаде единна система от правила за Балканския полуостров и да приведе националните законодателства в съответствие с европейското енергийно законодателство. 
						Подобряването на баланса между предлагането и търсенето е от жизнено важно значение за ускоряване и поддържане на икономическото развитие в Югоизточна Европа, казват анализаторите. Регионалният подход към предлагането на енергия дава значителни преимущества както за по-добро използване на запасите и производствените капацитети, така и за оптимизиране на бъдещите инвестиции.
						Този процес бе иницииран през 2002 г. с подписването в Атина на Меморандума за разбирателства (МзР) по регионалния пазар на електричество в Югоизточна Европа. Той бе потвърден една година по-късно с подписване на нов МзР в Атина през 2003 г. През декември 2004 г. представители на 25 страни-членки на ЕС и на страните от Югоизточна Европа се договориха по основните принципи на договора по енергетиката и решиха да установят енергийна общност. 
						
Инициативата за регионален енергиен пазар в Югоизточна Европа цели да създаде единна система от правила за Балканския полуостров и да приведе националните законодателства в съответствие с европейското енергийно законодателство. [ЕС]
						С подписването на договора страните от Югоизточна Европа стават готови да привлекат повече инвестиции. Инвеститорите от САЩ вече са стъпили на Балканите; енергийната компания АЕS има мощности в Унгария и планира да се разшири в други части на региона, смята Терзич. 
						В Сърбия-Черна гора мерките по интеграцията в енергетиката се приветстват като важна стъпка напред, която дава по-добър достъп и избор на снабдители и това води до по-ниски цени. Сърбия и Черна гора ще подпишат енергийния договор отделно, тъй като държавният съюз няма юрисдикция върху енергетиката. Този сектор се ръководи независимо в двете републики, които имат отделни министерства, закони и енергийни системи. 
						Енергетиката е един от най-големите сектори в сръбската икономика, като състалява 10% от БВП. Благодарение на централното си разположение на Балканите енергийната система на Сърбия е свързана с всички съседни страни. В по-дългосрочна перспектива Сърбия планира на реформира енергийния си сектор, като приеме принципите на ЕС. Съществуват значителни възможности за инвестиции в подобряването на ефективността в енергетиката, тъй като в момента енергията се изпозпозва неефективно. 
						Черна гора активно подкрепя създаването на регионален енергиен пазар в Югоизточна Европа. Влизането на републиката в европейския енергиен пазар способства за откриване на много възможности в развитието на националния сектор, смята Александър Богданович, съветник на министъра на икономиката. 
						
Енергийната компания AES е стъпила в Унгария и планира да се разшири в други части на региона. [AES]
						Освен Сърбия и Черна гора, други участници в договора са ЕС, Албания, Босна и Херцеговина, България, Хърватия, Македония, Румъния, Турция и ЮНМИК. 
						Един от главните проблеми пред албанската енергетика е увеличаването на консумацията на електричество от домакинствата, което е довело от високи нива на технически и нетехнически загуби и намаляване на сигурността на доставките. Други проблеми са недостатъчната либерализация на цените на електричеството и ниската ефективност на потреблението. Според статистиката Албания се е превърнала във вносител на значителни количества електрическа енергия и ще продължи да внася такава, за да може да удовлетвори нарастващите потребности, докато не бъдат построени нови предприятия. 
						Босна и Херцеговина има три вертикално интегрирани електрически компании. Въпреки техническите ограничения, те продължават търговията с електрическа енергия, за да поддържат баланса на системата. Необходими са големи инвестиции в системите за производство, пренасяне и разпределение на електричеството. 
						В Хърватия парламентът определя и одобрява законодателната рамка на енергийният сектор и получава доклади пряко от Хърватския регулативен съвет по енергетика, който е особено важен фактор в системата. Съветът упражнява надзор над енергийния сектор и събира информация за изготвяне на политически решения. 
						Българската енергетика се характеризира с увеличаване на търсенето. Инвестициите, предвидени в Националната стратегия, включват рехабилитация и замяна на съществуващи мощности. България има агенция по енергийната ефективност, която е бюджетна организация в София със статут на изпълнителна агенция към министерството на енергетиката и енергийните ресурси. 
						Енергийната регулативна комисия в Македония бе създадена от парламента през юни 2003 г. като независим орган. В процес на създаване е нова агенция по енергетиката. Тя се очаква да оказва професионална и техническа помощ на правителството в изготвянето и прилагането на енергийната политика. 
						В Румъния енергийният сектор представлява стратегическа национална инфраструктура, която е от жизнено важно значение за цялата страна. Румънската агенция за съхраняване на енергията бе създадена през 1991 г. През октомври 2003 г. тя започна официално да функционира. 
						В Турция Националният център за съхраняване на енергията бе създаден през декември 1992 г. към министерството на енергетиката с оглед увеличаване на ефективността на ведомството и покриване на цялата страна.
						През януари 2003 г. в Косово бе създадена енергийна служба към Централното регулативно звено на ЕС с цел поемане на отговорностите и координиране на дейността на енергийния сектор в провинцията. Енергийната служба ще бъде трансформирана в министерство тази година. 
						Важна дейност в инициативата за енергийна интеграция е създаването на база за сравнение, като данните се събират от подобни институции в страните от Югоизточна Европа с оглед анализ на резултатите и напредъка. Информацията се събира чрез стандартен годишен въпросник. Европейската комисия по сравнителен анализ съществува вече втора година. Първата година тя събираше информация и сравняваше само страните-членки на ЕС. Вторият годишен доклад съдържа данни за присъединяващите се страни, а някои въпроси бяха изпратени и на страните от Югоизточна Европа.
						Участници без право на глас са Австрия, Гърция, Унгария, Италия и Словения. Преработеният вариант на договора бе представен в Брюксел на 31 май, а подписването е планирано за октомври. Неговата реализация ще изпрати ясен сигнал към Европа, че страните от Югоизточна Европа са готови за по-нататъшна интеграция на другите сектори. Регионалното сътрудничество в енергийния сектор е опитна база за бъдещата интеграция на енергийния пазар в Югоизточна Европа с вътрешния европейски енергиен пазар. 
						В договора се призовава за предприемане на редица специфични стъпки за либерализиране на пазарите на електричеството и газа. Особено важна мярка е премахването на количествените ограничение върху износа на енергия и митата. На практика страните ще могат да търгуват с електричество и газ помежду си и със страните-членки на ЕС съгласно правилата на acquis communautaire.
						Другите задачи включват установяване на общи правила за производство, пренасяне и разпределение на електричеството и природния газ, създаване на държавни служби по енергетика, регулативни органи и оператори по пренасянето на енергията, развитие на съвместими национални и регионални планове за действия.
