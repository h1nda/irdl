Дел Понте заяви, че Сърбия и Черна гора демонстрира по-добро сътрудничество, но от нея се очаква пълно сътрудничество
					03/06/2005
					 
						БЕЛГРАД, Сърбия и Черна гора -- Главният прокурор на ООН за военни престъпления Карла дел Понте каза, че Сърбия и Черна гора е установила добро сътрудничество с Хагския трибунал, но от нея се очаква пълно сътрудничество. По време на посещение в Белград в четвъртък (2 юни) Дел Понте отново подчерта, че приоритетен остава въпросът за арестуването и екстрадирането на Ратко Младич и Радован Караджич, двама от най-търсените от съда обвиняеми. Наред с други високопоставени лица, тя се срещна със сръбско-черногорския президент Светозар Марович, който заяви, че бъдещето на държавния съюз ще зависи от това, дали Младич ще бъде екстрадиран. 
						Други новини: В четвъртък сръбският парламент прие закон за изменение на сръбско-черногорската конституционна харта. В закона се уреждат изборите за федерален парламент, както и тези за републиките. С него се потвърждава също, че всеки евентуален референдум за независимост трябва да бъде проведен в съответствие с международно признатите демократични стандарти и със съдействието на ЕС. Сега предстои законът да бъде внесен за одобрение в черногорския и във федералния парламент. (Политика, Данас - 03/06/05; РТС, Би Би Си, Сръбско правителство, Танюг, Бета, Б92 - 02/06/05)
