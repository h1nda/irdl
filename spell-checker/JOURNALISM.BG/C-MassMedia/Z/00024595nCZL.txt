Четирима са били ранени в скандал между фракции на сръбски мюсюлмани
					18/11/2007
					 
						БЕЛГРАД, Сърбия -- Четирима са били ранени в сблъсък между членове на две враждуващи мюсюлмански фракции в джамия в Нови пазар в петък (16 ноември). Според показания на очевидци, скандалът е започнал, когато около 200 души, поддръжници на имама, назначен от мюсюлманските лидери в Белград, се опитали да влязат в джамията, където наскоро уволнения имам на града, ръководел молитвите на 60 свои поддръжници. В последвалия бой с камъни били ранени двама полицаи и един мъж. Друг получил огнестрелна рана. Инцидентът се квалифицира от местните медии като част от борбата за власт в сръбската мюсюлманска общност. (Ройтерс, ДПА - 16/11/07)
