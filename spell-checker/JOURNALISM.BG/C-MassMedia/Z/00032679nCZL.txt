Гръцкият премиер Папандреу заяви, че финансовата криза заплашва суверенитета на държавата
					10/12/2009
					 
						АТИНА, Гърция -- Министър-председателят Георгиос Папандреу предупреди в сряда (9 декември), че финансовите проблеми на Гърция представляват риск за националния суверенитет за пръв път от възстановяването на демокрацията през 1974 г. „Ние сме решени да направим всичко по силите си, за да поставим държавния дефицит под контрол, да възстановим стабилността на публичните финанси и да продължим развитието. Това е единственият път за Гърция, за да не загуби правото си на суверенитет”, каза Папандреу. Гърция, която е членка на еврозоната, е силно критикувана за своя бързо увеличаващ се дефицит, който сега се оценява на 12,7 % от БВП. В понеделник рейтинговата агенция „Стандарт енд Пуърс” съобщи, че е поставила Гърция под наблюдение за отрицателен кредитен рейтинг. (АФП, АП, АНА-МПА - 09/12/09)
