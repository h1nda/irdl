ООН удължи мироопазващата си мисия в Кипър
					17/12/2007
					 
						НИКОЗИЯ, Кипър -- Съветът за сигурност на ООН реши в петък (14 декември) да продължи мисията на мироопазващите сили на ООН в Кипър (УНФИКИП) с още шест месеца, до 15 юни 2008 г. В единодушно приета резолюция членовете на Съвета за сигурност заявиха, че статуквото на разделения остров е неприемливо. Те призоваха за слагане на край на протаканията в прилагането на мерките за регулиране на ситуацията на основата на двузонална и двуобщностна федерация и политическо равенство. 
						Понастоящем в УНФИКИП служат 869 войници, 92-ма души гражданска полиция и 39 международни граждански администратори. Те отговарят за поддържането на буферната зона между Кипърската национална гвардия и турските въоръжени сили. (РБК, Уебсайт на ООН, АП, Сайпръс Мейл - 15/12/07; Синхуа, ДПА, Си Ен Ей - 14/12/07)
