Македонското правителство засилва мерките срещу незаконно притежание на оръжие
04/06/2003
 
СКОПИЕ, Македония -- Македонското правителство прие изменение в Наказателния кодекс във вторник (3 юни), което налага по-строги наказания за незаконното притежаване на оръжие. Разпоредбата предхожда кампанията за доброволно предаване на незаконното оръжие, която ще започне този месец. Изменението предвижда присъда от една до десет години затвор за лица, които не предадат незаконното си оръжие или които незаконно произвеждат, притежават, продават, доставят или разменят огнестрелно оръжие или експлозиви. Правителството направи също така преглед на проекта за държавна програма за предотвратяване и премахване на корупцията, която ще бъде използвана като база за националната стратегия за ограничаване на корупцията. (Дневник - 04/06/03; А1 ТВ, МИА, Макфакс - 03/06/ 03)
