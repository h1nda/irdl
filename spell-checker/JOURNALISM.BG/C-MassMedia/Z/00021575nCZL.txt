ЕС изпрати "послание на надежда" до Сърбия
					13/02/2007
					 
						БРЮКСЕЛ, Белгия -- Външните министри от ЕС отправиха "много ясно послание на надежда" до Сърбия, по думите на върховния представител на ЕС за външната политика Хавиер Солана. По време на среща в понеделник (12 февруари) министрите се договориха, че преговорите по Споразумението за стабилизация и асоцииране с Белград могат да бъдат възобновени, ако Сърбия демонстрира истински ангажимент да работи с Трибунала на ООН за военни престъпления. Еврокомисарят по разширяването Оли Рен обясни, че залавянето на босненския сръбски командир Ратко Младич остава условие за подписването на споразумението със Сърбия, но каза, че преговорите могат да бъдат възобновени, ако Сърбия покаже, че действително го издирва. Министрите призоваха също сръбските партии бързо да сформират правителство, чийто основен приоритет да бъде реализирането на реформите и интеграцията в ЕС. (Блиц - 13/02/07; Би Би Си, EUObserver, Блумбърг, Уеб сайт на ЕС, Бета, Б92 - 12/02/07)
