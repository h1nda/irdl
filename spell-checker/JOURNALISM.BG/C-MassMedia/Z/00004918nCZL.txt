Европейски и български парламентаристи ще посетят атомната електроцентрала в Козлодуй
28/10/2002
 
СОФИЯ, България -- Членове на европейския парламент и български депутати ще посетят атомната електроцентрала в Козлодуй в понеделник (28 октомври). Посещението се провежда преди 15-тото заседание на съвместния парламентарен комитет. Неотдавна българското правителство се съгласи да закрие трети и четвърти блок през 2006 г., както се изисква от Европейската комисия, при условие, че тя изпрати експерти за проверка на безопасността на електроцентралата. Президентът Георги Първанов настоява да бъде извършена партньорска проверка със съдействие от страна на Международната агенция по атомна енергия колкото може по-скоро. (БТА - 28/10/02, Новините - 27/10/02)
