Според Ферхойген всички балкански държави ще се присъединят към ЕС
12/05/2004
 
Новият македонски президент Бранко Цървенковски полага клетва в парламента в присъствието на журналисти. [Томислав Георгиев]
ПРАГА, Чешка Република -- Комисарят на ЕС по разширяването Гюнтер Ферхойген заяви във вторник (11 май), че всички балкански държави ще се присъединят към ЕС в бъдеще. Той допълни, че Румъния и България ще станат членки през 2007 г. и определи положението на Хърватия като "все още в списъка на чакащите". Ферхойген обясни, че Турция би могла да играе важна роля в ЕС, но присъединяването на тази страна ще зависи от способността й да покрие политическите критерии за членство. На 1 май ЕС прие десет нови държави при най-голямото разширяване в своята история. (АФП - 11/05/04)
