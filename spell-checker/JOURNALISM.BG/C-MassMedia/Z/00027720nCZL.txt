Сърбия потвърди, че документи с пръстовите отпечатъци на Младич са изчезнали
					12/09/2008
					 
						БЕЛГРАД, Сърбия -- Ръководителят на националния съвет за връзки с Трибунала на ООН за военни престъпления Расим Ляич потвърди в четвъртък (11 септември), че липсва някаква част от информацията, която укриващият се от правосъдието военнопрестъпник Ратко Младич е предоставил в молбата си за издаване на лична карта. Ляич каза, че през 1999 г. Младич е подал молба за лична карта в Сърбия, която му е предоставила гражданство, но част от документацията, включително неговите пръстови отпечатъци, е изчезнала. Той добави, че властите разследват случая. Местните медии твърдят, че пръстовите отпечатъци са от основно значение за доказване дали Младич, както Радован Караджич преди него, използва фалшива самоличност и документи. (Б92, Блиц, Бета, АФП - 11/09/08)
