Събщава се, че ЕП ще създаде комисия, която да наблюдава процеса срещу Памук в Турция
		08/09/2005
		 
			СТРАСБУРГ, Франция -- Европейският парламент (ЕП) планира да създаде специална комисия, която да следи бъдещия процес срещу турския писател Орхан Памук. Турските медии съобщиха в сряда (7 септември), че комисията ще наблюдава хода на процеса, който трябва да започне на 16 декември и да представи доклад на ЕП. Памук бе обвинен, че "публично хули турската идентичност" в коментарите, които той направи във връзка с масовото клане на арменци през 1915 г. Очакват го три години затвор, ако бъде осъден.
