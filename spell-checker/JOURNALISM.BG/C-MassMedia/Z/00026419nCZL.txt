Турският външен министър Бабаджан заяви, че няма да има забавяне на свързаните с ЕС реформи
					13/05/2008
					 
						ХЕЛЗИНКИ, Финландия -- Турският външен министър Али Бабаджан каза в понеделник (12 май), че в Турция няма да има забавяне на реформите, имащи за цел присъединяването й към ЕС. Пред репортери в Хелзинки Бабаджан обаче предупреди, че доколкото ЕС не успява да определи точна дата за възможното турско членство в ЕС, инициативата за реформите ще зависи до голяма степен от Анкара. "Ние осъществяваме наши собствени реформи. Смятаме, че колкото по-бързо бъдат проведени реформите, толкова по-полезни за Турция ще бъдат те. Сроковете и датите обаче ще бъдат определяни от нас", каза Бабаджан. По време на престоя си в Хелзинки той се срещна с финландския президент Таря Халонен и с председателя на парламента Саули Ниинисто, както и със своя колега Александър Стуб, който определи Турция като стратегически партньор и потвърди отново подкрепата на Финландия за кандидатурата на Анкара. (Сабах, Заман - 13/05/08; Анадолска информационна агенция, ДПА - 12/05/08)
