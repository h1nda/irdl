Гърция предлага 1 милион евро награда за информация за Палеокостас 
					10/02/2011
					 
						АТИНА, Гърция -- В сряда (9 февруари) полицията съобщи, че предлага награда от 1 милион евро за всяка информация, която би довела до залавянето на Василис Палеокостас, прочул се с банковите си обири, който успя на два пъти да избяга от най-добре охранявания затвор в Атина с помощта на хеликоптер. Палеокостас, на 45 г., е заподозрян и в тероризъм. Негови отпечатъци бяха открити на взривно устройство, което експлодира в министерството на обществената безопасност през юни 2010 г., причинявайки смъртта на сътрудник на министъра. (Катимерини, Етнос, Вима - 10/02/11)
