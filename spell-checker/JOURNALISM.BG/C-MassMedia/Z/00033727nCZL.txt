БиХ изпълни и последното условие от пътната карта за либерализиране на визите
					10/03/2010
					 
						САРАЕВО, Босна и Херцеговина (БиХ) -- Във вторник (9 март) министерският съвет назначи Химзо Селимович за ръководител на Директората за координиране на полицейските служби и определи Урош Пена и Миле Юрич за негови заместници. Министър-председателят Никола Шпирич каза, че с това действие БиХ е изпълнила и последното условие от пътната карта за либерализиране на визите с ЕС. Страната се надява да бъде включена в безвизовия режим с ЕС от юли. Правителството определи също членовете на работна група, която ще изготви предложения за промени в конституцията и в избирателния закон в съответствие с неотдавнашно решение на Европейския съд за правата на човека. (Дневни Аваз, РТРС, БХРТ - 09/03/10)
