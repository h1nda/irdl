Кипър ще се оплаче на ООН и ЕС от Турция, която възпрепятства планирани проучвания за нефт 
					01/02/2007
					 
						НИКОЗИЯ, Кипър -- В сряда (31 януари) правителството съобщи, че ще се оплаче пред ООН и ЕС от "предупрежденията и заплахите" на Турция относно плановете за създване на изключителна икономическа зона за проучване за нефт между Кипър, Ливан и Египет. Миналия месец Кипър, който е подписал необходимите споразумения с Ливан и Египет, представи плановете си да проведе през февруари международен търг за издаване на лицензи за офшорни проучвания за нефт и газ. Турция реагира остро на тези съобщения. 
						По-рано тази седмица външното министерство в Анкара предупреди Ливан и Египет да не предприемат действия по спораузменията, като заяви, че правата на кипърските турци също трябва да се вземат предвид. В сряда говорителят на кипърското правителство Христодулос Пасиардис каза, че тези изказвания са необосновани и провокативни. (Катимерини - 01/02/07; СиЕнЕй, AП, AНA-MПA - 31/01/07)
