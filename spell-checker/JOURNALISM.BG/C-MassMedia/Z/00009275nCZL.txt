СВП приветства назначението на ръководител на данъчна служба в БиХ
09/12/2003
 
САРАЕВО, Босна и Херцеговина (БиХ) -- Службата на върховния представител (СВП) приветства в понеделник (8 декември) решението на правителството на БиХ да назначи най-сетне ръководител на Администрацията за косвено данъчно облагане. След два неуспешни опита поради разногласия между босненската и хърватската страни кабинетът на БиХ най-накрая реши да назначи на този пост Кемал Каушевич. Независимо от притесненията, че този ход е предприет под външен политически натиск от Европейската комисия, СВП изрази задоволство, че пряката международна намеса е била избегната. 37-годишният Каушевич е заемал различни длъжности в Министерството на финансите в БиХ. (РТРС, Онаса - 08/12/3)
