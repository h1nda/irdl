Сръбският вътрешен министър: Тачи няма да бъде арестуван в Белград
14/07/2003
 
БЕЛГРАД, Сърбия-Черна Гора -- Сръбският вътрешен министър Душан Михайлович заяви в петък (11 юли), че косовският лидер Хашим Тачи няма да бъде арестуван, ако пристигне в Белград в състава на делегация, поканена от правителството. Сръбски съд осъди Тачи на десет години затвор за участие в нападение през 1993 година срещу полицейски патрул в централно Косово, което е причинило смъртта на трима офицери. Михайлович направи тези коментари след съобщението на сръбския премиер Зоран Живкович, че през есента се очаква да се проведат преговори между Белград и Прищина.
В други новини, българската полиция е арестувала в петък предполагаем член на Земунския клан в черноморски курорт близо до град Варна. Официалната информационна агенция БТА идентифицира арестувания като Ненад Миленкович, един от най-издирваните престъпници в Белград. Подозира се, че той носи отговорност за около 20 убийства, включително убийството през март на сръбския премиер Зоран Джинджич. (Бета, Би Би Си, Б92, Танюг - 14/07/03; АП - 13/07/03)
