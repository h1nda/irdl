Албанците ще имат нужда само от лична карта, за да пътуват до Косово 
					31/05/2010
					 
						ТИРАНА, Албания -- Скоро албанските граждани ще имат нужда само от лична карта, за да пътуват до съседно Косово, според споразумение, влизащо в сила от вторник (1 юни) за туристическия сезон, а възможно и за по-дълго. Реципрочно лятно споразумение е в сила в Албания за косовските граждани от години. 
						Други новини -- Препоръката на Европейската комисия (ЕК) да се продължи с процеса на либерализиране на визовия режим с Албания стана причина за вълна от нови заявления за издаване на биометрични паспорти. Вътрешното министерство заяви в неделя, че властите са получили необичайно голям брой заявления в края на миналата седмица. ЕК наскоро взе решение да препоръча премахване на визовите изисквания за Албания и Босна и Херцеговина, ако бъдат изпълнени три условия. (Шекули, Лаймифундит, Нюз 24 - 30/05/10)
