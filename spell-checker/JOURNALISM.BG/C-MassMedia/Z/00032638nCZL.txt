Талят се надява на уреждане на кипърския въпрос до април 2010 г.
					07/12/2009
					 
						НИКОЗИЯ, Кипър -- Кипърският турски лидер Мехмет Али Талят заяви в неделя (6 декември), че обединяването на разделения остров би могло да се осъществи до април 2010 г. "Надявам се да постигнем споразумение най-късно до април и тогава ще можем да изработим план за референдум," каза Талят пред кипърския всекидневник "Политис". Той подчерта, че постигането на решение до този краен срок е от решаващо значение, като се имат предвид априлските президентски избори в северната част на острова. (Политис, МИА - 06/12/09)
