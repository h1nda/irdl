Румъния отрече съобщенията за таен затвор на ЦРУ
					14/08/2009
					 
						БУКУРЕЩ, Румъния -- Говорителят на външното министерство Алин Шербанеску отрече в четвъртък (13 август) истинността на медиен репортаж, в който се твърди, че на една от най-оживените улици в Букурещ е имало таен затвор на ЦРУ. Според броя на "Ню Йорк Таймс" от четвъртък учреждението се е помещавало в наскоро ремонтирана сграда, където можело да бъдат задържани до шест заподозрени терористи. Вестникът цитира бивши служители на ЦРУ, които са заявили, че това се е случило през 2003 г. Шербанеску каза в четвъртък, че специалната анкетна комисия, създадена от парламента, не е открила доказателства в подкрепа на твърдението. (Евениментул Зилеи - 14/08/09; Синхуа - 13/08/09)
