Хърватското вътрешно министерство предлага възнаграждение за информация относно Готовина
11/05/2003
 
ЗАГРЕБ, Хърватска -- Хърватското министерство на вътрешните работи предложи възнаграждение от около 50000 дол. за всяка информация, която може да помогне за откриването и арестуването на ген. Анте Готовина, който се укрива от Трибунала на ООН за военните престъпления. Министерството обяви възнаграждението в събота (10 май). Съобщението бе посрещнато със силна критика от страна на опозиционната националистическа партия Хърватски демократически съюз. (ХИНА, ПБС БиХ - 10/05/03)
