Еврокомисарят Рен призова България да се съсредоточи върху съдебните реформи
					14/10/2005
					 
						СОФИЯ, България -- Еврокомисарят по разширяването Оли Рен, който бе в София в петък (14 октомври), отново подчерта, че реформата в съдебната система остава единственото по-голямо предизвикателство пред страната. Рен бе на еднодневно посещение в България и се срещна с външния министър Ивайло Калфин и с министъра по европейските въпроси Меглена Кунева. Като отбеляза впечатляващото ниво на извършените досега реформи, Рен каза, че няма време за губене. Парламентът прие последните останали изменения в Наказателно-процесуалния кодекс в петък сутринта.
						В четвъртък Рен бе в Букурещ, където отново подчерта, че ако реформите се забавят, ЕС няма да се поколебае да задейства предпазната клауза, която ще забави приемането на Румъния с една година. Той призова за повече усилия за увеличаване на прозрачността в бизнессредата и за борба с корупцията. (Медиапул, news.bg, Новините, Ромпрес, Найн о'клок - 14/10/05)
