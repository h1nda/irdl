Сърбия-Черна Гора получава положително становище от проучването на подготвеността си за интеграция в ЕС 
					13/04/2005
					Европейската комисия прие позитивен доклад за подготвеността на Сърбия-Черна Гора за интегарция в ЕС във вторник, но държавният съюз трябва да продължи да да стимулира Трибунала в Хага, за да изпълни всички свои задължения. 
					От Игор Йованович за Southeast European Times в Белград – 13/04/05
 
					 
						
Предприсъединителни преговори за Сърбия-Черна Гора" дори и не биха могли да се обсъждат", преди най-издирваните босненско-сръбски заподозрени във военни престъпления Радован Караджич и Ратко Младич да бъдат прехвърлени в Трибунала на ООН, каза комисарят на ЕС по разширяването Оли Рен. [AФП]
						Европейската комисия (ЕК) потвърди, че Сърбия-Черна гора е регистрирала достатъчен напредък, за да започне преговори по Споразумение за стабилизиране и асоцииране (САА) с ЕС, получавайки положителен доклад за подготвеността си във вторник (12 април). Сърбия-Черна Гора е единствената страна в региона, която няма институционални връзки с ЕС. 
						Според комисаря по разширяването на ЕС Оли Рен положителният доклад за подготвеността на Сърбия-Черна гора представлява началото на пътя на Сърбия-Черна Гора към Европа. Той изрази очакване, че преговорите по САА ще се проведат по "модела на двойната писта" през ноември или декември. Той изрази задоволство от значителния напредък в сътрудничеството на страната с Трибунала на ООН, но предупреди, че въможноста за преговори за приемане в ЕС дори няма да се обсъжда, докато липсва пълноценно сътрудничество с Трибунала. 
						"Тази тенденция трябва да продължи докато има обвиняеми, които са все още на свобода," каза Рен. Той допълни, че предприсъединителните преговори със Сърбия-Черна Гора "дори няма да се обсъждат", докато Белград не предаде двамата най-издирвани заподозрени - Радован Караджич и Ратко Младич. Рен не даде индикация кога държавният съюз може да получи статут на кандидат за членство в ЕС, посочвайки, че това зависи от сътрудничеството с Хага и от изпълнението на други условия. 
						Сръбският премиер Воислав Кощуница изрази задоволство от положителния рейтинг, даден в проучването, определяйки го като "първата и решителна стъпка" към пълноправното членство в ЕС. 
						"Сега когато имаме пред себе си проучването, можем да кажем, че сме тръгнали по пътя към Европа, който определено води към ЕС. Трябва да се предприемат още много други трудни стъпки по този път, но сега няма нито причини, нито вътрешни пречки да не се направят тези стъпки с все по-голяма надежда и с дори по-реалистични очаквания," каза Кощуница. 
						Той допълни, че правителството е готово "да работи последователно и упорито" за европейската интеграция и каза, че гражданите на Сърбия -Черна Гора "са березервно ориентирани към ЕС и към европейския държавен съюз Сърбия-Черна Гора." 
						Според сръбския президент Борис Тадич страната трябва да направи всичко възможно да получи благоприятно решение от Съвета на министрите на ЕС на 25 април. "Днешното решение означава, че страната ни е в състояние да се присъедини към ЕС в бъдеще. От нас зависи след колко време ще стане това, зависи от икономическите и структурните реформи, пред които е изправена страната," каза Тадич. "Всички, които по един или друг начин препятстват сътрудничеството с Трибунал в Хага, не искат Сърбия да реши икономическите си и други жизненоважни проблеми," заяви Тадич. 
						Според президента на Сърбия-Черна гора Светозар Марович държавният съюз е преминал важен етап в европейската си интеграция. Марович предупреди, че още много задължения трябва да се изпълнят от държавния съюз, но ако Сърбия-Черна гора поддържа и интензифицира усилията си, тя ще компенсира изгубеното време с подкрепата на ЕС. "Сътрудничеството с Трибунала в Хага трябва да продължи до пълното изпълнение на всички задължения към тази институция," изтъкна Марович. 
						Върховният представител на ЕС по сигурността Хавиер Солана поздрави Марович за положителното проучване "Това е важна стъпка, особено за вас в Сърбия-Черна гора. Вярвам, че Сърбия-Черна Гора ще отбележи прогрес в този процес," каза Солана.
