Международната общност е доволна от резултатите от кампанията за събиране на оръжие в Македония
17/12/2003
 
СКОПИЕ, Македония -- Представители на международната общност изразиха задоволство във вторник (16 декември) от резултатите от шестседмичната кампания за доброволно разоръжаване, приключила в понеделник. По време на съвместна пресконференция международните представители заявиха, че операцията е била проведена ефикасно и че резултатите показват нараснало доверие между различните общности. Общо 7,571 единици оръжие и 100,219 единици муниции са били предадени по време операцията и те ще бъдат унищожени.
Други новини: лидерът на най-голямата албанска етническа партия Демократическият съюз за интеграция (ДСИ) заявява, че партията му подкрепя сътрудничеството с Трибунала на ООН за военни престъпления. В интервю от понеделник вечер пред МТВ1 Али Ахмети посочи, че ДСИ ще подкрепи в парламента закон за сътрудничеството с Трибунала в Хага. (МИА, А1 ТВ, Макфакс - 16/12/03; Би Би Си Мониторинг, МТВ1 - 15/12/03)
