Рама упорства за ремонта на главния площад в Тирана
					12/04/2010
					 
						ТИРАНА, Албания -- Кметът Еди Рама иска да продължи ремонтните работи по столичния главен площад "Скендербег". Рама посети обекта в неделя (11 април) и потвърди, че историческият площад трябва да се модернизира, за да отговаря на стандартите на XXI век. Рама, лидер на опозиционната Социалистическа партия, каза, че най-голямо предизвикателство са подземните работи, които ще бъдат многофункционални, както и управлението на движението около площада. Управляващата Демократическа партия заяви, че проектът не разполага с нужните лицензи. (Шекули, Топ Нюз, Лаймфундит, Клан - 11/04/10)
