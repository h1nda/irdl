Македония призовава Белград да екстрадира Чочоровска за наркотрафик 
					19/01/2007
					 
						СКОПИЕ, Македония -- Министърът на правосъдието Михайло Маневски поиска в четвъртък (18 януари) от сръбския министър на правосъдието да екстрадира Станислава Чочоровска-Полетан, която е заподозряна в организиране и незаконен трафик на близо половин тон кокаин, който бе задържан от македонската полиция на граничния пункт Блаце преди няколко седмици. Чочоровска-Полетан е задържана в ареста в Белград от 13 януари, но отрича всички обвинения, настоявайки, че те са съчинени от македонските власти. 
						Други новини -- В четвъртък македонската Комисия за борба с корупцията и Американската агенция за международно развитие (USAID) подписаха меморандум за разбирателство. Съгласно документа USAID ще помогне за изготвянето на антикориупционно законодателство. (МИА, Макфакс, А1 ТВ, Телма ТВ - 18/01/07)
