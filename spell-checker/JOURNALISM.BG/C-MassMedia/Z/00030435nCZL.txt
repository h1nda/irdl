Нови протести в Атина заради инцидента с Корана
					31/05/2009
					 
						AТИНА, Гърция -- Повече от 2000 мюсюлмански имигранти участваха в демонстрация в Атина срещу оскверняването на Корана от полицай. Демонстрацията, проведена в петък (29 май), е вторият подобен протест. Миналата седмица полицай, извършващ проверка в кафене в Атина, е взел копие на Корана от клиент, разкъсал го е, хвърлил го е на пода и го е стъпкал.
						Петъчният протест бе организиран от имигрантски групи, антирасистки групи и организации за защита на човешките права. Десетки полицаи охраняваха демонстрацията, за да предотвратят евентуални сблъсъци с неонацистки протестиращи, които се събраха на отделна демонстрация. Нямаше инциденти. (Kaтимерини - 30/05/09, AНА-MПА, AФП, Ин.нюз, ЕРТ - 29/05/09)
