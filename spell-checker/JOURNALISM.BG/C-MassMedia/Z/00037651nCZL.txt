Трима членове на албанската Национална гвардия бяха оневинени за смъртните случаи по време на протестен митинг
					03/03/2011
					 
						ТИРАНА, Aлбания - Апелативният съд реши в сряда (2 март) трима членове на Националната гвардия да бъдат освободени, след като не бяха установени факти, на основата на които да им бъде потърсена отговорност за събитията по време на протестната демонстрация на 21 януари. Тримата бяха задържани в продължение на три седмици след твърденията в първоначалните съобщения, че те са били замесени в убийството на четирима демонстранти по време на опозиционния митинг срещу правителството. Опозиционната Социалистическа партия заклейми решението на съда от сряда като прибързано и обвини правителството, че упражнява натиск върху съдопроизводството. Четвъртият служител от Националната гвардия майор Агим Лупо остава в ареста заради превишаване на правомощията си, което е довело до смъртта на един от протестиращите. (Болкън Уеб, Toп Ченълl, Гласът на Америка,Teлеграфи - 02/03/11)
