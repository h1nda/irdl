Хърватски прокурори се обръщат към Подгорица във връзка с обвинения срещу черногорски граждани 
					29/03/2007
					 
						ПОДГОРИЦА, Черна гора -- В сряда (28 март) хърватски прокурори представиха на Подгорица доказателства във връзка с предполагаеми военни престъпления, извършени от черногорски граждани в лагера "Морин" в края на 1991 г. Черногорската прокуратура съобщи, че обвиненията са във връзка с разследване на окръжните власти в Дубровник и се отнасят до задържането и изтезанията на хървати в "Морин". Прокурорите в Подгорица сега трябва да решат дали има основания за започване на наказателни производства. 
						Други новини -- В сряда във Вуковар започна делото срещу петима бивши членове на хърватски полувоенни формирования, обвинени във военни престъпления срещу сръбски цивилни. Те са обвинени във връзка с убийството през 1992 г. на сръбско семейство и техните две деца във Винковци. Единият от обвиняемите се призна за виновен, че не е предотвратил убийството, а останалите четирима не се признаха за виновни. (Виести - 29/03/07; ЮПИ - 28/03/07)
