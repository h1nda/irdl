Лайчак отново подчерта, че БиХ е готова да върви напред
					21/05/2008
					 
						НЮ ЙОРК, Съединени щати -- Босна и Херцеговина е готова да предприеме важни стъпки по своя път към интеграция в ЕС, е казал върховният представител Мирослав Лайчак на британския външен министър Дейвид Милибанд в кулоарите на заседание на ООН в Ню Йорк. "Страната сега трябва да се съсредоточи върху прилагането на практика на Споразумението за стабилизация и асоцииране, в което наред с облагите има и задължения", заяви Лайчак във вторник (20 май). Във връзка с прехвърлянето на правомощията на неговата служба на водената от ЕС мисия Лайчак каза, че колкото по-бързо бъдат изпълнени целите и изискванията, толкова по-бързо ще стане това.
						Други новини от вторник -- Фаусто Покар, председателят на Трибунала на ООН за военни престъпления в Хага, посети затвора във Фоча заедно с босненския сръбски министър на правосъдието Джерард Селман. Затворникът Радован Станкович избяга от затвора миналата година. Той бе осъден за изнасилване и престъпления срещу човечеството, извършени през 1992 г., и бе първият обвиняем от Трибунала в Хага, чието дело беше прехвърлено на национално съдилище. Покар каза, че иска да види какви мерки са взети за разследване на бягството и за предотвратявани на други подобни инциденти. (Независне Новине - 21/05/08; РТРС, Фена, Уебсайт на СВП - 20/05/08)
