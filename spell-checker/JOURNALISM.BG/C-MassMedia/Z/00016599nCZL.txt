Семействата на изчезналите в балканските конфликти призовават правителствата да си сътрудничат
					14/11/2005
					 
						НОВИ САД, Сърбия и Черна гора -- Сдружението на семействата на изчезналите лица призова в неделя (13 ноември) правителствата на Сърбия и Черна гора, Босна и Херцеговина, Хърватия и Македония да установят съдбата на онези, които все още се водят за изчезнали след конфликтите на Балканите. На пресконференция в края на тридневна среща, организирана от Международната комисия за изчезналите лица, участниците се договориха да поискат от Европейската комисия да наложи като условия за присъединяването към ЕС преследване на военнопрестъпниците и изпълнение докрай на правителствените мерки за установяване на съдбата на изчезналите лица. На срещата присъстваха членове на семействата на изчезнали лица от различен етнически произход. (Б92, Танюг, Уеб-сайт на МКИЛ - 13/11/05)
