Външният министър на Австрия Плашник разкритикува САЩ и Русия по отношение на Косово 
					10/09/2007
					 
						ВИАНА ДО КАСТЕЛА, Португалия -- След срещата с колегите си от ЕС в Португалия австрийският външен министър Урсула Плашник разкритикува позициите на Русия и Съединените щати по отношение на бъдещия статут на Косово. В интервю в неделя (9 септември) за австрийското радио, Плашник изглежда е отправила критики по отношение на неотдавнашно изявление на длъжностно лице от Държавния департамент на САЩ, който е заявил, че Вашингтон ще признае независимостта на Косово, ако не се постигне споразумение между Белгради и Прищина. Тя също разкритикува твърдата просръбска позиция на Москва. "Нито една от двете страни - Сърбия или Косово - ще се присъединят към Съединените щати или Русия, но посоката е ЕС", заяви Плашник. 
						В отделно изявление в неделя, руският пратеник в "тройката" на Контактната група за Косово Александър Ботсан-Харченко подчерта, че бъдещето на Косово не е проблем на Европа, а на ООН. Той призова за решаване на окончателния статут според резолюция 1244 на ООН.
						Що се отнася до позицията на Вашингтон, сръбският външен министърр Вук Йеремич заяви в неделя, че тя вреди на продължаващите преговори. Той поиска пояснение от американското посолство в Белград. (Политика, Данас - 10/09/07; Б2, РТС, AП, ДПА, РФЕ, Танюг, Телеграфи, AФП, Ройтерс, ДВ - 09/09/07)
