Премиерът на БиХ каза, че са възможни промени в кабинета 
					21/08/2007
					 
						САРАЕВО, Босна и Херцеговина (БиХ) -- Премиерът Никола Спирич потвърди в понеделник (20 август), че на предстоящо заседание на правителството ще бъде обсъдена работата на министерствата и на отделни министри от кабинета. Във вторник вестник "Независне новине" съобщи, че след този анализ ще бъдат обсъдени възможни промени в кабинета. 
						Неотдавна Спирич критикува външния министър Свен Алкалай, като го обвини, че е пристрастен и действа единствено от името на босненската общност. Той го порица и задето е пропуснал повече от половината от заседанията на министерския съвет и го нарече "министър, от който никой не се нуждае". (Независне новине - 21/08/07)
