Еврокомисарят по разширяването направи ново предложение по граничния спор между Словения и Хърватия
					26/03/2009
					 
						БРЮКСЕЛ, Белгия -- В сряда (25 март) еврокомисарят по разширяването Оли Рен направи ново предложение за решаване на граничния спор между Хърватия и Словения. Той се срещна с външните министри на двете страни и след това каза, че очаква бързи отговори от всяко от правителствата, за да се срещнат отново през следващата седмица. Словения отхвърли предишното предложение на Рен за подписване на съвместно изявление, в което се казва, че няма отделен документ, който да е в основата на граничния спор. Невъзможността на Хърватия и Словения да постигнат компромис по въпроса доведе до застой в присъединяването на Хърватия към ЕС.
						Други новини от сряда -- Хърватският парламент с голямо мнозинство ратифицира договора за НАТО, с което отвори пътя за присъединяване на страната към НАТО. Хърватия е на път да участва в срещата на върха на НАТО следващата седмица като пълноправна страна членка.
						Други новини по темата -- Конституционният съд на Словения в сряда отхвърли искането от страна на Словенската народна партия за провеждане на референдум за влизането на Хърватия в НАТО. Решението на съда отстрани последната пречка пред присъединяването на Хърватия към НАТО. (Javno.com, СТА, ХРТ, Синхуа, ХИНА, Бета - 25/03/09)
