Ръководителят на НАТО призова Албания и другите кандидатки за НАТО от Балканите да осъществят нужните реформи
					26/03/2007
					 
						БРЮКСЕЛ, Белгия -- Генералният секретар на НАТО Яп де Хоп Схефер каза в петък (23 март), че Албания и другите страни от региона, които искат да се присъединят към НАТО, имат конкретни перспективи да станат членове на Алианса, ако осъществят необходимите реформи. По време на разговори в Брюксел с албанския министър на отбраната Фатмир Медиу Де Хоп Схефер приветства усилията на Тирана за преструктуриране на въоръжените сили и борба с корупцията и организираната престъпност. Той подчерта, че тази година е важна за целия Балкански регион, особено в светлината на процеса на определяне на статута на Косово. (Албейниън Нюз, KohaJone, Шекули - 26/03/07)
