Сърбия регистрира втори смъртен случай, причинен от свинския грип
					04/11/2009
					 
						БЕЛГРАД, Сърбия -- Здравните власти потвърдиха във вторник (3 ноември) втория смъртен случай в страната, причинен от свинския грип. Жертвата е 32-годишна жена от село близо до Крушевац. Правителството планира да закупи три милиона дози от ваксината срещу H1N1. Здравният министър Томица Милосавлевич каза, че най-уязвимите групи от населението ще бъдат ваксинирани първи. Досега около 183 души са се заразили с вируса. (РТС, Бета, Танюг, Б92 - 03/11/09)
