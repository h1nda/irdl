Ново отлагане на вота на недоверие към Мичич в Сърбия
29/10/2003
 
БЕЛГРАД, Сърбия-Черна Гора -- Във вторник (28 октомври) вотът на недоверие към председателя на сръбския парламент и и.д. президент Наташа Мичич бе отложен за четвъртък. Мичич призна, че са необходими предсрочни избори поради липсата на политически консенсус. Тя обаче заяви, че насрочването сега на избори ще възпрепятства работата по други важни инициативи.
Други новини: заместник-председателят на Г-17 Плюс и бивш управител на Централната Банка Младжан Динкич обвини сръбския вътрешен министър, че е присвоил 2.5 млн. евро. Според Динкич местна компания, притежавана от Михайлович, е спечелила договор за компютърна подготовка и хардуер за нова Ай Би Ем система, която ще се използва от полицията. Министърът категорично отрича тези твърдения. (Б92, Бета, Би Би Си, Блиц, Танюг, ФоНет - 28/10/03)
