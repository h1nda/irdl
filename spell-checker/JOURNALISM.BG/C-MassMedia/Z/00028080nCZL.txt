Сърбия даде под съд съучастници на укриващите се от съда в Хага
					16/10/2008
					 
						БЕЛГРАД, Сърбия -- Прокурорът за военни престъпления Владимир Вукчевич съобщи в сряда (15 октомври), че прокуратурата ще заведе дела срещу седем души, заподозрени в оказването на помощ на обвинения във военни престъпления Стоян Жуплянин по времето, когато той се е укривал. Полицията приключи разпитите на седемте заподозрени миналата седмица, каза говорителят Бруно Векарич. Те са заподозрени в снабдяването с фалшиви документи за самоличност на бившия началник на босненската сръбска полиция Жуплянин в периода преди арестуването му в Сърбия през юни. Докато е бил на свобода, той е пътувал под фалшива самоличност до различни страни. (Бета, Б92, Танюг - 15/10/08)
