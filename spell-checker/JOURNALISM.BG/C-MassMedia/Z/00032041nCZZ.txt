Наука и технологии: Косовската археология получи тласък
					19/10/2009
					Римски руини в Косово са предмет на нов договор. Още новини от областта на науката: експозиция в Белград отбеляза годишнина от рождението на Дарвин; пощенската служба на Босна и Херцеговина вече предлага услугите си и онлайн.
					 
						
Улпиана, която се намира в сегашно Косово, се радва на ново внимание. [Гети Имиджис]
						Археологията в Косово е предмет на сключения на 7 октомври договор между Косово и Германия. Според договора германският Институт по археология ще подкрепи научните изследвания в Улпиана, римски археологически обект, разположен в съвременно Косово. 
						*** 
						Британският посланик в Сърбия Стивън Уърдсуърт откри в понеделник (12 октомври) в Белград експозиция по повод навършването на 200 години от рождението на Чарлз Дарвин. Експозицията представя живота и работата на учения в 14 раздела и изследва значението на теорията за еволюцията. 
						*** 
						На 9 октомври пощенската служба на Босна и Херцеговина откри своя нов уебсайт: www.posta.ba. Интернет сайтът, който направи своя дебют на Световния ден на пощите, има за цел да улесни достъпа на обществеността до пощенски услуги. 
						 *** 
						Популярната машина за търсене “Гугъл” е класирала уебсайта на с
						ръбската Национална библиотека (www.nb.rs) сред най-добрите интернет сейтове, съобщи библиотеката в четвъртък (15 октомври). Сайтът е получил оценка 10 от “Гугъл”, най-високата възможна оценка за качество, като е бил класиран редом със сайтовете на Си Ен Ен, Европейската библиотека и “Гугъл”. 
						*** 
						Около 6 000 нови работни места в 200 нови компании ще бъдат създадени в сектора на информационните технологии в Хърватия до 2013 г., според проучване на компанията за световни пазарни изследвания и консултации “Интърнешънъл Дейта Корпорейшън”. Проучването, което се спонсорира от "Майкрософт", прогнозира, че през следващите четири години потреблението в сферата на електронните технологии в Хърватия ще нараства с 4,8 % годишно. 
						
						(Различни източници - 12/10/09 - 19/10/09)
