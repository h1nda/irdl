Хагската прокуратура обжалва присъдата на Орич 
					31/07/2006
					 
						ХАГА, Холандия -- Прокурорите от Трибунала на ООН за военни престъпления в Хага обжалваха присъдата, издадена срещу бивш босненски мюсюлмански командир в Сребреница. Насер Орич, на 39 г., бе осъден от Трибунала за това, че не е успял да възпре подчинените си от убийства и малтретиране на босненски сръбски пленници. Инцидентите са станали в около 50 сръбски села между 1992 и 1993 г. Орич бе осъден през юни на две години лишаване от свобода, но бе незабавно освободен, тъй като вече бе излежал три години, което предизвика гневните протести на правителствата на Сърбия и Република Сръбска. 
						Говорител на главния прокурор на ООН Карла дел Понте заяви в неделя (30 юли), че присъдата е била твърде малка. Прокурорите са настоявали Орич да бъде осъден на 18 години затвор. Адвокатът на ответника междувременно заяви, че ще внесе жалба от свое име, настоявайки, че нейният клиент не е извършил никакво престъпление и трябва да бъде оправдан. (БиБиСи, Бета, РТРС - 30/07/06)
