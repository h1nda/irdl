Министърът на отбраната на БиХ е оптимист за перспективите за НАТО
					04/03/2008
					 
						САРАЕВО, Босна и Херцеговина (БиХ) -- В неделя (2 март) министърът на отбраната Селмо Чикотич каза, че неговата страна има основания да е позитивно настроена преди срещата на върха на НАТО през април в Букурещ. Чикотич каза за Федералната информационна агенция на БиХ (ФЕНА) и Радио "Дойче Веле", че БиХ ще се представи като сериозен кандидат за пълноправно членство в НАТО и че се очаква НАТО да признае прогреса на страната в реформите в отбраната, като даде начало на Програмата за интензивен диалог, която е следващият етап от сътрудничеството с НАТО. (ФЕНА, Дойче Веле - 02/03/08)
