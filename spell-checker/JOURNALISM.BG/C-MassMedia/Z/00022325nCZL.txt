Четвърти ищец се присъедини към делото за клевета срещу българските медицински сестри 
					23/04/2007
					 
						ТРИПОЛИ, Либия -- Четвърти либийски ищец се присъедини към делото за клевета срещу петте български медицински сестри и палестинския лекар, осъдени на смърт по обвинения в заразяване на стотици либийски деца с ХИВ. Наказателното дело за оклеветяване се базира на показанията на медицинските сестри и лекаря, в които те твърдят, че са били подлагани на изтезания, за да бъдат изтръгнати фалшиви самопризнания от тях. В неделя (22 април) полицейският офицер Харб Амер се присъедини към своите колеги Джума Мишри и Осама Ауедан и лекаря Абдулмаджид Алшул, които отричат тези обвинения. Съдът е назначил следващото заседание за 29 април. (24 часа, Стандарт, Ройтерс - 22/04/07; Фокус, News.bg. Медиапул, бТВ, АФП - 21/04/07)
