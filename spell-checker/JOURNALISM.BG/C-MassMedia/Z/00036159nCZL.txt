Върховният представител призова БиХ да се завърне към европейската интеграция
					26/09/2010
					 
						САРАЕВО, Босна и Херцеговина (БиХ) -- Върховният представител Валентин Инцко заяви в събота (25 септември), че лидерите на БиХ трябва да излязат от "сляпата улица", в която са попаднали, и да започнат да обясняват на ЕС защо страната им трябва да стане негова членка. На международна конференция в Меджугорие Инцко заяви, че вече четири години нищо не е изпълнено от програмата на БиХ за интеграция в ЕС. Той каза, че лидерите на страната трябва да решат дали искат да изпълнят желанията на повече от 80% от електората и да се върнат на пътя към интеграция в ЕС, като приемат и осъществят необходимите мерки. Той отбеляза, че на общите и президентски избори на 3 октомври, гласоподавателите ще имат възможност да изразят мнението си по въпроса. (Радио "Свободна Европа, РТРС, Срна - 25/09/10)
