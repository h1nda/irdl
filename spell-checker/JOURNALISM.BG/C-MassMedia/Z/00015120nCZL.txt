Според съобщение Караджич се укрива в Черна гора
					03/07/2005
					 
						ЛОНДОН, Великобритания -- Западните разузнавателни служби предполагат, че босненско-сръбският политически лидер Радован Караджич се укрива в Черна гора, съобщи Би Би Си в събота (2 юли). Според анонимни източници, интервюирани от Четвърти канал, беглецът живее близо до родния си град Никсич. Умиротворителните сили са в течение на тази информация, но нямат пълномощията да извършат ареста в независима страна, се казва по-нататък в съобщението. В интервю за осведомителната агенция Бета ръководителят на центъра за сигурност в града Душко Копривица каза, че полицията на Черна гора не разполага с информация за това, че Караджич е в Никсич. (Б92, Танюг - 03/07/05; Би Би Си, Данас, Независне новине - 02/07/05)
