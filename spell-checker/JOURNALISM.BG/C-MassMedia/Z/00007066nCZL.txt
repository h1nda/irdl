Способността за усвояване на финансовите средства, получени от ЕС, играе решаваща роля за страните, които се стремят към членство
26/05/2003
&lt;FONT size="1" color="gray" face="verdana"&gt;[снимка от SETimes]&lt;/font&gt;&lt;br&gt;&lt;br&gt;
Ползата от финансовите средства, получавани от ЕС, трябва да се оценява в контекста на способността на една страна да изразходва всички налични ресурси ефективно, - твърди икономистът и бивш финансов министър на Румъния Даниел Дъяну.
Даниел Дъяну за кореспондентското бюро на Southeast European Times в Букурещ - 26/05/03
 
 
През следващите няколко години способността за усвояване на финансовите средства, получавани от ЕС, ще играе решаваща роля за присъединяването на България и Румъния. Другите балкански страни също разчитат на засилена финансова помощ от ЕС в усилията им за постигане на напредък. От тази гледна точка, заслужава внимателно да се анализират начините на усвояване на паричните средства, постъпващи отвън.
Съществуват няколко важни фактора.. Да започнем от там, че отпускането на средства е важно за всички присъединяващи се страни. Страни с по-слабо изградена институционална структура се намират в по-труден период на борба с икономическите групировки и корупцията и имат по-малка възможност да използват ефективно финансовите инвестиции на ЕС. В условията на слаборазвита икономика целевото финансиране има по-голямо значение, а ефективността от използването му е по-висока. Ползата от финансирането, постъпващо от ЕС, трябва да се оценява в контекста на способността на една страна да усвоява продуктивно всички налични ресурси, независимо дали са вътрешни или външни.
Трябва да се прави разлика между остър дефицит на ресурсите и способността за ефективното им усвояване. Бедните страни, въпреки съществуващия глад за ресурси, имат, като цяло, ограничени възможности за ефективно усвояване на капиталовложенията. Една от основните причини за това е нестабилността на институциите. Макар че капацитетът на усвояването може да се оцени по статичен или динамичен начин, той ще варира и в двата случая - във всеки един период от време една страна използва повече или по-малко ресурси с по-висока или по-ниска ефективност. Както при статичните, така и при динамичните условия, капацитетът на потребление на ресурсите зависи от постоянни и променливи фактори. Институционалното устройство е постоянна характеристика с оглед на краткосрочното развитие, но погледнато в дългосрочен план, се превръща в променлив фактор. Избраните насоки за развитие са променлив фактор както в краткосрочен, така и в дългосрочен план. Определящите приоритети (избраната насока) също са променлива величина. Обединяването на заинтересуваните партии в подкрепа или против реформите също е променлив фактор.
Не е достатъчно да се анализира способността на една страна да усвоява средствата само в национален контекст. Трябва да се обърне внимание и на международния контекст, а също така и върху динамиката в подхода на ЕС. Например, размерите на сумата за финансова подкрепа на присъединяващите се страни предизвика широки разисквания на последния форум в Копенхаген. Вътре в Съюза звучат влиятелни гласове, които твърдят, че през изтеклите години регионалния подход не беше толкова успешен, колкото се очакваше. Освен това, желанието на богатите страни да подпомагат финансово бедните намалява, поради нарастващите икономически трудности в ЕС, и това становище, вероятно, ще чертае насоките в сферата на регионалната политика. Някои твърдят, че през идните години, докато съществува голямо напрежение в региона, ЕС трябва да осигури по-голяма подкрепа за Западните Балкани. Допълнителните ресурси, предоставяни за Западните Балкани, трябва да се конкурират със средствата, предназначени за други нужди. Крайното решение, вероятно, ще зависи от преценката на Брюксел за предстоящите разходи и ползи от помощите. Ако Хърватска, например, покаже по-високи икономически постижения, надеждите й за ускорени темпове на присъединяване - наравно с България и Румъния - биха могли да се осъществят и страната да претендира за допълнителна помощ.
Аргументите от рода на горепосочените са основание за политиците от всички страни да конкретизират аналитично и практически предизвикателствата, произтичащи от възможностите за изразходването на финансовите средства. Финансовите министерства трябва да включат асигнирането на ЕС в плановете за дългосрочно бюджетиране. Използването му трябва да се предвиди в общата рамка, отчитаща всички ресурси, използвани в публичния бюджет. За да бъдат избегнати грешки, изучаването на постиженията на всички страни в изразходването на подобни фондове е наложително.
Капацитетът на усвояване трябва да бъде обвързан с бюджетната политика и способността му да осигури обществени блага. Системата за събиране на данъците може да бъде подобрена значително, а реформите във фискалното управление са повече от желателни. Данъчната система трябва да се опрости, за да се управлява по-лесно, а разходите, съответно, по-ниски. Обаче опростяването на данъчната система не бива да се превръща в самоцел. Самите страни-членки на ЕС гъвкаво следват логиката на облагане с данъци, без да я изопачават. Ако всичко е наред, по-значителното рефинансиране на публичните ресурси, в сравнение със централноевропейските страни, ще подпомага растежа и ще намалява изоставането на Югоизточна Европа по доход на глава от населението през идните години. Недостигът на публични ресурси е допълнителен аргумент за по-задълбочено осъзнаване на важността за благоразумно използване на субсидиите на ЕС и за компетентна бюджетна политика, насочена към осигуряване на крайно необходимите публични блага.
Увеличението на субсидиите на ЕС изисква систематична работа по нарастване на капацитета за усвояване на средствата по места, а това, на свой ред, зависи от основно преразглеждане и реформиране на публичното управление. Печелившите проекти трябва да бъдат включени в програмите на министерствата за дългосрочно бюджетиране, да се следи внимателно тяхната реализация така, че да се избегнат загубите и измамите при използването на ресурсите. Бюджетната политика трябва да бъде повече фокусирана върху дефинирането на приоритетите, намаляването на загубите и борбата с корупцията.
