България очаква решението на либийския съд по делото срещу медиците
					14/11/2005
					 
						СОФИЯ, България -- България очаква решението на либийския Върховен съд по делото срещу петте медицински сестри, осъдени на смърт в Бенгази. Българските медици и един палестински лекар бяха осъдени през май 2004 г. по обвинения, че умишлено са заразили с вируса на СПИН стотици деца от местна болница като част от някакъв предполагаем международен заговор срещу Либия. Водещи международни медицински експерти посочиха, че обвиненията са безпочвени. Решението на Върховния съд се очаква във вторник (15 ноември).
						Други новини -- Над 500 души са арестувани в продължаваща полицейска акция срещу организираната престъпност. Операцията започна след убийството миналия месец на Емил Кюлев, най-едрият банкер в страната. (Стандарт - 14/11/05; АФП, Медиапул, Новините - 13/11/05)
