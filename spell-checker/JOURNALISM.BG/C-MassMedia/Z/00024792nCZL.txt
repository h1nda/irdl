Сръбският външен министър Йеремич изключи използването на сила, ако Косово обяви независимост
					07/12/2007
					 
						БЕЛГРАД, Сърбия -- Външният министър Вук Йеремич каза в четвъртък (6 декември), че Сърбия ще използва всички средства - освен сила - за да защити своя суверенитет и териториална цялост, ако косовските албанци едностранно обявят независимост. Йеремич и други министри от Демократическата партия на Сърбия, която е оглавявана от президента Борис Тадич, неколкократно изключваха възможността за въоръжен конфликт. В същото време министър-председателят Воислав Кощуница и представители на неговата Сръбска демократическа партия продължават да използват по-остра риторика. В четвъртък Кощуница отново повтори своите обвинения, че НАТО желае да създаде марионетна държава в Косово. Един от съветниците на Кощуница, Александър Симич, каза в сряда, че използването на сила би било едно от "законните средства", които са на разположение на Белград, за да защити своите интереси.
						В четвъртък европейският представител в международната тройка от посредници по проблема, Волфганг Ишингер, поиска Симич да оттегли думите си, като заяви, "че е недопустимо и неприемливо още преди да бъде публикуван докладът на тройката, някоя от страните да се изразява по подобен начин." (Блиц, Данас - 07/12/07; РТС, Танюг, Би Би Си, Ройтерс, АФП, ДПА - 06/12/07)
