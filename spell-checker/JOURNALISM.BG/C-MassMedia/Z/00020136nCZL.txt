Министрите от "Г17-плюс" подават оставка и напускат правителството през ноември
					02/10/2006
					 
						БЕЛГРАД, Сърбия -- Лидерът на по-малкия партньор в правителството "Г17-плюс", финансовият министър Младжан Динкич, потвърди в неделя (1 октомври), че четиримата министри от "Г17-плюс" са връчили оставките си на сръбския премиер Воислав Кощуница. През май партията реши, че ще напусне кабинета, ако до октомври не бъдат решени проблемите, които пречат на сътрудничеството на Сърбия с Трибунала за военни престъпления, да се възобновят преговорите с ЕС по Споразумението за стабилизация и асоцииране. Брюксел замрази преговорите поради недостатъчно сътрудничество и най-вече заради това, че Сърбия не успя да екстрадира Ратко Младич, един от най-издирваните от Трибунала обвиняеми. 
						Решението на "Г17-плюс" ще влезе в сила едва след като парламентът официално приеме оставките на министрите на следващата си сесия през ноември. Дотогава министрите ще продължат да изпълняват задълженията си. Динкич каза, че партията му сега ще насочи усилията си, за да бъде одобрена новата конституция на националния референдум по-късно този месец. (Блиц, Данас, Политика - 02/10/06; БиБиСи, AП - 01/10/06)
