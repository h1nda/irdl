Гръцката полиция откри 45 незаконни имигранти близо до Атина
					26/10/2008
					 
						AТИНА, Гърция -- В петък (24 октомври) полицията откри 45 нелегални имигранти, живеещи в мизерни условия в западните предградия на Атина. Повечето от имигрантите, които са от Пакистан, Бангладеш, Мианмар и Сомалия са били държани в коптори и е трябвало да платят по 7000 евро всеки, за да бъдат освободени. Арестуван е един, а други трима се издирват за незаконния трафик.
						Други новини - Шофьорът на камион, превозващ незаконни имигранти, е избягал от полицията, която засякла камиона на магистрала Егнатиа. Около 40 имигранти са били открити в камиона. Шофьорът е спрял и е избягал, след като е забелязал, че е преследван от полицията. (AНА-MПА, MИА - 24/10/08)
