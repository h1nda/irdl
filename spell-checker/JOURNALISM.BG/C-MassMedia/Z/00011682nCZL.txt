Великобритания ще възстанови издаването на бизнес визи за българи и румънци през септември 
					
				
					17/08/2004
				
				 
					
							СОФИЯ, България -- Великобритания ще възстанови издаването на бизнес визи за дребни предприемачи от България и Румъния считано от 1 септември, гласи съобщение на британското посолство в София от понеделник (16 август). Възобновяването на тази практика идва след прекъсване от пет месеца, причинено от скандала с издаване на фалшиви визи в Лондон и последвалата оставка на министър от британския кабинет. В съобщението на посолството се казва освен това, че общите процедури няма да се променят, въпреки че представители на посолствата в двете държави ще прилагат по-строг контрол. (Сега, 24 часа – 17/08/04; Медиапул – 16/08/04)
