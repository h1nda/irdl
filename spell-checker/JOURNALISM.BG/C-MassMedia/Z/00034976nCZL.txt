Фронтекс: „Гърция все още е входна врата за нелегални имигранти”
					17/06/2010
					 
						АТИНА, Гърция -- Въпреки че броят на нелегалните влизания през границата в Гърция са намалели миналата година в сравнение с 2008 г., страната остава основна входна врата за нелегални имигранти в Европа, съобщи в сряда (16 юни) в Атина Гил Ариас Фернандес, заместник изпълнителен директор на Европейската агенция за граничен контрол, Фронтекс. През 2009 г. 48 000 души са влезли в Гърция нелегално по суша, а 30 400 души са влезли в страната по море, сравнено със съответно 56 000 и 31 700 през 2008 г. Числата съответстват на 50 % от всички нелегални пресичания на границата в ЕС през 2008 г. и на 75 % от тях през 2009 г. Тенденцията се е запазила и през първата четвърт на тази година, когато 6 600 нелегални имигранти са влезли по суша и вода, което представлява 7 % намаление в сравнение със същия период на 2009 г. Според Фронтекс това число представлява 88 % от всички нелегални влизания в ЕС. В същото време броят на нелегалните имигранти, арестувани в Гърция миналата година, е намалял с 60 % в сравнение с 2008 г. и представлява само 13 % от всички незаконни имигранти, задържани в ЕС. Повечето от имигрантите са албанци. (Катимерини - 17/06/10; АФП, Ройтерс, АНА-МПА - 16/06/10)
