ЕК засега няма да отменя безвизовия режим за Западните Балкани
					08/05/2011
					
						БРЮКСЕЛ, Белгия -- Европейската комисия (ЕК) не планира засега да осъществява някакви мерки, които да доведат до премахване на либерализирания визов режим за Западните Балкани, заяви за Б92 говорителят на ЕК Мартин Грабиец в петък (6 май). Той потвърди, че преди няколко дни в изпълнителния орган на ЕС се е получио писмо от Белгия, в което се изразява загриженост по отношение на някои случаи, свързани с т.н. фалшиви търсачи на убежище, но добави, че позицията на ЕК е ясна. "Дори Белгия наистина да поиска отмяна на безвизовия режим, ще бъде необходимо да се проведе дебат и да се получи съгласието на всички страни членки", обясни той. 
						В събота докладчикът на Европейския парламент (ЕК) за либерализирането на визовия режим за Западните Балкани Таня Файон каза за белградския всекидневник "Вечерне Новости", че "нова вълна от фалшиви търсачи на убежище от Сърбия и Македония, особено в Белгия и Швеция, е причината за по-голямата загриженост сред страните членки на ЕС." 
						Според нея възможността отново да бъдат въведени визи за гражданите на едната или на двете страни, не трябва да се изключва. "Безвизовото пътуване има някои ограничения. Ако не спазвате правилата, ще трябва да понесете последствията", предупреди тя. (Б92, Вечерне Новости - 07/05/11; Б92, Taнюг - 06/05/11)
