Македония въвежда визови ограничения за 140 държави
					10/01/2008
					 
						СКОПИЕ, Македония -- Местните медии съобщиха в сряда (9 януари), че Македония ще въведе визови ограничения за гражданите на повече от 140 държави, които ще влязат в сила от 1 февруари. Мярката е част от ангажиментите на страната като кандидатка за присъединяване към ЕС. Няма да се въвежда визов режим за държавите от бивша Югославия, защото някои от тях са вече кандидатки за членство в ЕС, а други имат споразумения за облекчаване на визовите формалности със Съюза. От 1 февруари визите за албански граждани, влизащи в Македония, ще бъдат издавани в посолството на страната в Тирана, вместо на граничните пунктове. 
						Албания разкритикува промените, като ги нарече отстъпление, напомнящо за стария режим. Живеещите в Косово няма да се нуждаят от визи за влизане в Македония, ако притежават паспорти, издадени от ЮНМИК. Ако обаче Косово стане независима държава и започне издаването на собствени паспорти, за тях също ще бъде въведен нов визов режим. (Утрински Весник, Дневник - 10/01/08; Макфакс, СРНА - 09/01/08)
