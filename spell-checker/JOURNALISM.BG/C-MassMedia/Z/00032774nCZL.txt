ЕС връчи на Албания въпросник за членството в Съюза
					17/12/2009
					 
						ТИРАНА, Албания -- В сряда (16 декември) министър-председателят Сали Бериша е получил въпросника за оценка на готовността на Албания за бъдещите стъпки за интегриране в ЕС. Хелмут Лохан, ръководител на мисията на Европейската комисия в Тирана, е връчил документа, състоящ се от 2 280 въпроса, на Бериша, като го е информирал, че отговорите изискват резултати в широкообхватни реформи, които могат да бъдат постигнати чрез политически консенсус. „Надявам се, че застоят в отношенията между партиите ще приключи в началото на 2010 г., ако Албания иска да се придвижи напред, което нейните граждани заслужават”, каза Лохан. С това той имаше предвид спора между управляващата Демократическа партия и опозиционната Социалистическа партия във връзка с твърденията за нередности при провеждането на общите избори през юни. Поради този конфликт опозицията бойкотира работата на парламента вече месеци наред. Албания кандидатства за придобиване на статут на страна, кандидат-членка на ЕС, през април. (Гласът на Америка, Шекули, Топ Ченъл, Старт, Balkan Web - 16/12/09)
