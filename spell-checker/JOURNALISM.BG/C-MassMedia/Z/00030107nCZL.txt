Трибуналът в Хага отхвърли оспорването на компетентността на съда от Караджич
					30/04/2009
					 
						ХАГА, Холандия -- В сряда (29 април) Трибуналът на ООН за военни престъпления отхвърли жалбата на бившия босненски сръбски лидер Радован Караджич, с която той оспорва юрисдикцията на съда да го съди. В решение от 33 страници съдия Иън Бонъми посочва, че аргументите на Караджич са слаби. Той е оспорил две точки от обвинението в геноцид и юрисдикцията на съда да го преследва съдебно във връзка със задържането на служители на мироопазващите сили на ООН като заложници. Въпреки отхвърлянето на частта за юрисдикцията от жалбата Бонъми е разпоредил да бъде извършена една промяна в обвинителния акт, а именно частта, в която се твърди, че Караджич е можел да предвиди, че някои от престъпленията биха могли да бъдат извършени. (Прес ТВ, АП, Дневни Аваз - 29/04/09)
