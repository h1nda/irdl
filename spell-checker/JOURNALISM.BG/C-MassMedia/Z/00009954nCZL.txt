Председателят на ОССЕ призова ЕС да подкрепи инфраструктурни проекти на Балканите
25/02/2004
 
БРЮКСЕЛ, Белгия -- Председателстващият ОССЕ Соломон Паси призова ЕС да засили подкрепата си за инфраструктурни проекти на Балканите, се казва в съобщение, публикувано във вторник (24 февруари). Паси, който е външен министър на България, призова Съюза да обмисли отпускането на помощ за региона не само от икономическа, но и от политическа гледна точка. Той отбеляза, че макар някои проекти да не покриват критериите на бизнеса, те са важни за поддържане на политическата стабилност и регионалната интеграция. (БТА - 25/02/04; прес-съобщение на ОССЕ - 24/02/04)
