ЕС ще даде на Косово 1,4 милиона евро за инфраструктурни проекти през 2007 г.
					24/12/2006
					 
						МИТРОВИЦА, Косово, Сърбия -- ЕС ще осигури 1,4 милиона евро за реализирането на пет общински инфраструктурни проекта в Косово през следващата година, според изявление в събота (23 декември). Инициативите включват построяването на водоснабдителни и канализационни системи в Митровица, Стръпче, Фирадажа и Качаник, както и построяването на нови училища в Стръпче и Брод. 
						Също в събота, пратеникът на ЕС Торбьорн Солстром заяви в радиопредаването "Контакт Плюс" в Митровица, че Европейската комисия е подготвила финансов пакет от 190 милиона евро за Косово през следващите три години. Той заяви, че парите ще бъда предназначени за подпомагане на децентрализацията, икономическото развитие и инфраструктурата. Мисия на ЕС ще замени сегашната администрация на ЮНМИК в Косово. (Политика, Вечерне новости - 24/12/06; Б92 - 23/12/06)
