Турският външен министър Давутоглу заяви, че усилията за помирение с Армения, може да пропаднат
					31/01/2010
					 
						ЛОНДОН, Обединено кралство -- Усилията за подобряване на отношенията между Турция и Армения и за отваряне на общата им граница може да пропаднат, заяви турският външен министър Ахмет Давутоглу след среща със своя арменски колега Едуард Налбандян в петък (29 януари). Пред журналисти в Лондон в рамките на международната конференция за Афганистан Давутоглу заяви, че Анкара "уважава начина на функциониране на всяка страна", но е загрижена по отношение на неотдавнашното решение на Конституционния съд на Армения за протоколите за създаване и развитие на официални дипломатически отношения. Анкара разкритикува решението с твърдението, че то съдържа "предварителни условия и рестриктивни клаузи". (Ройтерс, Хюриет - 29/01/10)
