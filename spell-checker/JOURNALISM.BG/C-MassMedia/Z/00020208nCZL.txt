Прибе предсказа, че Хърватия ще бъде готова за членство в ЕС до края на десетилетието
					08/10/2006
					 
						ВАШИНГТОН, Съединени щати -- Ръководителят на отдела за Западните Балкани на Европейската комисия Райнхард Прибе заяви в петък (6 октомври), че Брюксел смята, че Хърватия ще бъде готова за членство в ЕС до края на десетилетието. В обръщение на конференция, организирана от Центъра за стратегически и международни проучвания във Вашингтон, Прибе заяви, че след присъединяването на България и Румъния през януари, в ЕС ще трябва да се осъществи известно институционално преструктуриране. Той призова страните, стремящи се към членство в ЕС, да използват това време, за да отстранят всички недостатъци, свързани с критериите на ЕС и да решат специфични регионални проблеми, свързани със завръщането на бежанците и сътрудничеството в областта на военните престъпления. (Вечерни лист - 08/10/06; ХИНА, ХРТ - 07/10/06)
