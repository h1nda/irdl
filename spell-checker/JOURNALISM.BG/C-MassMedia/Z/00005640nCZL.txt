Положението с човешките права в БиХ все още е лошо, твърди неправителствена организация
13/01/2003
 
САРАЕВО, Босна и Херцеговина (БиХ) -- Положението с човешките права в БиХ остава лошо, според годишния доклад на базирания в БиХ Хелзинкски комитет за защита на човешките права. На пресконференция в петък (10 януари), Сърджан Диждаревич от управителния съвет на неправителствената организация заяви, че вината за това носят властите в БиХ и международната общност. Според него те не са успели да предприемат необходимите мерки в защита на най уязвимите, и особено на бежанците. Той цитира множество случаи на нападения над завърнали се от малцинствата като доказателство, че трябва да се свърши още много работа за установяване на законността и демократичните стандарти. (Източници на СВП - 13/01/03; РТРС, Tанюг - 12/01/03; ПБС БиХ, НТВ Хаят, Хърватски радио, БиБиСи - 11/01/03)
