Италия се съгласи да екстрадира сръбски неонацист
					20/09/2009
					 
						БЕЛГРАД, Сърбия -- Министърът на правосъдието Снежана Малович съобщи в петък (18 септември), че Италия се е съгласила да екстрадира неонацистки лидер, който е избягал от Сърбия, за да не лежи в затвора. Горан Давидович, известен като "Фюрера", бе осъден в Сърбия за подстрекаване към национална, етническа и религиозна омраза във връзка с нападание срещу участници в антифашистка среща през 2005 г. Той бе осъден на една година затвор. Малович заяви в петък, че Давидович вероятно ще бъде екстрадиран следващия месец. (AП, Б92, Бета - 18/09/09)
