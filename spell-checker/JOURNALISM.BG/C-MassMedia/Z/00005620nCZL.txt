Хърватското правителство одобри програма за борба с употребата на наркотици
10/01/2003
 
ЗАГРЕБ, Хърватска -- В четвъртък (9 януари), кабинетът одобри национална програма за борба с наркотиците, която включва провеждането на медицински прегледи в училищата, университетите и военните подразделения. Професионалните шофьори също ще бъдат подлагани на тестове. Правителството препоръчва Министерството на вътрешните работи и митническите агенции да участват по-активно в дейностите по предотвратяване на наркотрафика. Полицейските служби трябва да засилят наблюденията си в близост до училища, дискотеки и барове. Ще се обърне повече внимание и на лечението и рехабилитацията. По официални данни, 70 процента от 15-те хиляди пристрастени към хероина не получават медицинска помощ от държавата. (ХИНА, ХРТ - 09/01/03)
