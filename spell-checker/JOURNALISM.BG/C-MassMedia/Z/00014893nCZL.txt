КФОР отбелязва 6-ата годишнина от пристигането на многонационалните сили в Косово
					13/06/2005
					 
						ПРИЩИНА, Косово, Сърбия и Черна гора -- Шестата годишнина от пристигането на КФОР бе отбелязана с официална церемония в Прищина в събота (11 юни). Главнокомандващият на КФОР, генерал Ив дьо Кермабон, подчерта, че НАТО е решена да запази сигурността в провинцията, както и да предложи трайна помощ на ЮНМИК при прехвърлянето на отговорностите на гражданските власти в Косово. Дьо Кермабон също така призова обществеността да отхвърли насилието и да работи за по-добро бъдеще. 
						Същия ден обаче представители на косовските сърби заявиха, че не са удовлетворени от резултатите от дейността на международната общност в провинцията досега. Те повториха, че 230000 сръбски бежанци все още не могат да се завърнат по домовете си, както и че свободата на придвижване не е гарантирана на завърналите се. (Политика - 12/06/05; Танюг, Бета - 11/06/05)
