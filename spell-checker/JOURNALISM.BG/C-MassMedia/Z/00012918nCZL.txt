Вестник съобщава, че Младич може да се е намирал в източната част на РС това лято
					09/12/2004
					 
						БАНЯ ЛУКА, Босна и Херцеговина (БиХ) -- В четвъртък (9 декември) ежедневникът от Баня Лука "Независне новине" съобщи, че обвиняемият във военни престъпления Ратко Младич може да е пребивавал в източната част на Република Сръбска (РС) през юни и юли. Цитирайки неназован високопоставен международен представител, публикацията твърди, че Младич, бивш военен командир на босненските сърби, е бил в комплекса "Църна риека" в Хан Пиесак под закрилата на армията на РС. Източникът е посочил, че Младич е бил преместен на това място заради президентските избори в Сърбия и срещата на върха на НАТО в края на юни поради опасения, че обстоятелствата могат да доведат до задържането и екстрадирането му в Хагския трибунал. (Независне новине - 09/12/04)
