НАТО обмисля противоракетна защита за членките от ЮИЕ, които не са обхванати от бъдещия американски щит
					24/10/2007
					 
						БУКУРЕЩ, Румъния -- Сорин Дукару, постоянен представител на Румъния в НАТО, заяви във вторник (23 октомври), че се водят преговори по допълнителен проект, чиято цел е защита на югоизточното крило на Алианса от ракетни удари. Той ще обхваща Турция, България, Румъния, Южна Италия и Хърватия, ако последната получи покана за членство в НАТО. Румъния, България и Турция не са част от бъдещия американски противоракетен щит в Европа, защото той е предназначен да защитава страните от междуконтинентални балистични ракети, а тази зона не е уязвима от такива ракети, обясни Дукару. (Медиафакс, БГНЕС, БТА - 24/10/07)
