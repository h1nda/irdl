Полицията на БиХ откри вероятни помощници на Младич
					01/03/2009
					 
						САРАЕВО, Босна и Херцеговина (БиХ) – Босненската сръбска полиция откри нови лица, заподозрени, че помагат на военновременния командир Ратко Младич да избегне да бъде арестуван, съобщи агенция СРНА в петък (27 февруари). Никой от тях не се определя като част от вътрешния кръг, съобщи СРНА, цитирайки официален доклад за сътрудничеството с Хагския трибунал за военни престъпления. 
						Междувременно председателят на Националния съвет на Сърбия за сътрудничество с трибунала Расим Ляич предсказа в събота, че Младич ще бъде арестуван до края на тази година. Той каза, че оптимизмът му се основава на “нови факти”. (Taнюг, Б92, СРНА, AФП, МИА - 27/02/09)
