Илиеску заяви, че Румъния се надява да приключи тази година разговорите за присъединяване към ЕС
					12/09/2004
					 
						ЛОНДОН, Великобритания -- Румънският президент Йон Илиеску каза в петък (10 септември), че неговата страна е постигнала значителен напредък в прилагането на реформите на ЕС през последните няколко години, в резултат на което тя има реалния шанс да приключи присъединителните преговори със съюза до края на тази година. По време на посещение в Лондон Илиеску заяви, че правителството е изпълнено с решимост да ускори реформите във всички области, за да постигне стандартите на ЕС. Отбелязвайки факта, че Букурещ в момента преговаря по последните глави, той изрази очакване, че договорът за присъединяване ще бъде подписан в първата половина на 2005 г. Илиеску допълни, че английския премиер Тони Блеър е обещал подкрепата на неговата страна за тези усилия на Румъния. (Ромпрес, Си Ен Ен - 10/09/04)
