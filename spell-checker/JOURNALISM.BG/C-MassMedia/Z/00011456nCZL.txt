Аварии с електрозахранването в Атина
12/07/2004
 
АТИНА, Гърция -- Силна авария с електрозахранването засегна столицата и части от южна Гърция около обяд в понеделник (12 юли), само месец преди началото на Лятната олимпиада, но официални представители посочиха, че електрозахранването се възстановява постепенно. Олимпийските обекти и болниците не бяха изправени пред проблеми, тъй като те имат свои собствени генератори.
Други новини: Ото Рехагел реши да остане треньор на гръцкия национален отбор по футбол, спечелил Евро-2004 в Лисабон по-рано този месец. Твърди се, че той е отхвърлил оферта на стойност пет милиона евро, за да стане треньор на германския отбор. (Ройтърс, МПА - 12/07/04)
