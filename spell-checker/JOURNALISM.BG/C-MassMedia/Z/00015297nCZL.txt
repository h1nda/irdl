Австрия отново потвърди подкрепата си за кандидатурата на Сърбия и Черна гора за интеграция в ЕС 
					18/07/2005
					 
						БЕЛГРАД, Сърбия и Черна гора -- Австрийският президент Хайнц Фишер, който в петък (15 юли) бе в Белград за разговори с високопоставени държавни ръководители, отново потвърди подкрепата на страната си за кандидатурата на Сърбия и Черна гора за интеграция в ЕС, като каза, че Австрия има "силен и разбираем интерес от стабилност и просперитет" на Балканите. Той изрази и готовността на страната си да предостави помощ за решаването на проблемите, свързани с бъдещето на федералния съюз, както и със статута на Косово. Фишер разговаря с федералния президент Светозар Марович, със сръбския президент Борис Тадич и със сръбския премиер Воислав Кощуница. (Политика - 17/07/05; Танюг - 16/07/05; Бета - 15/07/05)
