Хърватия се надява да влезе в НАТО до 2008 г.
					17/02/2006
					 
						ВАШИНГТОН, Съединени щати -- Хърватия се надява да стане член на НАТО до 2008 г., каза министърът на външните отношения и евроинтеграцията Колинда Грабар-Китарович в четвъртък (16 февруари) след среща със заместник държавния секретар на САЩ Никълъс Бърнс. Целта на официалното посещение на Грабар-Китарович е укрепване на връзките с администрацията на САЩ в областта на военното сътрудничество.
						Също в четвъртък хърватският президент Стипе Месич каза, че е разтревожен от намеците на Италия, че може да забави или дори да отложи кандидатурата на Хърватия за присъединяване към ЕС, ако не бъдат решени споровете между двете страни. Той призова за атмосфера на разбирателство, в която да може да се постигне компромис. (Весник, Нови лист - 17/02/06; ХИНА, ХРТ - 16/02/06)
