Балканските външни министри се срещат в Македония
					15/10/2004
					 
						СКОПИЕ, Македония -- Външните министри на Албания, Хърватия , Македония и Сърбия и Черна гора, а също и заместник-министъра от Босна и Херцеговина, започнаха двудневна среща в Охрид в петък (15 октомври). Френският външен министър Мишел Барние също бе поканен на проявата, за да играе това, което официално бе наречено "поддържаща роля". Очаква се той да потвърди анагажимента на правителството си за оказване на помощ на балканските страни за интеграцията им в НАТО и ЕС. Министрите ще разискват и въпроси на регионалното сътрудничество. 
						Други новини: Президентът на Македония Бранко Цървенковски се срещна в четвъртък в Скопие с религиозни водачи. Те призоваха съвместно за междуетническа и религиозна търпимост, като заявиха, че това е предварително условие за мир, стабилност и просперитет. Те потвърдиха също така и подкрепата си за стратегическите цели, свързани с евроатлантическата интеграция. (AФП, Утрински весник, Дневник - 15/10/04; Макфакс, A1 TВ - 14/10/04)
