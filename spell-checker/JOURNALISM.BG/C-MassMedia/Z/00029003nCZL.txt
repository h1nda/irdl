Вторият ден на антиправителствени протести в София бе мирен
					16/01/2009
					 
						СОФИЯ, България -- Между 2 000 и 5 000 души се събраха в София в четвъртък (15 януари) за втори ден с призиви за оставка на правителството. Демонстрантите изтъкват като причини корупцията и икономическите проблеми в страната. Протестите в четвъртък, организирани от няколко НПО, завършиха мирно, без размириците, белязали протестите в сряда. Около 1 500 полицаи за борба с безредиците охраняваха района около парламента в центъра на София. Депутати от десните партии се присъединиха към митинга в знак на солидарност с демонстрантите. По-рано лидерът на опозиционната партия "Демократи за силна България" Иван Костов призова за оставка на министъра на вътрешните работи Михаил Миков, заявявайки, че той носи пълната отговорност за полицейската бруталност срещу демонстрантите. (БГНЕС, Агенция София нюз, Ройтерс, Медиапул, БТВ, Дарик - 15/01/09)
