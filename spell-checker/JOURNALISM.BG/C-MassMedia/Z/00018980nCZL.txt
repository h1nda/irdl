Двама полицаи бяха ранени при престрелка; убити са кюрдски бунтовници 
					19/06/2006
					 
						АНКАРА, Турция -- Местните медии съобщиха в понеделник (19 юни), че две неизвестни лица са открили огън по полицейски патрул в истанбулския квартал "Бахчелиевлер", като са ранили двама полицаи. Полицията предприе широка операция за издирване на лицата. 
						Съобщава се, че в неделя трима кюрдски бунтовници са били убити в операция на турските сили за сигурност в Тунджели, Източна Турция, в неделя (18 юни). Продължават действията на турската армия в района срещу обявената извън закона Кюрдска работническа партия (ПКК). 
						Също в неделя при бомбен взрив в Източна Турция бяха повредени 20 вагона на товарен влак, като 12 от тях дерайлираха. Не се съобщава за ранени. Властите обвиниха ПКК за атентата. (СиЕнЕн Търк - 19/06/06; Ройтерс, AFX - 18/06/06)
