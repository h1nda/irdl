Президентството на БиХ отправя послание към мюсюлманите по повод на Байрама
25/11/2003
 
САРАЕВО, Босна и Херцеговина (БиХ) -- Драган Чович, член на тристранното президентство, отправи послание по повод на Байрама към всички мюсюлмани в понеделник (24 ноември), пожелавайки им мир и берекет. Посланието, подготвено от името на президентството, препотвърждава волята на страната да се развива като една модерна държава, която зачита принципите на религиозната толерантност.
Други новини: Министерският съвет на БиХ реши в понеделник да създаде експертен съвет по международните мироопазващи мисии. Екипът ще включва представители на министерствата на външните работи, сигурността и правосъдието, държавната хазна и финансите, както и от министерствата на отбраната на двете автономни области. (СРНА, Би Би Си, Онаса - 24/11/03)
