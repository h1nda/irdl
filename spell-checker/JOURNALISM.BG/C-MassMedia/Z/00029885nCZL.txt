Според Шутановац Сърбия не планира да кандидатства за членство в НАТО
					09/04/2009
					 
						ЛЮБЛЯНА, Словения -- На среща в сряда (8 април) в Любляна сръбският министър на отбраната Драган Шутановац заяви, че Белград не планира да кандидатства за членство в НАТО. Въпросът бе повдигнат в контекста на присъединяването към Алианса на съседните Хърватия и Албания миналата седмица. Шутановац каза пред своя словенски колега Любица Йелушич, че парламентът на Сърбия е приел декларация за военен неутралитет през 2007 г. и не е променил тази своя позиция. Сърбия се присъедини към програмата на НАТО "Партньорство за мир” през 2006 г. Двамата с Йелушич подписаха споразумение за сътрудничество в областта на отбраната и военните отношения и обсъдиха конкретните форми на евентуално сътрудничество. (Б92, РТС, Танюг - 08/04/09)
