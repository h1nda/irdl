БиХ назначи Топич за отговаряща за интеграцията в ЕС
					25/08/2009
					 
						САРАЕВО, Босна и Херцеговина (БиХ) -- В понеделник (24 август) Агенцията на държавната администрация назначи Лидия Топич за нов ръководител на Дирекцията по евроинтеграция на БиХ, считано от 1 септември. Постът беше вакантен от януари, след като тогавашният директор, Осман Топчагич, беше назначен за посланик на БиХ в Брюксел. (Дневни Аваз, БХРТ, РТС, Фена, СРНА - 24/08/09)
