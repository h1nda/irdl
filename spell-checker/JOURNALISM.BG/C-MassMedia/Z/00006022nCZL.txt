Турският премиер обсъди плана за Кипър с генералния секретар на ООН
18/02/2003
 
БРЮКСЕЛ, Белгия -- В понеделник (17 февруари) турският премиер Абдула Гюл се срещна с генералния секретар на ООН Кофи Анан, за да обсъдят плана на ООН за обединяването на Кипър. Гюл отбеляза, че може да се наложи въвеждането на някои поправки, с които Анан вероятно ще се съгласи. Турската и гръцката страна трябва да постигнат споразумение до края на месеца, ако искат Кипър да се присъедини към ЕС като обединен остров.
В други новини, новоизбраният президент на гръцките кипърци Тасос Пападопулос заяви в понеделник, че трябва да бъде оценяван според делата си, а не според репутацията. Коментарът му бе направен по повод критика за неотстъпчивите му възгледи, които изключват преговори с турските кипърци, и настояването му за пълното изтегляне на турските сили от острова. Пападопулос спечели изненадващо президентските избори през уикенда. (Катимерини - 18/02/03; Анадолска агенция, АФП, Атинска новинарска агенция, Македонска новинарска агенция, БиБиСи - 17/02/03)
