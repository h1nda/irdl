Белград заяви, че ще сътрудничи само на ЮНМИК
					24/08/2008
					 
						БЕЛГРАД, Сърбия -- Правителството потвърди в събота (23 август), че ще сътрудничи само на ЮНМИК, а не на новата мисия на ЕС, ЮЛЕКС в Косово. "Ние смятаме, че ООН е единствената авторитетна организация, която може да реши проблемите на сърбите и на другите неалбански общности в Косово", заяви сръбският министър за Косово Горан Богданович в събота.
						В петък заместник-председателят на Асамблеята на общностите на общините на Косово и Метохия Марко Яксич и лидерът на сръбския Национален съвет за Северно Косово, Милан Иванович призоваха сърбите, работещи в косовските институции да напуснат работа. На пресконференция в Митровица Яксич заяви, че очаква членовете на сръбското правителство да подкрепят усилията им.
						В други новини от петък косовския президент Фатмир Сейдиу заяви, че страната ще назначи първите си посланици в чужбина до края на август. "Назоваването на посланиците в страните, които признаха независимостта на Косово е важна предпоставка за постигането на устойчиво икономическо развитие", заяви Сейдиу в интервю за Косовалайв. (Б92, Бета, РТС, Нетпрес - 23/08/08; Taнюг, МИА, РТС, Косовалайв - 22/08/08)
