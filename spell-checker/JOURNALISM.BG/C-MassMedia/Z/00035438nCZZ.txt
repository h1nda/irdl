Наука и технологии: Албанската "Водафон" разширява рециклирането
					26/07/2010
					Мобилният оператор "Водафон" смята да рециклира стари мобилни телефони в Албания. Още новини от областта на науката и технологиите: студенти от региона участват в състезанието "Балканско предизвикателство" ("Balkan Case Challenge"); училищата в Щип, Македония, ще имат УайФай достъп. 
					 
						
"Водафон" разширява инициативата си за рециклиране на телефони, като включва в нея 100 от магазините си в Албания. [Гети Имиджис] 
						Мобилният оператор "Водафон Албания" разшири кампанията си за рециклиране на стари мобилни телефони, като включи в нея 100 от магазините си в страната. "Водафон" е единственият мобилен оператор, който е предприел подобна инициатива, съобщиха от компанията в сряда (21 юли). Целта на програмата е да се събират батерии и други технологични отпадъци. 
						*** 
						Студенти от Австрия, Албания, България, БиХ, Черна гора, 
						Хърватия, Косово, Македония, Молдова, Румъния, Сърбия и Словения участваха в конкурса Балканско предизвикателство ("Balkan Case Challenge") , който се проведе във Виена от 5 до 10 юли. Ежегодният конкурс и среща с потенциални работодатели има за цел да предложи възможности и нови перспективи на отлични студенти от Югоизточна Европа чрез укрепване на връзките между висшето образование и пазара на труда. 
						*** 
						
						Румънски и германски авиационни институти смятат да подпишат споразумение за сътрудничество за производство на самолет за извършване на регионални полети. Самолетите ще трябва да превозват до 50 пътници и да летят на височина от 12 000-13 000 м. 
						 *** 
						Всички училища в Щип, Македония, ще бъдат оборудвани с безжичен интернет до средата на август в рамките на проекта за модернизация, който се реализира от правителството и Американската агенция за международно развитие (USAID). Предоставянето на УайФай достъп в училищата е една от насоките на плана за усъвършенстване на образователната система. 
						
						(Различни източници -- 19/07/10-26/07/10)
