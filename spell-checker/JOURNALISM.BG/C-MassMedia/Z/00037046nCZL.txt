Стачките в обществения транспорт в Гърция продължават въпреки съдебно решение
					14/01/2011
					 
						АТИНА, Гърция -- Работниците от обществения транспорт започнаха в четвъртък (13 януари) 24-часова стачка въпреки съдебното решение, с което акцията бе определена като незаконна. Около 2 000 души се присъединиха към митинга пред сградата на парламента, който завърши мирно. Протестът, който спря повечето транспортни услуги в града, бе предизвикан от плановете на правителството да преструктурира губещите компании посредством съкращения на работници и повишаване на цените на билетите. От 1 февруари цената на билет за градския транспорт ще се повиши от 1 евро на 1,40. 
						Други новини -- В четвъртък полицията арестува четирима души, заподозрени във връзки с терористичната групировка "Конспирация на огнените ядра". Смята се, че групировката е отговорна за няколко атентата, включително и за взрива пред сградата на атински съд миналия месец и поредица от бомби в пакети, разпратени до посолства в цяла Европа. В рамките на операцията от четвъртък полицията обискира няколко апартамента и гаражи в Атина и Солун, търсейки оръжия и експлозиви. (ДПA, AП, AНA-MПA - 13/01/11)
