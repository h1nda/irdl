Румъния внесе мнение относно декларацията за независимост на Косово
					17/04/2009
					 
						ХАГА, Холандия -- Румъния представи в четвъртък (16 април) мнението си относно законността на едностранно обявената декларация за независимост на Косово пред Международния съд (МС). Румънският посланик в Сърбия Йон Маковей каза, че в документа са посочени всички резолюции на ООН за Косово. В него отново се подчертава, че Румъния не признава декларацията за независимост на Косово, тъй като тя не отговаря на съответните резолюции на ООН и международното право.
						Сърбия и Косово ще представят в петък своите аргументи относно законността на декларацията за независимост пред МС. Последващото решение на съда, макар и внимателно следено, ще бъде необвързващо. (Косова Сот, Инфо Прес, Лайм - 17/04/09; Агерпрес, Финанчиарул, Танюг, Радио Сърбия, РТС, Кохавижън, РТК, Клан - 16/04/09)
