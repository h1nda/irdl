Ходжай: „Диалогът Косово-Сърбия е от полза и за двете страни”
					18/05/2011
					
						ВАШИНГТОН, Съединени щати -- Външният министър на Косово Енвер Ходжай заяви, че диалогът между Косово и Сърбия е в интерес и на двете страни и техните граждани. В слово в Центъра за стратегически и международни проучвания във Вашингтон във вторник (17 май) Ходжай отхвърли идеята за разделяне, заявявайки, че планът на Ахтисаари е затворил главата за държавността на Косово. „Косово е функционираща, многоетническа и демократична държава и разделянето й е в разрез с държавните интереси и с големи последствия в региона”. Признавайки, че посещението в Прищина миналата седмица на ръководителя на сръбския преговарящ екип Борко Стефанович е предизвикало объркване, Ходжай заяви, че делегацията е посетила независимо Косово и че в скоро време представители на Прищина ще посетят официално Белград. (Кохавижън, РТК, Гласът на Америка, ТВ 21, Зъри - 17/05/11)
