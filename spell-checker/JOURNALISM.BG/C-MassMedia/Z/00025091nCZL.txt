Турция намали доставките на газ за Гърция
					10/01/2008
					 
						АНКАРА, Турция -- Министерството на енергетиката обяви в сряда (9 януари), че Анкара е прекратила доставките на природен газ за Гърция поради намалените доставки на ирански газ за Турция. Представител на гръцката национална компания за управление на газопреносната мрежа (ДEПA) каза, че подаването на газ от Турция е спряло в събота. Представител на иранското министерство на петрола каза, че подаването на газ за Турция ще бъде постепенно увеличавано, въпреки че не даде някакви конкретни срокове за това. Гърция съобщи, че преговаря с Турция за възобновяване на доставките. ДEПA заяви, че недостигът ще бъде компенсиран от други източници. Руският "Газпром", който е един от основните доставчици на газ за Европа, заяви, че увеличава доставките си на природен газ и за Гърция, и за Турция. (Заман - 10/01/08; Ройтерс, АНА-МПА, Хюриет, Интерфакс, Прес ТВ, Томсън Файненшъл - 09/01/08)
