Хърватската полиция създаде ново подразделение за борба с престъпността
					28/10/2008
					 
						ЗАГРЕБ, Хърватия -- В понеделник (27 октомври) започна дейността си ново специализирано полицейско подразделение за борба с организираната престъпност. Националната полицейска служба за борба с корупцията и организираната престъпност ще сътрудничи с прокуратурата и съществуващата Служба за борба с организираната престъпност и корупцията при разследването на заподозрени и произхода на богатството им. Тихомир Крал ще оглави новото звено, което бе организирано в отговор на няколкото нашумели случая напоследък. Последният от тях беше бомбеният атентат в четвъртък, при който бяха убити собственикът и търговският директор на седмичника "Национал", Иво Пуканич и Нико Франич. В понеделник полицията съобщи за няколко ареста, извършени в Загреб и Вуковар свързани със случая, но не даде повече подробности. (Ройтерс, Вечерни Лист, Танюг, Блиц, АФП, Явно, ХИНА - 27/10/08)
