Румънският ДСУР ще се въздържи при гласуването на вот на недоверие 
					26/10/2010
					 
						БУКУРЕЩ, Румъния -- Георге Флутур, заместник-председател на управляващата Либералдемократическа партия, съобщи в понеделник (25 октомври), че всички депутати от управляващата партия и нейните партньори от Демократическия съюз на унгарците в Румъния (ДСУР) ще се въздържат при планирания за сряда вот на недоверие срещу правителството. Тази стъпка увеличава шансовете на правителството да преодолее вота. Кабинетът се надява решението да помогне за поддържането на дисциплината сред неговите депутати, някои от които може да бъдат изкушени да подкрепят искания вот при тайното гласуване. Опозицията разполага с 213 депутати и се нуждае от още 23 гласа, за да постигне мнозинство в 470-местния парламент. Опозицията внесе искането във връзка с мерките за строги икономии, предприети от правителството. (Ройтерс, Евениментул Зилеи, Hotnews.ro, Реалитатя - 25/10/10)
