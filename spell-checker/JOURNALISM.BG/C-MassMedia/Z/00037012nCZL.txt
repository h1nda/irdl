Турският премиер Ердоган посети Кувейт 
					11/01/2011
					 
						КУВЕЙТ, Кувейт -- Турският министър-председател Реджеп Тайип Ердоган пристигна в понеделник (10 януари) в Кувейт, за да обсъди въпроси на регионалната сигурност и икономическите отношения. С него пристигна и делегация от около 500 представители на деловите среди и политици, които ще присъстват на двудневния Арабско-турски парламентарен диалог. Във вторник Ердоган ще присъства на двудневна конференция за арабско-турските отношения и ще говори на бизнес форум в Кувейтската търговска камара. (ДПА, АФП, Хюриет - 10/01/11)
