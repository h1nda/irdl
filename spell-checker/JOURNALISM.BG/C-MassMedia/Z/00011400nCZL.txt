Норвегия и Македония подписват меморандуми за подкрепа на интеграцията в ЕС
07/07/2004
 
СКОПИЕ, Македония -- Вицепремиерът Радмила Шекеринска и норвежкият посланик в Македония Даг Халворсен подписаха два меморандума за разбирателство във вторник (6 юли). Те предвиждат Норвегия да отпусне общо 3.7 млн. евро, целящи подкрепа за усилията на Македония за европейска интеграция и реформиране на публичната администрация съгласно Рамковото споразумение от Охрид.
Други новини: Основната македонска опозиционна партия ВМРО-ДПМНЕ заяви, че ще проведе тридневни протести срещу пакета с реформи на правителството за децентрализация на управлението. ВМРО-ДПМНЕ се противопоставя на новото териториално деление и предлаганото изискване в градския съвет в Скопие да се използват два официални езика. (МИА, Макфакс, А1 ТВ - 06/07/04)
