Рюкер и Сейдиу похвалиха предизборната кампания в Косово
					14/11/2007
					 
						ПРИЩИНА, Косово, Сърбия -- След редовната си седмична среща във вторник (13 ноември) президентът на Косово Фатмир Сейдиу и ръководителят на ЮНМИК Йоахим Рюкер похвалиха предизборните кампании, проведени преди местните и парламентарни избори в събота. И двамата подчертаха, че кандидатите се придържат към демократичните ценности. В изборите ще участват около 1,5 милиона гласоподаватели, включително 160 000 души, които ще гласуват за първи път. Във вторник Мисията на ОССЕ в Косово проведе специален семинар, за да запознае обществеността с процедурите по гласуването.
						Също във вторник радикалното движение "Ветевендося" ("Самоопределение") призова гласоподавателите да бойкотират изборите, заявявайки, че техните гласове ще бъдат употребени в полза на амбициите на отделни политици, а не на провинцията. Белград вече призова сръбското малцинство в Косово да не участва в изборите. (РТК, Телеграфи, Kosovalive - 13/11/07)
