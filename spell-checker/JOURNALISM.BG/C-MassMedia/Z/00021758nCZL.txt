Числеността на частите на ЮФОР в БиХ ще бъде намалена 
					01/03/2007
					 
						БРЮКСЕЛ, Белгия -- ЕС ще изтегли повече от половината от своите 6 500 войници от Босна и Херцеговина (БиХ) през следващите три месеца, съобщи оттеглящият се от поста генерален директор на Военния щаб на ЕС в сряда (28 февруари). Генерал Жан-Пол Перюш каза пред репортери, че около 2 500 войници на ЕС ще останат в страната, като ще има готовност при необходимост да се възстанови по-внушително присъствие. Председателят на председателството на БиХ Небойша Радманович приветства тази новина, като каза, че тя "потвърждава, че сме достигнали момент, когато можем сами да гарантираме стабилността и процеса на реформи". Мандатът на върховния представител на международната общност обаче бе удължен с една година. (Дневни аваз, Независне новине - 01/03/07; AП, АФП, Интърнешънъл Хералд Трибюн, Уебсайт на ЕС, ПБС БиХ, РТРС - 28/02/07)
