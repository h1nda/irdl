Кипърският турски лидер разкритикува своя кипърски гръцки колега в писмо до генералния секретар на ООН
					10/12/2008
					 
						НИКОЗИЯ, Кипър -- Кипърският турски лидер Мехмет Али Талят изпрати писмо до генералния секретар на ООН Бан Ки Мун, в което критикува кипърския президент Деметрис Христофиас. Талят заявява, че Христофиас отказва да бъде уговорен график за продължаващите преговори за обединение между двете общности, съобщиха медиите във вторник (9 декември). Талят се е противопоставил и на предложението на Христофиас за създаване на двузонова, двуобщностна федерация на острова, като е заявил, че такива предложения не са били включени в дневния ред. Той не се е съгласил и с някои от забележките във връзка с турската военна интервенция в Кипър от 1974 г., направени от Христофиас и гръцкия външен министър Дора Бакоянис по време на сесията на Общото събрание на ООН през септември. 
						"Талят настоява за два народа, две държави, две различни религии, при неприемливи искания за запазване на статута [на Турция] на гарант, но в същото време избягва огромния проблем за [турските] заселниците в Кипър", заяви в отговор председателят на кипърския парламент Мариос Кароян. (Анадолска информационна агенция, Хюриет, Дуния, Фамагуста Газет, Си Ен Ей - 09/12/08)
