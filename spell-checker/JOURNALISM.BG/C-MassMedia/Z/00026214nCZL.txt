Косовските депутати обсъдиха програмата на правителството
					22/04/2008
					 
						ПРИЩИНА, Косово -- Отчетът на правителството за първите 100 дни управление на страната и неговата програма за развитие за периода 2008-2011 г. предизвикаха разгорещен дебат в парламента в понеделник (21 април). Опозицията разкритикува програмата заради липсата на каквато и да било времева рамка за предложените проекти. Правителството понесе критики и за работата си без програма, тъй като неговата четеригодишна платформа бе огласена едва миналата седмица, повече от три месеца след общите избори. В обръщение към депутатите министър-председателят Хашим Тачи каза, че главните цели ще бъдат прилагането на статута, икономическият растеж, доброто управление и борбата с бедността. (КТВ, РТК, Kosovalive, КИК, BalkanWeb - 21/04/08)
