България може да изпрати рота, която да се присъедини към мироопазващите сили в Афганистан
04/12/2002
 
СОФИЯ, България -- Българска армейска част може да бъде изпратена в Афганистан, за да се присъедини към Международните сили за поддържане на сигурността, според съобщение от вторник (3 декември) в местния всекидневник Дневник. Във вестника се казва, че военни експерти са защитили това становище пред Генералния щаб на армията. Ротата вероятно ще бъде натоварена с охраната на летището, където са разположени британските военни части.
Междувременно Букурещ съобщи, че командири на силите на ООН в Афганистан са оценили високо приноса на румънския личен състав, участващ в мисията. Военните и цивилни румънци са разположени в Кандахар, Баграм и Кабул и също така помагат за обучението на афганистанската армия. (Дневник, Ромпрес - 03/12/02)
