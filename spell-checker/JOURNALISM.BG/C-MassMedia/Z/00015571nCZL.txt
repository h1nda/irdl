ЕК одобри условията за финансиране от САПАРД, предложени от Румъния
		12/08/2005
		 
			БУКУРЕЩ, Румъния -- Европейската Комисия (ЕК) одобри поправките, предложени от Румъния към условията на финансиране от Специалната програма за присъединяване в областта на земеделието и селските райони (САПАРД). Самойла Жабо, директор на Агенция САПАРД за Румъния направи това съобщение в четвъртък (11 август). Промените са свързани с увеличаването на степента на съвместното финансиране; увеличаване броя на приемливите проекти и на включването на повече ползватели на финансиране като компании, в които държавата притежава минимален брой акции, както и инвестиционни проекти в градски райони. Жабо заяви, че в съответствие с решението, той очаква проектите на САПАРД в страната да се увеличат от 30 до 50 процента и да се ускори развитието на земеделския сектор. (Ромпрес - 11/08/05)
