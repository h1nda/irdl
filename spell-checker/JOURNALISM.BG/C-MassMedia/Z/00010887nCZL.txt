Румъния започна изготвянето на договора за присъединяване към ЕС
23/05/2004
 
БУКУРЕЩ, Румъния -- Румънски екип, начело с главния преговарящ с ЕС Василе Пушкаш, проведе в петък (21 май) първата си среща за изготвяне на договора за присъединяване на Румъния към ЕС. След срещата Пушкаш каза, че договорът ще включва изводите от присъединителните преговори и преходните термини, договорени за Румъния. Страната се стреми да подпише договора през първата половина на 2005 г. заедно с България. (Ромпрес, AКT Медиа, Зиарул Финансиар - 21/05/04)
