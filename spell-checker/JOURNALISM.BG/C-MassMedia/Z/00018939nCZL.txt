ЕП подкрепи приемането на България и Румъния в ЕС през 2007 г. при някои условия
					15/06/2006
					 
						БРЮКСЕЛ, Белгия -- С убедително мнозинство Европейският палрамент (ЕП) прие в сряда резолюция в подкрепа на членството на България Румъния в ЕС през 2007 г., при условие че страните изпълнят предприсъединителните реформи. В документа се призовават България и Румъния да съсредоточат усилията си върху съдебните реформи и да гарантират прозрачност и независимост на съдебната власт. Лидерите от ЕС започнаха в четвъртък двудневна среща на върха в Брюксел за обсъждане на присъединяването. 
						Други новини -- Българският парламент прие в сряда резолюция в подкрепа на плана за действие на правителството във връзка с присъединяването към ЕС, в който са засегнати въпроси, определени като проблемни в мониторинговия доклад на Европейската комисия от миналия месец. Законодателите обещаха отблизо да следят колко добре кабинетът ще изпълни задълженията си, очертани в плана за действие. (Зиуа, Адевърул, Найн О'Клок - 15/06/06; БНР - 14/06/06)
