Момче загина в демонстрация в подкрепа на ПКК в Югоизточна Турция
					17/02/2008
					 
						АНКАРА, Турция -- Петнайсетгодишно момче почина, след като бе ударено по главата с камък по време на демонстрация в петък (15 февруари) в провинция Сирнак в Югоизточна Турция. Демонстрацията бе проведена по случай 9-тата годишнина от арестуването на лидера на Кюрдската работническа партия (ПКК) Абдула Очалан. Протестиращите са хвърляли камъни по полиията и са чупили витрините на магазините на онези, които не ги затворили в знак на протест. 
						Демонстрации са били проведени в много части на Югоизточна Турция, както и в Страсбург, където е седалището на Европейския съд за правата на човека. (Хюриет, AФП - 16/02/08; AП, РИА Новости - 15/02/08)
