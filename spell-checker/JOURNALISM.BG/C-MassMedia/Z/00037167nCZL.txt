Фейт призовава косовското правителство да обърне внимание на стандартите и етиката
					24/01/2011
					 
						ПРИЩИНА, Косово -- Ръководителят на Международната гражданска служба (МГС) Питер Фейт призовава новосформираното правителство да спазва високи етични стандарти. В ексклузивно интервю за "Алсат ТВ" в неделя (23 януари) Фейт каза, че правителството трябва да изключва всеки, който е обвиняем или разследван. Тези коментари последваха призивите на посолството на САЩ и Европейската комисия за установяване на правителство на "чистите ръце". "Това, което гражданите искат, са хора, които не са обвинени, не се разследват, които имат умения и техническа компетентност да се справят с въпросите, засягащи Косово, и които имат доверието на гражданите във и извън Косово," каза Фейт. (Експрес, Косова Сот - 24/01/11; Алсат, Телеграфи, Коха - 23/01/11)
