Турция отрича да има планове за Северен Ирак
26/02/2003
 
АНКАРА, Турция -- Говорителят на външното министерство Юсуф Булуч отхвърли във вторник (25 февруари) твърденията Турция да има някакви планове за Северен Ирак. Той отрече всички съобщения за намеренията на Турция да окаже натиск върху иракските кюрди да не създават автономна държава. Булуч заяви, че единствената цел Турция да разположи войски в северните провинции на Ирак е да гарантира собствената си сигурност. Изявлението на Булуч бе направено в отговор на декларацията на парламента на иракските кюрди, които поискаха от САЩ защита срещу турската армия. (СиЕнЕн, СиЕнБиСи, Радикал - 26/02/03; Анадолска агенция, АФП, Ройтерс, ТРТ - 25/02/03)
