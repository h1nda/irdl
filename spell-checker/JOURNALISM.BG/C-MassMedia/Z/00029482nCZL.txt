Турски съд отвори пътя за съдебно преследване на кампанията за извинения за арменския геноцид
					03/03/2009
					 
						АНКАРА, Турция -- Върховният наказателен съд в Анкара анулира в понеделник (2 март) предишно решение на държавната прокуратура, осигурявайки възможност за наказателно преследване на отговорните за спорната петиция по интернет. Кампанията призова Турция да се извини за убийството на 1,5 милиона арменски цивилни лица от османските турци между 1915 и 1917 г. През януари прокуратурата в Анкара отхвърли петиция на шестима турски прокурори, призоваващи за предяваване на обвинение срещу организаторита на петицията за "обида на турската нация" според Член 301 на Наказателния кодекс на Турция. Решението от понеделник отваря пътя за съдебно преследване на организаторите.
						В други новини от понеделник се съобщава, че пенсиониран турски полицай е заплашил да се самоубие пред офиса на премиера Реджеп Тайип Ердоган в Анкара. Мъжът е държал пистолет до главата си в знак на протест срещу сегашното икономическо положение. Охраната го е убедила да предаде оръжието. Ердоган не е бил в сградата по това време. (НТВ, Хюриет, Заман, Анадолска информационна агенция, Ройтерс - 02/03/09)
