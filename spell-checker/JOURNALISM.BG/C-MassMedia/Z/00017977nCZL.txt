Съветът на ЕС подкрепя усилията на Сърбия за изграждане на демокрация след края на режима на Милошевич
					21/03/2006
					 
						БРЮКСЕЛ, Белгия -- На заседанието си в Брюксел в понеделник (20 март) Съветът на ЕС изрази твърдата си подкрепа за стремежа на сръбските граждани да "се справят с наследството, завещано от режима на Милошевич," се казва в съобщение за пресата, публикувано на уеб сайта на ЕС. Министрите подчертаха, че това ще помогне на Сърбия да върви напред по пътя на евроинтеграцията. В същото време в декларацията се подчертава, че е необходимо да се изпълнят задълженията към Трибунала на ООН за военни престъпления и да се реши въпросът с издирваните Ратко Младич и Радован Караджич -- наред с други бегълци -- за да продължат преговорите по Споразумението за стабилизация и асоцииране. (Уеб сайт на ЕС - 20/03/06)
