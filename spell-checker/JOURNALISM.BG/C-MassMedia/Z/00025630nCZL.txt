Студентки със забрадки организираха протест, след като им бе отказан достъп в турски университети
					28/02/2008
					 
						АНКАРА, Турция -- Студентки от Университета “Мармара” в Истанбул протестираха в сряда (27 февруари), след като в няколко университета на страната бе отказан достъп на жени, носещи забрадки. Младите жени били върнати от охраната. Миналата седмица президентът Абдула Гюл ратифицира решението на парламента за премахване на забраната за носене на забрадки в университетите. Много ректори и професори от университетите обаче се противопоставят на решението. 
						Светски ориентираната опозиционна Републиканска народна партия внесе в сряда жалба в Конституционния съд с настояване за отмяна на поправките, разрешаващи на жените да носят забрадки в университетите. (Заман, Сабах, Би Би Си - 28/02/08; Ройтерс, Анадолска информационна агенция, АП, Хюриет - 27/02/08)
