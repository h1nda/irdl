Патън и Солана се очаква да посетят Белград
					05/10/2004
					 
						БРЮКСЕЛ, Белгия -- Европейският комисар за външните отношения Крис Патън и Върховният представител на ЕС по сигурността Хавиер Солана са на посещение в Белград във вторник (5 октомври) за разговори, насочени към ускоряване на интеграцията на Сърбия-Черна Гора в ЕС чрез т. нар. "двупистов подход", се казва в прес-съобщение на ЕС. Патън е посочил, че подходът ще преодолее изоставането на страната в сравнение с нейните съседи. Той освен това е подчертал, че сътрудничеството на Белград с Хагския трибунал е от решаващо значение. В понеделник Сърбия-Черна Гора и ЕС са подписали рамково споразумение за участие в програми на ЕС, които гарантират финансовата помощ по време на процеса на присъединяване. (Уеб-сайт на ЕС, Танюг, Мина, Б92 - 04/10/04)
