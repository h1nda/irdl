Бившият хърватски премиер Рачан се завърна в Загреб, след като бе опериран от рак в чужбина 
					12/03/2007
					 
						ЗАГРЕБ, Хърватия -- Бившият лидер на основната опозиционна Социалдемократическа партия (СДП) Ивица Рачан се завърна късно в събота (10 март) в Загреб от Мюнхен, където преди няколко седмици претърпя операция. Миналия месец му бе поставена диагноза, че има рак, и той обяви, че временно се оттегля от политиката. Рачан ще продължи да се лекува в Хърватия.
						Междувременно главното ръководство на СДП заседава в събота, за да обсъди подготовката за парламентарните избори през ноември. Действащият лидер Желка Антунович каза, че партията ще се ангажира да увеличи икономическия растеж с 6 % и да създаде най-малко 80 000 нови работни места. (Пословни дневник- 12/03/07; Вечерни лист - 11/03/07; Index.hr, ХРТ, ХИНА - 10/03/07)
