Швеция отхвърли искането на Плавшич за помилване
					05/12/2008
					 
						СТОКХОЛМ, Швеция -- Министерството на правосъдието отхвърли в четвъртък (4 декември) второ искане за помилване от бившия президент на Република Сръбска Биляна Плавшич, която излежава в страната 11-годишна присъда за военни престъпления. Хагският трибунал за военни престъпления осъди Плавшич през 2003 г., след като тя призна, че е имала водеща роля в кампанията за преследване на хървати и мюсюлмани по време на конфликта от 1992-1995 г. в Босна. Плавшич поиска преждевременно освобождаване от затвора "Хинсеберг" в Швеция, което обоснова с напредналата си възраст, влошено здраве и лошите условия в затвора.
						Други новини -- В четвъртък на официална церемония в Сараево италианският генерал-майор Стефано Кастаньото пое командването на ЮФОР. Кастаньото зае мястото на испанския генерал-майор Игнасио Мартин Виялаин, който завърши едногодишния си мандат като командващ. (AФП, Бета, РТС, Б92, Фена, Босна Нюз, EUBusiness, Синхуа - 04/12/08)
