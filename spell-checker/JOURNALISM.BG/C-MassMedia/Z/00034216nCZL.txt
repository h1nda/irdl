Заниер каза, че отношенията между ЮНМИК и Прищина са се подобрили
					19/04/2010
					 
						ПРИЩИНА, Косово -- Ръководителят на ЮНМИК Ламберто Заниер каза, че отношенията между мисията на ООН и Прищина са се подобрили, макар че различията остават по някои въпроси, включително за "стратегията на север", е казал Заниер в неделя (18 април) в интервю за белградския всекидневник "Политика". Говорителят на правителството Мемли Красничи обаче изрази несъгласие относно състоянието на отношенията, заявявайки, че "отношенията между косовските институции и ЮНМИК нито са се подобрили, нито са се влошили." 
						Заниер казва, че ЮНМИК поддържа прилагането на стратегията в доминирания от сърбите север чрез диалог и с участието на всички заинтересовани страни, добавяйки, че върховенството на закона е ключът към подобренията. Той смята, че условията за диалог ще бъдат по-благоприятни, след като Международният съд в Хага излезе с решение за законността на едностранната декларация за независимост на Косово. (Коха Диторе, Зери, Косова Сот - 19/04/10; Политика - 18/04/10)
