България заяви, че няма да изпраща допълнителни части в Афганистан 
		02/09/2010
		 
			СОФИЯ, България -- Министърът на отбраната Аню Ангелов каза в сряда (1 септември), че България няма да изпраща допълнителни военни части в състава на Международните сили за поддържане на сигурността (ИСАФ) в Афганистан догодина. Изявлението съвпадна с откриването на новата академична година в Националната военна академия. През юни правителството реши до края на тази година да изпрати 65 души военни инструктори и медицински персонал, които да се присъединят към българската мисия в Афганистан, наброяваща 540 души. (Синхуа, Медиапул, Фокус - 01/09/10)
