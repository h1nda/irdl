Олбрайт: "Евроатлантическата интеграция е единствената дългосрочна перспектива за Косово и БиХ"
					20/09/2007
					 
						ПРИЩИНА, Косово, Сърбия -- Бившият държавен секретар на САЩ Мадлин Олбрайт каза, че подготовката за присъединяване към ЕС И НАТО е единственото дългосрочно решение за Балканите и по-специално за Косово и Босна и Херцеговина (БиХ). Присъединяването към тези организации ще донесе нови работни места, свобода на пътуванията и много други възможности, каза Олбрайт пред сараевския вестник "Дневни Аваз" в интервю от сряда (19 септември). Тя добави, че Косово трябва да бъде независимо, с правителство, което уважава правата на малцинствата. 
						Също в сряда датският министър на отбраната Сьорен Гаде приключи кратката си визита в Прищина. Той каза, че е загрижен, че в Косово може да избухне насилие, като се имат предвид проблемите с окончателния статут. Датските военни са част от мироопазващите сили на НАТО в провинцията. (Дневни Аваз, Телеграф, РТК, Топ-Ченъл, Танюг, ДПА, АП - 19/09/07)
