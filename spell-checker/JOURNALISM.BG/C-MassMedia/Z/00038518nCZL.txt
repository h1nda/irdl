Имигранти в Атина стават мишена на екстремисти
					13/05/2011
					
						АТИНА, Гърция -- Екстремисти нападнаха имигранти в Атина в четвъртък (12 май) по време на демонстрация на около 2 000 младежи, които протестираха срещу убийството във вторник на един грък. Националистите обвиняват за престъплението имигрантите, макар че властите не са открили никакви доказателства за това. Полицията използва сълзотворен газ, за да разпръсне протестиращите на митинга в четвъртък. Според съобщенията, най-малко 15 имигранти и един грък са били ранени, а повече от 50 души са били арестувани. (Tо Вима - 13/05/11; EРТ, Ta Неа - 12/05/11)
