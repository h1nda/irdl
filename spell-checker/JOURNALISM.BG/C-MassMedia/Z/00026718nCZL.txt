Гръцките власти евакуираха три села поради страх от вторични трусове
					10/06/2008
					 
						АТИНА, Гърция -- В понеделник (9 юни) властите евакуираха три села в Югоизточна Гърция поради риск от силни вторични трусове след разрушителното земетресение в неделя в района на Пелопонес със сила 6,5 по скалата на Рихтер. Земетресението причини смъртта на двама души, а други 260 са ранени. Серия от вторични трусове със сила до 4,7 по скалата на Рихтер станаха в понеделник, но сеизмолозите предупреждават, че в региона са възможни и по-силни трусове.
						Други новини -- Продължава издирването на Георгиос Милонас, президент на Федерацията на индустриалците в Северна Гърция. Маскирани въоръжени лица са отвлекли собственика на местния алуминиев гигант "Алумил" в понеделник вечерта, твърди неговата съпруга. Полицията е намерила изоставената му кола на около 3 км от дома на семейството в Солун. (Нафтемборики, ДПА, Ройтерс - 10/06/08; ДПА, ИТАР-ТАСС, АП, Ройтерс, НЕТ, РИА Новости - 09/06/08)
