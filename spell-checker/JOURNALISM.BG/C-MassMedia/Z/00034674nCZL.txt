Инцко е оптимист по отношение на конференцията в Сараево
					24/05/2010
					 
						САРАЕВО, Босна и Херцеговина (БиХ) -- Върховният представител Валентин Инцко заяви в неделя (23 май), че конференцията, посветена на ЕС и Западните Балкани в Сараево на 2 юни може да бъде важен повратен момент за региона. Според него целта на ЕС е да гарантира стабилността и просперитета на Балканите. В интервю за загребския всекидневник "Виесник" той призова босненските лидери да демонстрират готовността си за помирение и да се споразумеят по парливия въпрос за държавното и военно имущество. Инцко добави, че той очаква на конференцията да бъде постигнат напредък в процеса на либeрализиране на визовия режим на БиХ за страните от ЕС. В понеделник той ще направи обръщение пред Съвета за сигурност на ООН и ще се срещне с Генералния секретар Бан Ки Мун. (РТРС, Срна, Фена, Taнюг - 23/05/10)
