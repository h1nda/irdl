Главният прокурор на Хагският трибунал Брамерц посети Хърватия
					11/11/2008
					 
						ХАГА, Холандия -- Серж Брамерц, главен прокурор на Хагския трибунал за военни престъпления завършва двудневното си посещение в Загреб във вторник (11 ноември). Посещението е част от "традиционните" работни посещения на прокурора и срещите му с местните власти, които отговарят за сътрудничеството на страната им с Трибунала на ООН за военни престъпления и е свързано с подготовката на доклада му пред Съвета за сигурност на ООН следващия месец. По време на срещата им в понеделник, хърватският вицепремиер Ядранка Косор и новият министър на провасъдието Иван Шимонович потвърдиха решимостта на страната им да сътрудничи изцяло на трибунала. На свой ред Брамерц отбеляза, че трибуналът все още очаква да получи документите, поискани през юни и свързани с процеса на тримата бивши хърватски генерали Анте Готовина, Иван Чермак и Младен Маркач. След това Брамерц ще посети Сараево и Белград.
						Други новини -- Силите за сигурност претърсваха в продължение на пет часа в понеделник завод за пластмаси в Западна Сърбия заради укриващия се от правосъдието Ратко Младич и заподозрените негови поддръжници. Акцията близо до град Валево на около 70 км югозападно от Белград не доведе до арести. (Блиц, Курир, Политика, 24 Сата, Б92 - 11/11/08; AФП, Javno, Вечерни Лист, Taнюг - 10/11/08)
