Трибуналът на ООН освободи бивш генерал на ЮНА
					22/02/2009
					 
						ХАГА, Холандия -- Бившият генерал от Югославската народна армия (ЮНА) Павле Стругар бе освободен от затвора на Хагския трибунал в петък (20 февруари) след като излежа повече от две трети от присъдата си от 7,5 години заради военни престъпления, извършени през 1991 г. Стругар, който е 75-годишен, бе осъден през 2005 г. за престъпления срещу цивилни лица по време на обсадата в Дубровник и бе осъден на осем години затвор. През юли 2008 г. второинстанционен съд реши да намали присъдата му заради влошено здравословно състояние. Предсрочното му освобождаване бе санкционирано със съдебно решение от 16 януари. (Ройтерс, РТС, ХРТ - 20/02/09)
