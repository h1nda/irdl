Гръцки полицай бе обвинен за стрелбата срещу служител от охраната на резиденцията на посланика на САЩ
					06/02/2009
					 
						АТИНА, Гърция -- В четвъртък (5 февруари) прокуратурата обвини полицай в опит за убийство и незаконно използване на оръжие във връзка със стрелбата в сряда срещу служител от охраната на резиденцията на посланика на САЩ в Атина. Охранителят е в болница в тежко състояние вследствие от нараняване във врата. Полицията съобщи, че полицаят многократно е получавал мъмрения, включително за заплашване на друг охранител с оръжие. 
						Други новини от четвъртък -- Протестиращите фермери в Северна Гърция прекратиха блокадата на граничния пункт "Промахон" на българската граница. Фермерите изтеглиха тракторите си следобед, с което освободиха движението за пръв път от няколко седмици насам. Фермерите искат по-ниски цени на горивата и ценова подкрепа за своите произведения. (Елефтерос Типос - 06/02/09; АНА-МПА, СКАИ, Ройтерс - 05/02/09)
