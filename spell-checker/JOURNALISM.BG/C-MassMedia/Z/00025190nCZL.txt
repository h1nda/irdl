Македония потвърди позицията си по отношение на спора с името преди разговорите в понеделник
					20/01/2008
					 
						СКОПИЕ, Македония -- Македония няма да прави никакви отстъпки в спора за конституционното си име с Гърция, заявиха президентът Бранко Цървенковски, премиерът Никола Груевски, външният министър Антонио Милошоски и македонският пратеник в преговорите с Атина Никола Димитров след едночасова среща в кабинета на президента в събота (19 януари). Правителството стои твърдо зад позицията си, че спора за името с Гърция е двустранен въпрос и че единственото възможно решение на кризата ще бъде прилагането на двойната формула - използването на конституционното име на Македония в международните контакти и намирането на взаимноприемливо име за комуникациите с Гърция. Срещата се състоя преди пристигането на специалния пратеник на ООН Матю Нимец, който пристига в Скопие в понеделник за разговори между двете страни в конфликта. (Макфакс, Фокус, Скай - 19/01/08)
