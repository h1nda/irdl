Косовският военнопрестъпник Балай ще доизлежи присъдата си във Франция
					16/05/2008
					 
						ХАГА, Холандия -- В четвъртък (15 май) властите прехвърлиха осъдения за военни престъпления Харадин Балай, бивш член на "Армията за освобождение на Косово" (АОК), в затвор във Франция, за да излежи остатъка от присъдата си. Франция е една от 15-те европейски страни, които подписаха споразумения с Трибунала за приемане на осъдените от него. Балай беше осъден през ноември 2005 г. на 13 години затвор за изтезаване, малтретиране и убийства на сръбски и албански цивилни граждани в лагера за военнопленници на АОК в Лапушник в периода от май до юни 1998 г. Той е служил там като насзирател по това време. (Танюг, Б92, АКИ, Уебсайт на ООН - 15/05/08)
