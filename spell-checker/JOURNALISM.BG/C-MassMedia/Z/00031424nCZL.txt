СЗО включи Албания в проект, свързан с промените в световния климат
					26/08/2009
					 
						ТИРАНА, Албания -- Местните медии съобщиха във вторник (25 август), че Албания е включена в проект на Световната здравна организация (СЗО) за борба с последиците от промените в световния климат. Албания е една от седемте държави от Югоизточна Европа и Централна Азия, които участват в инициативата.
						Други новини от вторник -- Косовската полиция е арестувала на границата албански гражданин, който според твърденията е пренасял незаконни боеприпаси в колата си. Полицията съобщи, че в мерцедеса са били открити 45 кутии с боеприпаси калибър 6,5, всяка от които е съдържала по 70 патрона. Това е третото подобно задържане на боеприпаси, за което съобщават косовските власти през тази година. (Старт, Стандарт, Balkan Web, Панорама, Телеграфи - 25/08/09)
