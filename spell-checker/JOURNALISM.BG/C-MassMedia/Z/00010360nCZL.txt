Шестима босненски хървати ще се предадат на трибунала на ООН в понеделник
04/04/2004
 
ЗАГРЕБ, Хърватия -- Шестима бивши босненско-сръбски служители ще се предадат на трибунала на ООН за военните престъпления в понеделник (5 април), съобщи местен вестник в събота. Шестимата обвиняеми са Ядранко Пърлич и Бруно Стоич, съответно бивши министър-председател и министър на отбраната на самообявилата се държава Херцег-Босна; генералите от запаса Слободан Праляк и Миливой Петкович; Валентин Корич - бивш командир на босненско-хърватската военна полиция; и Берислав Пусич - бивш член на Комисията за военнопленниците. Те са обвинени в участие в престъпно деяние за прогонване на мюсюлманите и нехърватското население от райони в Босна и Херцеговина в периода 1992-1995 г. Хърватският премиер Иво Санадер заяви отново, че правителството е против отделни формулировки в текста на обвинителните актове и добави, че то е готово да защитава позицията на страната в "отечествената" война. (АФП - 04/04/04; Ройтерс, АФП, ХИНА, Хърватско радио - 03/04/04; ХИНА - 02/04/04)
