Турски съд забрани единственото сдружение за защита на правата на хомосексуалистите в Истанбул
					30/05/2008
					 
						АНКАРА, Турция – В четвъртък (29 май) съд забрани единственото сдружение за защита на правата на хомосексуалистите в Истанбул и най-голямото подобно в страната с аргумента, че вреди на обществения морал. „ЛамбдаИстанбул” обяви, че ще обжалва решението и че ако е необходимо, ще се обърне към Европейския съд за правата на човека. „ЛамбдаИстанбул” е основано през 1993 г. и през 2006 г. става сдружение. То ще бъде първото гей сдружение в страна, кандидат-членка на ЕС, подложено на забрана. Въпреки че в Турция хомосексуализмът е разрешен, няма закон, който да защитава хомосексуалистите от дискриминация. (Ройтерс, Анадолска информационна агенция, Биамаг - 29/05/08)
