Македонският министър Бучковски се среща с генералния секретар на НАТО
					29/10/2004
					 
						БРЮКСЕЛ, Белгия -- Делегация от македонски официални лица, предвождана от министъра на отбраната Владо Бучковски, се срещна с генералния секретар на НАТО Яп де Хоп Схефер в Брюксел в четвъртък (28 октомври). Бучковски и Де Хоп Схефер обсъдиха референдума за децентрализацията, насрочен за 7 ноември, като генералният секретар на НАТО подчерта, че прилагането на закона за териториална организация е крайъгълен камък от Охридското рамково споразумение и следователно е от основно значение за стабилността на Македония. Двамата обсъдиха и напредъка на реформите в отбраната, сътрудничеството между страните от Адриатическата харта, работещи за интеграция в НАТО, както и македонското участие в международните мироопазващи сили в Афганистан. (MИA, Македонско радио - 28/10/04)
