Македонски местни ръководители обсъждат мерките за повишаване на сигурността в общините 
					19/07/2006
					 
						СКОПИЕ, Македония -- Представители на местните власти и на международната общност взеха участие в семинар под надслов "Планове за по-сигурни общини", провел се в Скопие във вторник (18 юни). Кметът на Скопие Трифун Костовски представи пилотен проект, по който частна фирма е била наета да охранява квартал в Скопие. Костовски каза, че проявите на насилие не са рядкост в Скопие и призова за конфискуване на незаконното оръжие. Той подчерта също, че по-високият жизнен стандарт не е възможен без по-голяма обществена сигурност, и призова за по-тясно сътрудничество за решаване на проблема. 
						Други новини -- Проучване на "Галъп" показа значително увеличение на доверието на гражданите в македонската полиция. Близо 58 % от отговорилите заявяват, че като цяло имат доверие в полицията, докато 63 % подкрепят армията. (Вечер - 19/07/06; Макфакс - 18/07/06)
