Румъния е с най-много успехи на Олимпийските игри в Пекин в сравнение с останалите балкански страни
					17/08/2008
					 
						ПЕКИН, Китай -- Румъния досега е най-добре представилата се балканска страна на Олимпийските игри в Пекин и е на 14-то място по медали. Тя има общо осем медала, четири от тях златни, спечелени от жени - Сандра Избаса в индивидуалното състезание по земна гимнастика, Константина Томеску-Дита на маратона, Алина Александра Думитру по джудо (48 кг) и Жоржета Андруначе и Виорика Сусани по гребане на двойки. 
						В същото време България има един златен медал, спечелен на гребане за жени от Румяна Нейкова. Сега страната е на 27-мо място сред останалите страни-участнички на Олимпийските игри. Турция е на 42-ро място с два сребърни медала (вдигане на тежести и лека атлетика) и един бронзов медал в състезанието по борба. Гърция, която бе домакин на Олимпийските игри през 2004 г., досега е спечелила само един сребърен медал (гребане) и един бонзов (ветроходство). 
						Сръбският плувец Милорад Чавич бе съвсем близо до златния медал в събота, финиширайки с 0,01 секунди след Майкъл Фелпс на 100 м бътерфлай. Друг сърбин, тенис звездата Новак Доркович, спечели бронзов медал. Съседна Хърватия има бронзов медал по стрелба за жени. (Официален уебсайт на Олимпийските игри Пекин 2008 - 17/08/08)
