Предложението за реорганизация на ЮНМИК е изпратено в Ню Йорк
					15/07/2008
					 
						ПРИЩИНА, Косово -- Ръководителят на ЮНМИК Ламберто Заниер е изпратил проектопредложението за реорганизация на ЮНМИК и намаляване на компетенциите й в седалището на ООН в Ню Йорк, за да бъде разгледано от секретариата на ООН. "Сега очакваме отговор от ООН, за да финализираме предложението", съобщи в понеделник (14 юли) говорителят на ЮНМИК Ръсел Гийки. Преструктурирането ще открие пътя за новата мисия на ЕС в Косово, ЮЛЕКС. 
						Междувремено в понеделник Заниер се срещна с президента на Косово Фатмир Сейдиу, който каза, че оценява ролята, която ООН е изиграла до момента в Косово, и иска сътрудничеството да продължи по време на преходния период.
						Други новини от понеделник -- Вътрешният министър Зенун Паязити обяви, че гражданите на Косово ще започнат да получават новите си паспорти от следващата седмица. Ще съществуват четири вида паспорти - дипломатически, обикновени и официални паспорти, както и документи за пътуване. Те ще заменят документите за пътуване на ЮНМИК, които се използват от 1999 г. (Експрес, Лайм, Коха Диторе, РТК, Зери - 15/07/08)
