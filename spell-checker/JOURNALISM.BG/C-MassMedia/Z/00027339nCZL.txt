Последните експлозии в Истанбул са били предизвикани от минометен огън
					08/08/2008
					 
						АНКАРА, Турция -- Според силите за сигурност експлозиите до сградата на общината в Истанбул в четвъртък (7 август) са били предизвикани от минометен огън. Нападението срещу квартал Юскюдар в Истанбул всъщност е имало за цел военните казарми, а не сградата на общината, както бе съобщено по-рано. От гробище са били изстреляни четири минометни снаряда, почти на 500 метра от военната сграда, съобщи местна осведомителна агенция. Трима работници са били леко ранени при нападението и са отведени в болница, заяви началникът на полицията в Истанбул Джелалетин Джерах. Осведомителните агенции съобщиха, че полицията издирва двама души, които са забелязани да напускат местопроизшествието с мотоциклет. (Хюриет, Си Ен Ен Търк, НТВ, Търкиш Прес, Анадолска информационна агенция, Информационна агенция Доган, АНКА, АФП - 07/08/08)
