Симитис: Гърция няма да участва във война без съгласието на ООН
19/03/2003
 
АТИНА, Гърция -- Една евентуална война в Ирак може да предизвика остра международна криза и тя трябва да бъде започната само със съгласието на ООН, заяви премиерът Костас Симитис, който говори след извънредната среща на правителството във вторник (18 март). Симитис обяви подкрепата на неговото правителство за ООН като институция, която играе водеща роля в развитието на събитията, свързани с Ирак. Въпреки настояването Гърция да не участва във водена от САЩ война, той заяви, че страната ще спази всичките си задължения, произтичащи от съществуващите договорености и не възнамерява да забрани използването на американските военни бази на нейна територия. (AНA - 18/03/03)
