Министрите на вътрешните работи на балкански страни се споразумяха да засилят сътрудничеството в борбата срещу организираната престъпност
					30/11/2008
					 
						САРАЕВО, Босна и Херцеговина (БиХ) -- Министрите на вътрешните работи на БиХ, Хърватия, Черна гора и Сърбия се споразумяха в събота (29 ноември) да засилят сътрудничеството в борбата срещу организираната престъпност, тероризма и корупцията. Споразумението бе постигнато след двудневната среща между министъра по сигурността на БиХ Тарик Садович, колегата му от Хърватия Томислав Карамарко, от Черна гора Юсуф Каламперович и от Сърбия Ивица Дачич в Сараево. Висопоставените официални представители обещаха да прилагат европейски стандарти към вътрешното законодателство, за да направят сътрудничеството по-ефективно. Те също постигнаха споразумение по отношение на съвместните усилия за предотвратяване на прането на пари, за осъществяване на програми за защита на свидетели и за укрепване на сътрудничеството в борбата срещу кибер престъпленията. (Побиеда - 30/11/08; Дневник, Вечерни Лист, Синхуа, Пинком, ХРТ, РТВ, Б92, Независне Новине - 29/11/08)
