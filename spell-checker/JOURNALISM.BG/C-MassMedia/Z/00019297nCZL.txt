Главният прокурор на България Велчев иска снемане на имунитета на прокурор
					18/07/2006
					 
						СОФИЯ, България -- В понеделник (17 юли) главният прокурор Борис Велчев поиска от Висшия съдебен съвет (ВСС) да снеме имунитета на заместник апелативния прокурор на София Николай Ганчев заради предполагаеми връзки с престъпни босове. Велчев настоя ВСС да реши този въпрос на следващото си заседание в сряда. Освен това той отново поиска оставките или уволнението на двама други прокурори, Люлин Матев и Здравко Йорданов, във връзка с проведено неотдавна вътрешно разследване.
						Също в понеделник Софийската общинска избирателна комисия отхвърли искането на дясната опозиционна партия "Демократи за силна България" (ДСБ) да бъде освободен от длъжност кметът на София Бойко Борисов. ДСБ твърди, че той продължава да е член на бордовете на две търговски дружества в нарушение на закона за местното самоуправление. Според избирателната комисия Борисов е представил документи, които опровергават тези твърдения. (Сега, Дневник - 18/07/06; Дарик, бТВ - 17/07/06)
