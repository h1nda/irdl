Райс беше наградена с орден "Стара планина" за ролята й в освобождаването на медиците
					10/07/2008
					 
						СОФИЯ, България -- Държавният секретар на САЩ Кондолиза Райс прекара в сряда (9 юли) пет часа в София, където се срещна с висши правителствени представители и получи най-високия български държавен орден "Стара планина" за своето участие в освобождаването на петте български медицински сестри и палестинския лекар от Либия през миналата година. На среща с външния министър Ивайло Калфин Райс обсъди перспективите за разширяване на сътрудничеството в областта на енергетиката между България и САЩ. След срещата Калфин каза за телевизия НТВ, че тръбопроводът за природен газ "Набуко" е бил основна тема в дневния ред.
						Другите обсъждани теми включваха премахването на изискването за входни визи за българските туристи и бизнесмени, които отиват на кратки посещения в Съединените щати. (Ройтерс, БТА, БНР, Фокус - 09/07/08)
