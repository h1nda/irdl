АНА пое отговорността за нападение срещу македонско КПП
27/08/2003
 
СКОПИЕ, Македония -- Бунтовническата група Албанска национална армия (АНА) пое отговорността във вторник (26 август) за неотдавнашното нападение срещу КПП "Гошинце" на границата между Македония и Косово. АНА заяви, че този акт е част от операцията й срещу македонската армия, която цели да принуди военните части да се оттеглят от районите, населявани с албанци. Правителството характеризира нападението като опит за дестабилизация на региона.
Други новини: четиридневната международна конференция по земетръсно инженерство започна своята работа в Скопие във вторник. Събитието отбелязва 40-та годишнина от катастрофалното земетресение в града и успешното възстановяване на Скопие. Повече от 180 експерти от 20 държави участват в конференцията. (МИА, А1 ТВ - 26/08/03)
