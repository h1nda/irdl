Хърватският премиер Косор отново отрече, че предстоят размествания в кабинета
					30/09/2009
					 
						ЗАГРЕБ, Хърватия -- Министър-председателят Ядранка Косор повтори във вторник (29 септември), че не обмисля размествания в кабинета. В неотдавнашно интервю Желко Ловринчевич, икономист, изпълняващ ролята на съветник на Косор, каза, че тя трябва да сформира нов кабинет през пролетта и да замени министрите, които отговарят за държавните компании. През последните няколко седмици имаше многобройни съобщения в медиите за проблеми в тези компании. Най-скорошните са придружени от обвинения, свързани с договори на ХЕП, държавната електроснабдителна компания, и скандал със заем на "Подравка", компания за хранителни и фармацевтични продукти, в която държавата има значителен дял. (ХРТ, Вечерни Лист - 29/09/09)
