ЕК деблокира фондове по програмата ФАР за България
					19/11/2009
					 
						БРЮКСЕЛ, Белгия -- Европейската комисия (ЕК) е деблокирала 82,6 милиона евро, които България трябва да получи по програмата ФАР, според съобщение, направено по време на заседание на кабинета в сряда (18 ноември). След компенсационните плащания, които България трябва да направи, действителната сума ще стане 64 милиона евро. ЕК премахна също и мярка, блокираща 323 милиона евро по програмата, въпреки че отново не всички тези пари ще бъдат получени. България започна да губи достъпа си до парите, които трябваше да получи, след като станаха известни нередности в нейните разплащателни агенции. ЕК заяви, че тези проблеми не са били напълно решени, и призова София да работи по-усилено за отстраняване на слабостите в своята система, защото в противен случай ще бъде изправена пред перспективата да загуби достъпа си до още повече пари поради изтичането на срока на действие на програмата ФАР. Пропускането на крайни срокове вече доведе до загубата на 220 милиона евро. (Сега, Труд, 24 часа, Дневник - 19/11/09; АП, Стандарт, АФП, Фокус - 18/11/09)
