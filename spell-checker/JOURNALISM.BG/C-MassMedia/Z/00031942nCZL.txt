Полицията претърси дома на Горан Хаджич
					11/10/2009
					 
						БЕЛГРАД, Сърбия -- Полицията претърси в петък (9 октомври) дома на укриващия се от правосъдието военнопрестъпник Горан Хаджич. Заедно с Ратко Младич той е един от двамата оставащи на свобода военнопрестъпници, издирвани от Хагския трибунал за военни престъпления (МНТБЮ). Обискът продължи около шест часа и полицията изнесе кашони, за които се смята, че съдържат документи. След акцията не бяха направени изявления. (Б92, Бета - 09/10/09)
