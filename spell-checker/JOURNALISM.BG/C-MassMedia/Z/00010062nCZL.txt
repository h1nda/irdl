Членове на новия сръбски кабинет критикувани за техни действия в миналото
07/03/2004
 
БЕЛГРАД, Сърбия-Черна Гора -- Трима члена на кабинета на сръбския премиер Воислав Кощуница бяха подложени на критика само няколко дни, след като получиха своите постове. Според съобщения в медиите, министърът на правосъдието Зоран Стойкович е бивш комунистически съдия, който е съдил дисиденти по указания на бившия комунистически президент Йосип Броз Тито; вътрешният министър Драган Йосич е получил присъда за кражба в павилион за цигари през 1981 г. Новият секретар на законодателния комитет на правителството Зоран Балиновач е участвал в екипа, изготвил през 2000 г. антитерористичния закон на Слободан Милошевич, който бе насочен срещу политическите опоненти на диктатора. И тримата в момента са членове на Демократическата партия на Сърбия (ДПС), ръководена от Кощуница.
Междувременно представители на правителствата на Сърбия и на Черна гора започнаха преговори за състава на новия федерален кабинет. "Сформирането на ново правителство на Сърбия създаде условия за започване на разговори по назначенията в институциите на съюза", каза в събота старшият служител в ДПС Миодраг Вукович. (Танюг, Б92, Би Би Си, AФП - 06/03/04; AП, AФП - 05/03/04)
