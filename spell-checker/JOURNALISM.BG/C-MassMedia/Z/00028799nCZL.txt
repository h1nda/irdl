Групировка пое отговорността за стрелбата по полицейски микробус в Атина
					24/12/2008
					 
						AТИНА, Гърция -- Групировка, наричаща себе си "Народно действие", пое отговорност късно във вторник (23 декември) за стрелбата по полицейски микробус по-рано през деня. В анонимно телефоннно обаждане до новинарския уебсайт Zougla.gr, групировката заяви, че е стреляла по микробуса в района Гуди на Атина, при което е била спукана автомобилна гума, но ранени няма.
						Същевременно студентските протести срещу убийството на 6 декември на 15-годишния Александрос Григоропулос от полицай продължиха в Атина и във вторник. Около 2 000 студенти от университета и гимназисти се събраха пред парламента, издигаха лозунги срещу полицията и правителството. Отделни инциденти помрачиха до голяма степен мирния митинг. Около десетина младежи преобърнаха полицейски автомобил, като полицаите вътре не бяха ранени.
						От друга страна група гимназисти организираха митинг пред Министерството на образованието. Очаква се студентите да решат в началото на януари дали да продължат протестите си срещу смъртта на Григоропулос. (Zougla.gr, AТА-МПА, Нафтемпорики, In.news, EРТ, AФП, Ройтерс, Евронюз - 23/12/08)
