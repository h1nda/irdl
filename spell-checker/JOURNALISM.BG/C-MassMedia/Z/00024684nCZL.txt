Референдумът за мажоритарна избирателна система в Румъния бе обявен за недействителен
					27/11/2007
					 
						БУКУРЕЩ, Румъния -- По предварителни данни, публикувани в понеделник (26 ноември), едва 26,37 % от регистрираните избиратели са участвали в референдума за мажоритарна избирателна система в неделя, далеч под изискваната избирателна активност от 50 % за признаване на избора за действителен. При тези обстоятелства избирателното бюро обяви резултата за недействителен. От гласувалите 81,4 % са подкрепили мажоритарната избирателна система, а 16,12 % са били против.
						Други новини -- Президентът Траян Бъсеску пристигна в понеделник на тридневно официално посещение в Испания. Сред главните въпроси, които ще бъдат обсъждани, е имиграцията и особено ограниченията, които Мадрид наложи за румънски работници. (Найн о'клок - 27/11/07; Ел Паис, АФП, A1, Ромпрес - 26/11/07)
