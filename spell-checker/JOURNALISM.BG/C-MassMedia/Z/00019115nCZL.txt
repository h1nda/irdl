Шест души загинаха, а девет изчезнаха след нови бури в Северна Румъния
					02/07/2006
					 
						БУКУРЕЩ, Румъния -- Шест души загинаха, а девет изчезнаха в окръг Сучава след като силни бури бушуваха в Северна Румъния в петък ( 30 юни). Местните власти съобщиха, че около 22 села са останали без електричество, а много пътища са блокирани. Около 400 души са били евакуирани от домовете им. Миналата седмица поройни дъждове и наводнения отнеха живота на най-малко 12 души в същия район.
						В съседна България бурите предизвикаха прекъсване на електроснабдяването и затварянето на пътища в десетки села в севорозападната част на страната, както и по Черноморието на юг от Бургас. (Журналул Национал, Либертатеа - 02/07/06; Медиафакс, AФП, Дарик - 01/07/06)
