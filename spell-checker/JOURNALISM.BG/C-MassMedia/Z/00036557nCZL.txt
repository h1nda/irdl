Посланикът на ЕС в Македония очаква критики в предстоящия доклад на ЕК
					01/11/2010
					 
						СКОПИЕ, Македония -- Представителят на ЕС в Македония Ерван Фуере каза в неделя (31 октомври), че докладът на Европейската комисия (ЕК) за Македония, очакван през ноември, ще похвали напредъка, постигнат в процеса на евроинтеграцията на страната, но ще посочи и някои недостатъци, тъй като са необходими допълнителни реформи. По повод на срещата между гръцкия премиер Георгиос Папандреу и македонския му колега Никола Груевски в петък в Брюксел Фуере подчерта значението на подобни срещи, тъй като те демонстрират воля за диалог. Той изрази надежда, че скоро ще бъде намерено решение на дългогодишния спор за името между двете страни. (Алсат М, МИА, Макфакс, A1 - 31/10/10)
