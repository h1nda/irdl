Лидерът на турските кипърци предлага план за съгласуване от шест точки
03/04/2003
 
НИКОЗИЯ, Кипър -- Лидерът на турските кипърци Рауф Денкташ предложи в сряда (2 април) план от шест точки за решаването на спора за разделянето на острова. Той изпрати предложението си на президента на гръцките кипърци Тасос Пападопулос, надявайки се то да послужи като катализатор за постигането на споразумение. Турската страна предлага прехвърляне на защитената област Вароша под гръцки контрол в замяна на прекратяването на икономическите санкции срещу Северен Кипър. Предложението предвижда също нормализиране на стокообмена между двете части на острова, улесняване свободата на движение и премахване на ограниченията за движението на туристите. Денкташ трябва да представи отговор до 16 април. (Байрак ТВ, Анадолска агенция, СиЕнЕй - 02/04/03)
