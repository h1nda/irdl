Съветът за сигурност на ООН ще обсъжда Косово 
					21/04/2008
					 
						НЮ ЙОРК, Съединени щати -- Генералният секретар на ООН Бан Ки Мун и ръководителят на ЮНМИК Йоахим Рюкер ще представят в понеделник (21 април) тримесечните си доклади за Косово пред Съвета за сигурност на ООН. Очаква се в доклада на Рюкер да бъде потвърдено, че ЮНМИК ще продължи своя мандат съгласно Резолюция 1244 на ООН, но ще вземе под внимание неотдавнашните събития, в т.ч. независимостта от Сърбия. Косовският премиер Хашим Тачи и сръбският президент Борис Тадич също ще присъстват на заседанието. Междувременно в събота президентът Фатмир Сейдиу заяви, че е оптимист относно интеграцията на Косово в международните структури.
						Други новини – След прекъсване от десет месеца Прищина и Белград обявиха в неделя, че ще подновят диалога си относно изчезналите лица. Ръководителят на косовския екип за преговори Паязит Нуши заяви, че следващата среща ще се проведе в Белград в сряда под наблюдението на Червения кръст. (Коха Диторе, Експрес, Лайм, Топ-Чанъл, РТК - 21/04/08; Kosovalive, РТК - 20/04/08; КИК - 19/04/08)
