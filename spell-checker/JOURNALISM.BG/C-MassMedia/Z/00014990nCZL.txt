Етническият турски лидер в България намеква за готовност за сформиране на следизборна коалиция със социалистите
					21/06/2005
					 
						СОФИЯ, България -- Лидерът на етническото турско Движение за права и свободи (ДПС) Ахмед Доган намекна в интервю за медиите в понеделник (20 юни), че ДПС, което сега е по-малкият партньор в коалиционния кабинет, ръководен от НДСВ е готово да работи с Българската социалистическа партия (БСП) за сформирането на ново правителство. Коментарът бе направен пред "Ройтерс" едва няколко дни преди парламентарните избори на 25 юни. Доган обаче не изключи възможността ДПС да се присъедини към широка дясноцентристка коалиция с настоящите си съюзници от НДСВ, макар и ясно да заяви, че ДПС ще потърси първо преговори с БСП. 
						Вестник "24 часа" публикува във вторник интервю с лидера на БСП Сергей Станишев. Цитирани са думите му, че макар и да е твърде рано да се обсъждат коалиции, БСП няма да отхвърли прибързано нито една покана за сътрудничество след изборите. (Сега, 24 часа - 21/06/05)
