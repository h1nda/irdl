Резултатите от кметската надпревара в Скопие се очакват в сряда 
					16/03/2005
					 
						СКОПИЕ, Македония -- Държавната избирателна комисия (ДИК) се очаква да представи окончателните резултати от местните избори в сряда (16 март) на фона на противоречията около силно оспорваната надпревара за кмет на Скопие. Правителството и опозицията си отправят взаимни обвинения по повод предполагаемите опити да се манипулират резултатите. Опозицията твърди настойчиво, че независимият кандидат Трифун Костовски, който бе подкрепен от повечето македонски опозиционни партии, спечели победа на първия тур срещу сегашния кмет на Скопие Ристо Пенов, номиниран от управляващата коалиция. В изявление на ДИК от вторник обаче се казва, че Костовски е спечелил 48.6 % от гласовете. Това е под прага, необходим за да се избегне балотаж срещу Пенов на 27 март. (Maкфакс - 16/03/05; Уеб сайт на македонското правителство - 15/03/05)
