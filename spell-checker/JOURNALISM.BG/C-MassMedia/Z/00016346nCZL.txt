Външните министри на България и Румъния обещават по-голяма координация на усилията за интегриране в ЕС
		23/10/2005
		 
			ИАСИ, Румъния -- На първата си двустранна среща, българският външен министър Ивайло Калфин и неговият румънски колега Михай-Разван Ингуреану единодушно подчертаха необходимостта техните страни да подобрят координацията на усилията си за членство в ЕС. Двамата министри проведоха разговори в Иаси преди очакваното публикуване на доклада на Европейската комисия (ЕК) за напредъка на присъединителния процес в двете балкански държави. 
			В петък, Ройтерс цитира високопоставени служители на ЕК, според които докладът няма да изключи възможността България и Румъния да се присъединят към ЕС на 1 януари 2007, както бе планирано първоначално, при условие, че те ускорят реформите. Членството през 2007 г. е почти сигурно, но за това ще е необходимо сериозно усилие, цитира Ройтерс неназован официален източник. Корупцията, незадоволителната борба срещу организираната престъпност, слабите съдилища и неефективната администрация, както и липсата на граничен контрол са сред "областите, предизвикващи сериозна загриженост", се подчертава в документа на ЕК. (Ройтерс - 21/10/05; бТВ, Ромпрес - 22/10/05)
