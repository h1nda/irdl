Намерена бомба близо до централата на ЮНМИК
07/03/2004
 
ПРИЩИНА, Косово, Сърбия-Черна Гора -- Бомба бе намерена рано сутринта в събота (6 март) в сграда близо до централата на ЮНМИК. Косовската полиция с помощта на КФОР обезвреди устройството. Ръководителят на ЮНМИК Хари Холкери осъди остро инцидента, като заяви, че екстремистки групи продължават да създават опасности за населението. Той обеща да предприеме по-строги мерки за предотвратяване на подобни инциденти. (Танюг, Б92, ФоНет, Би Би Си - 06/03/04)
