Шварц-Шилинг се надява БиХ да се присъедини към ПзМ тази година, но е необходимо повече сътрудничество с МНСБЮ 
					14/02/2006
					 
						БРЮКСЕЛ, Белгия -- Върховният представител за Босна и Херцеговина (БиХ) Кристиян Шварц-Шилинг се срещна с генералния секретар на НАТО Яп де Хоп Схефер в Брюксел в понеделник (13 февруари) и каза, че се надява БиХ да се присъедини към програмата на НАТО "Партньорство за мир" тази година. Той похвали постигнатия досега напредък, като в същото време предупреди, че остава още много работа за изпълнение на задълженията към Трибунала на ООН за военни престъпления. В Брюксел той се срещна и с еврокомисарят по разширяването Оли Рен. 
						Други новини -- В сряда номинираният за премиер на Република Сръбска Милорад Додик каза, че парламентът ще гласува кабинета му след две седмици. Той каза, че е уверен, че предложеният състав ще бъде одобрен, като се има предвид, че няколко малки опозиционни партии са обещали подкрепата си. (Дневни Аваз, Независне Новине - 14/02/06; ПБС БиХ - 13/02/06)
