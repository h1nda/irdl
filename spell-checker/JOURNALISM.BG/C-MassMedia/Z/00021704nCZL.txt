Командващият южното крило на НАТО Улрих заяви, че Пактът ще реагира остро на всяка проява на насилие в Косово
					25/02/2007
					 
						ПРИЩИНА, Косово, Сърбия -- Командващият южното крило на НАТО американският адмирал Хари Улрих заяви в Прищина в петък (23 февруари), че Пактът е силно загрижен след неотдавнашната демонстрация и нападение над транспортни средства на ООН в столицата. Той предупреди, че НАТО ще реагира твърдо на всяка проява на насилие. След среща с представители на межодународната общност и Косово, Улрих заяви, че е съгласен с оценката на местните власти, че подобни изолирани инциденти са контрапродуктивни и вредни за бъдещето на Косово. 
						Междувременно ОССЕ съобщи, че настоящият председател испанският външен министър Мигел Анхел Моратинос, планира да посети Белград и Прищина в понеделник. (Политика - 25/02/07; Глас явности - 24/02/07; КосоваЛайв, Бета, Ройтерс - 23/02/07)
