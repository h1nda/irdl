Полицията на БиХ арестува заподозрян главатар на местна банда за трафик на хора 
					06/06/2007
					 
						САРАЕВО, Босна и Херцеговина (БиХ) -- Във вторник (5 юни) прокуратурата потвърди ареста на турчин, заподозрян, че е ръководил наскоро разбит канал за трафик на хора от Балканите и Турция за Западна Европа. Трафикантите бяха арестувани преди няколко седмици в съвместна акция на полицейските служби на БиХ, Сърбия, Македония, Хърватия и Словения. 
						Други новини от вторник -- Комисарят по правата на човека на Съвета на Европа Томас Хамарберг приключи едноседмичната си визита в БиХ. Той прави оценка на проблемите, свързани с вътрешно разселените хора и завръщащите се бежанци, правата на ромската общност и другите малцинства, правата на децата и младежта и образованието. (Ройтерс, Фена, РТРС, Съобщение за печата на СЕ - 05/06/07)
