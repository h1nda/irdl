Полша заяви, че Хърватия може да подпише договора за присъединяване към ЕС тази година
					10/05/2011
					
						ВАРШАВА, Полша -- Министър-председателят Доналд Туск, чиято страна поема ротационното председателство на ЕС през юли смята, че Хърватия ще може да приключи преговорите с ЕС и да подпише договора за присъединяване до края на годината. В понеделник (9 май) Туск информира датския премиер Ларс Льоке Расмусен и кипърския президент Деметрис Христофиас за неотдавнашните си посещения в Сърбия, Хърватия и Черна гора. Хърватия досега е затворила 30 от общо 35 глави в преговорите за присъединяване. Двете най-проблематични глави - за правосъдие и конкуренция - все още са предмет на преговори. (ХРТ, Хина, Национал - 09/05/11)
