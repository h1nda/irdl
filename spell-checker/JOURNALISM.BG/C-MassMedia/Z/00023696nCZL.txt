Слаби земетресения разлюляха опустошената от пожари Гърция
					28/08/2007
					 
						АТИНА, Гърция -- Земетресение със сила 4,4 по скалата на Рихтер бе регистрирано в Атина във вторник (28 август) в 7,35 ч. местно време, съобщи Атинският институт по геодинамика. Епицентърът на земетресението е бил на 45 км северно от столицата, в Авлида. Не се съобщава за жертви и разрушения. 
						В понеделник трус със сила 4 по скалата на Рихтер е бил почувстван в 6,30 ч. местно време в Патрас, в северната част на полуостров Пелопонес. По-рано земетресение с магнитуд от 5,1 разлюля остров Кефалония в Западна Гърция. Епицентърът на този трус е бил в морето западно от острова. (Нафтемпорики, NewsIn - 28/08/07; АП - 27/08/07)
