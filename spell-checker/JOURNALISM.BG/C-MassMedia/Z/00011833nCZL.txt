Скопие очаква да получи въпросника на ЕС на 1 октомври
					01/09/2004
					 
						СКОПИЕ, Македония -- Според съобщения в печата от сряда (1септември) правителстовото очаква да получи въпросника на Европейската комисия във връзка с молбата на Македония за получаване на статут на кандидат за членство в ЕС до един месец. Съобщава се, че председателят Романо Проди лично щял да предаде въпросника на властите по време на свое посещение в Скопие. Прегледът вероятно ще включва около 4000 въпроса. Отговорите трябва да бъдат изпратени в Брюксел до края на януари. 
						Междувременно военното министерство съобщи, че подготовката на Плана за действие за членство в НАТО е във финалната си фаза. Документът ще бъде представен в главната квартира на НАТО в Брюксел през октомври. 
						Други новини: Националистическият Световен македонски конгрес планира в сряда да връчи в парламента 180 000 подписа, събрани в подкрепа на провеждането на референдум по новите закони за децентрализацията. Партията иска референдумът да се проведе на 21 ноември. (Дневник, Вест, Утрински вестник - 01/09/04; Макфакс - 31/08/04)
