Фонд ще подкрепя Балкански кинодейци
12/11/2002
Четиридесет и третият Международен солунски филмов фестивал се откри в Гърция в петък (8 ноември); организаторите обявиха създаването на Балкански фонд за подкрепа на кинодейци от девет страни в региона.
(Македонска новинарска агенция, Уеб сайт на Международния солунски филмов фестивал - 17/10/02)
 
 
Четиридесет и третият Международен солунски филмов фестивал се откри в Гърция в петък (8 ноември) и организаторите обявиха създаването на Балкански фонд за подкрепа на кинодейци от девет страни в региона. Новата инициатива цели да допринесе за развитието, подкрепата и популяризирането на балканската кинематография.
Организаторите планират да направят по-подробно представяне на инициативата на Балканския фонд (БФ) по време на десетдневния фестивал. Те казаха, че БФ ще финансира проекти за игрални филми, представени от продуценти или режисьори от Албания, Босна и Херцеговина, България, Хърватска, Гърция, Македония, Румъния, Турция и Югославия. Крайният срок за кандидатстване е 30 март 2003 г. После проектите ще бъдат прегледани от експерти и одобрените филми ще получат финансова подкрепа до 10 000 евро за всеки филм, въпреки че ще се изисква документ за проявен интерес към съвместно финансиране.
Художествените достойнства на предложените проекти ще бъдат от първостепенно значение. Според &lt;a href=http://www.filmfestival.gr/index_uk.htm&gt; правилата на БФ&lt;/a&gt;, проектите също трябва да бъдат оригинални, автентични и да отразяват културата на страната-кандидат, и трябва да допринасят за развитието на местната киноиндустрия.
Тази година фестивалната програма включва повече от 160 филма с участието на творци от целия свят, включително 14 до 16 игрални филми от нови или израстващи творци в рамките на раздела за международно участие. Седемчленно жури, ще излъчи победителите, които ще получат наградите Златен и Сребърен Александър, на стойност 36 700 евро и 22 000 евро съответно.
В програмата Нови хоризонти ще бъдат представени повече от 35 филма, които отразяват най-новите и авангардни тенденции в независимото глобално филмопроизводство.
Авангардни творби на кинодейците от региона ще бъдат показани в рамките на програмата Балкански преглед, а гръцките филми, създадени през последните 12 месеца, ще бъдат представени в раздела Гръцки филми 2002.
Фестивалът ще включва също и две ретроспективни програми, с прожектиране на над 16 филма на италианския кинорежисьор Марко Белокио и осем на унгарския режисьор Бела Тар. Ретроспективата на Белокио ще бъде придружена от изложба на картини, които режисьорът е създавал в предпроизводствения етап от неговите филми, организирана за първи път от Италианската филмова студиа Чинечита Интернешънъл.
Друга програма ще почете американския режисьор Боб Рафелсън, с прожекция на избрани негови филми, включително "Пет леки пиеси" (1970) и "Пощальонът винаги звъни два пъти" (1981), както и последния му филм, "Къщата на турската улица" (2002).
