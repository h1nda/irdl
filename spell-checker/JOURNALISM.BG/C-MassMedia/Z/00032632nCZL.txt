Сърбия призова Черна гора да изчака решението на МС за Косово
					07/12/2009
					 
						ПОДГОРИЦА, Черна гора -- Сърбия призова Черна гора да се въздържи от установяване на дипломатически отношения с Прищина, докато Международният съд (МС) в Хага не се произнесе по едностранната декларация за независимост на Косово, предадоха в неделя (6 декември) местните медии. Според съобщенията сръбският посланик в Подгорица Зоран Лутовац е отправил това искане по време на среща с местни официални представители в централата на черногорското министерство на външните работи. Подгорица твърди, че установяването на дипломатически отношения още не се е случило по технически причини. Премиерът Мило Джуканович заяви, че неговата страна би преразгледала решението си да признае Косово, ако МС постанови, че едностранната декларация за независимост е била незаконна, но добави, че се съмнява това да се случи. (Танюг - 07/12/09; Танюг, Б92, РТС, Бета - 06/12/09)
