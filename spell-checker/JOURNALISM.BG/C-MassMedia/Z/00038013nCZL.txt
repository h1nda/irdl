Германският канцлер Меркел потвърди отново бъдещето на Западните Балкани в ЕС
					01/04/2011
					
						БЕРЛИН, Германия -- Канцлерът Ангела Меркел отново потвърди в четвъртък (31 март), че бъдещето на западнобалканските страни е в ЕС и че няма умора от разширяването. След среща с черногорския премиер Игор Лукшич в Берлин тя каза, че Черна гора трябва да изпълни още няколко критерия, поставени от Европейската комисия, преди да се придвижи напред в процеса на интеграция в ЕС. Лукшич запозна германския канцлер с мерките, предприети от страната му за изпълнение на критериите за членство в ЕС. (РТЧГ, Портал Аналитика, Антена М, Мина - 31/03/11)
