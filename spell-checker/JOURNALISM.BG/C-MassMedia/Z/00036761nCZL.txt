Бивш главен прокурор на България е бил замесен в убийства 
					17/11/2010
					 
						СОФИЯ, България -- Вътрешният министър Цветан Цветанов каза във вторник (16 ноември), че бившият главен прокурор Никола Филчев може да бъде свързан с две убийства, извършени през 2000 и 2002 г. Цветанов заяви, че се води разследване за убийствата на прокурора Николай Колев и адвокатката Надежда Георгиева. Последната беше убита в апартамента си в София през февруари 2000 г. Свидетели твърдят, че тя е получила 150 000 долара, които да предаде на Филчев като подкуп, за да прекрати разследване срещу държавна компания. Когато обаче тя не е предала парите, според твърденията той е забил в главата й кухненски сатър. 
						Колев, който беше високопоставен прокурор и заместник главен прокурор на страната в периода между 1994 и 1997 г., беше застрелян пред дома си през декември 2002 г. Той публично огласи мнението си, че Филчев страда от психическо разстройство, извършвал е престъпления и е разпореждал започването на наказателни процеси по изфабрикувани обвинения срещу хора, които той е смятал за неудобни. Филчев, който е спорна фигура от години насам, вече не е на държавна служба. (Сега - 17/11/10; Новините, Дарик - 16/11/10)
