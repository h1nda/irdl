Кощуница заяви, че "функционалното отделяне на сърбите в Косово е неизбежно"
					02/05/2008
					 
						БЕЛГРАД, Сърбия -- Премиерът Воислав Кощуница каза в четвъртък (1 май), че "функционалното отделяне на сърбите в Косово е неизбежно". "Съществува проблем и мисля, че трябва да се намери решение в сътрудничество с мисията на ООН", заяви Кощуница за местния телевизионен канал "Палма Плюс". Той добави, че мисията на ООН е "единствената законна цивилна мисия в Косово". И все пак, отбеляза той, Сърбия планира да проведе местни избори в сръбските анклави на Косово на 11 май въпреки възраженията, потвърдени тази седмица от ръководителя на ЮНМИК Йоахим Рюкер. (РТС, ИТАР-ТАСС, Блиц - 01/05/08)
