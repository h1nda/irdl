Красничи призова ЮЛЕКС да оттегли заповедта за арест на Лимай 
					22/03/2011
					 
						ПРИЩИНА, Косово -- В понеделник (21 март) председателят на парламента Якуп Красничи поиска от прокурорите от ЮЛЕКС да анулират заповедта за арест, издадена срещу депутата Фатмир Лимай, твърдейки, че тя е в нарушение на конституцията и законите за имунитета, които защитават депутатите от задържане. Лимай и още 11 души са изправени пред нови обвинения във връзка с военни престъпления, извършени през 1999 г. в село Клечка срещу цивилни и сръбски армейски офицери. ЮЛЕКС потвърди в понеделник, че въпросът за имунитета на Лимай се изяснява. Самият Лимай заяви, че ще се откаже от имунитета си. (Клан Косова, Радио Свободна Европа, Телеграфи, Кохавижън - 21/03/11)
