Македония няма да бърза да признава независимо Косово
					03/12/2007
					 
						СКОПИЕ, Македония -- Президентът Бранко Цървенковски се срещна с гостуващия му косовски колега Фатмир Сейдиу в събота (1 декември) и каза, че Македония няма да бъде първата страна, която ще признае независимостта на провинцията. След като Сейдиу поиска подкрепата на Македония за плановете за независимост на провинцията, Цървенковски обясни, че Скопие възнамерява да следва "логическа последователност от стъпки" в зависимост от действията на ООН, НАТО и ЕС. "Ние искаме процесът да завърши с резолюция на Съвета за сигурност на ООН, но ако това не стане, Македония, като бъдещ член на ЕС и НАТО, ще следва общата координирана политика на Алианса и на ЕС," каза той. (Утрински Весник - 03/12/07; Синхуа, АП - 01/12/07)
