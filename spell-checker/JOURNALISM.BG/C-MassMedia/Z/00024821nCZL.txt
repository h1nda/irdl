МВФ предупреди Албания във връзка с цените на електричеството
					10/12/2007
					 
						ТИРАНА, Албания -- Представителката на Международния валутен фонд (МВФ) в Тирана Ан-Маргет Уестин посъветва в петък (7 декември) албанското правителство да повиши цената на електроенергията, за да намали сумите, изразходвани за субсидиране на държавния доставчик "Албанска електроенергийна корпорация". Уестин каза, че ако правителството не увеличи цената на електричеството, МВФ ще поиска правителството да преразгледа бюджета на страната за 2008 г. и да повиши данъците. (Шекули, Коха Йоне, Шкип, 24-оре - 08/12/07; Топ-Ченъл, Balkanweb - 07/12/07)
