Сърбия арестува предполагаем член на голяма престъпна група
					30/07/2009
					 
						БЕЛГРАД, Сърбия -- Полицията арестува в сряда (29 юли) близо до Белград Фатмир Арифи, предполагаем член на голяма организирана престъпна група на Балканите. Арифи е бил арестуван в рамките на операция срещу незаконния трафик на албански граждани в страни от ЕС. Смята се, че неговата задача в оглавяваната от Делал Сюлеймани организация е била да посреща нелегалните имигранти в района на Гниляне, Косово, и да организира прехвърлянето им в Белград. В сръбската столица те са били предавани на други членове на групата. Арифи е бил арестуван близо до Белград без никакви документи за самоличност. (Б92, БТА, РТС - 29/07/09)
