Гръцките власти разследват трима българи за "трафик на бебета"
					06/12/2004
					 
						ATИНА, Гърция -- Властите дадоха ход на разследване на предполагаем канал за "трафик на бебета", в който се твърди, че са замесени трима българи, арестувани в Гърция в края на миналата седмица. Според съобщения в атинския печат полицията е задържала тримата на остров Крит в момент, когато са се опитвали да направят сделка за 12 000 евро. Според полицията схемата предполага посещения на бременни българки в Гърция, където те раждат, а бебета се продават. 
						Други новини: Двама турски младежи бяха убити в минно поле при опита им да влязат нелегално в Гърция в събота вечерта. Инцидентът е станал откъм гръцката страна на границата близо до село Кастаниес. Според официални представители минното поле е било ясно означено с маркировка и оградено с бодлива тел. (Дневник - 06/12/04; АФП - 05/12/04; АНА - 04/12/04)
