САЩ искат от Белград да подпише договор за отказ от екстрадиране на американски граждани
26/05/2003
 
БЕЛГРАД, Сърбия-Черна Гора -- Федералният министър на външните работи Горан Свиланович заяви в неделя (25 май), че американската администрация е поискала от Белград да подпише реципрочен договор, който препятства екстрадиции към Международния наказателен съд. Свиланович каза, че не се оказва натиск за бързо решаване на въпроса, като добави, че правителството ще го разгледа след няколко седмици. ЕС призова балканските държави да не подписват такъв документ.
Други новини: в неделя сръбският премиер Зоран Живкович каза, че по негово мнение отношенията с Черна Гора са добри и не прогнозира проблеми в рамките на новата федерация. Според Живкович както Белград, така и Подгорица имат политическата воля да приключат процеса на интеграция. (Би Би Си, Танюг, Виести - 25/05/03)
