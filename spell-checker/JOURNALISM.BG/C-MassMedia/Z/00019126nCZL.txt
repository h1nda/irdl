Наводнения изолираха хиляди туристи по българското Черноморие 
					03/07/2006
					 
						СОФИЯ, България -- Хиляди туристи трябваше да останат по хотелските си стаи или да бъдат евакуирани от наводнени сгради, къмпинги и повредени коли след поройните дъждове по южното българско черноморско крайбрежие в неделя (2 юли). Службата за гражданска защита съобщи, че нейни екипи са работили през нощта за отводняване на засегнатите сгради в общините Несебър, Созопол и Обзор. Няма съобщения за пострадали. 
						Местните медии в Румъния междувременно предадоха, че папа Бенедикт XVI е дарил 30000 евро на жертвите на неотдавнашните наводнения. Най-малко 21 смъртни случая в Румъния се отдават на наводненията от последните две седмици. (Дарик, Гардианул, Зиарул Финанчиар - 03/07/06; Медиапул, бТВ - 02/07/06)
