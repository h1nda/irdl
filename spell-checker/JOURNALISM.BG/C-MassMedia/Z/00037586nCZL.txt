Началник на митниците бе арестуван в Румъния за вземане на подкупи
					27/02/2011
					 
						БУКУРЕЩ, Румъния - Националната дирекция "Антикорупция" (ДАК) съобщи в петък (25 февруари) за ареста на началник на митниците, заподозрян в получаване на подкупи от турска компания. Според прокурорите Корнел Костеа от град Плоещ в южната част на страната е получил около 40 000 евро от компанията от ноември насам срещу разрешение камионите на компанията да преминават през границата, без да бъдат проверени. Костеа признава, че е взел подкупите, но че ги е делил с други митнически служители, включително с началника на местната агенция за контрол на митниците, Сорин Блейнар, който отхвърля обвинението. (Meдиафакс, Hotnews.ro, Либертатеа, Aдеварул, Реалитатеа - 25/02/11)
