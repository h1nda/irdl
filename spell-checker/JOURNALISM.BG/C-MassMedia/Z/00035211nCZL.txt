България и Русия обсъждат сътрудничеството си в енергийния сектор
					07/07/2010
					 
						СОФИЯ, България -- Във вторник (6 юли) българското и руското правителство дадоха знак, че желаят да си сътрудничат в сектора на енергетиката. Представители на двете страни се срещнаха в София, за да обсъдят съвместни енергийни проекти, включително предложената втора ядрена електроцентрала в Белене и газопровода "Южен поток", както и новите договори за доставка на газ. Те изготвиха пътна карта за строителството на електроцентралата в Белене. Целите включват намиране на европейски инвеститори, определяне на стойността на проекта, взимане на решение относно финансирането и определяне къде ще бъде продавана електроенергията и на каква цена. Българският министър-председател Бойко Борисов каза, че двете страни са постигнали споразумение, по силата на което стойността на проекта скача на 7 милиарда евро. Това е с 3 милиарда евро повече от първоначалните оценки. Някои от експертите твърдят, че фактическата стойност ще бъде по-близка до 10 милиарда евро. 
						Във връзка с газопровода "Южен поток" двете страни остава да се договорят дали съществуващата мрежа от тръбопроводи ще бъде включена в проекта. Борисов каза, че преговорите ще продължат по-късно тази седмица в Москва. (Стандарт, Бизнесуик, Новините, БНТ, Ройтерс - 06/07/10)
