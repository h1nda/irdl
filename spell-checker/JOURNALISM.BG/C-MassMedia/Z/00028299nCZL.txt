Турският главен прокурор ще разследва предполагаемите връзки на ПСР с германската благотворителност
					06/11/2008
					 
						АНКАРА, Турция -- Главният прокурор Абдуррахман Ялчънкая започна разследване в сряда (5 ноември) на предполагаемите връзки на управляващата Партия на справедливостта и развитието (ПСР) с дело по измама с благотворителни средства в Германия. През септември съд във Франкфурт осъди трима управители на благотворителната фондация „Дениз Фенери” за незаконно превеждане на турско-германски дарения на стойност 14.5 млн. евро на частни компании.
						Според обвинението са замесени седем души имащи тесни връзки с ПСР, включително ръководителя на медийния регулатор РТУК в Турция, Захид Акман. По-рано Ялчънкая съди ПСР по обвинения за застрашаване на светския режим в Турция. (Си Ен Ен Търк, Хюриет, ДПА - 05/11/08)
