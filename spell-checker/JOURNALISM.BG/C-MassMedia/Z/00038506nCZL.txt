Албанските общини ще имат кметове от СП и общински съвети на ДП
					12/05/2011
					
						ТИРАНА, Aлбания -- Според предварителните резултати от местните избори на 8 май общините и кметствата в Албания ще имат кметове от една партия, а в общинските съвети ще доминират техните съперници. Централната избирателна комисия (ЦИК) публикува предварителните резултати за общинските съвети в сряда (11 май), според които управляващата коалиция на Демократическата партия води пред коалицията на главната опозиционна Социалистическа партия (СП). Очертава се тенденцията много общини, в които изборите са спечелени от коалицията, ръководена от СП, да имат общински съвети, ръководени от ДП. 
						Други новини -- Местните медии съобщават, че бившият вицепремиер Илир Мета скоро ще бъде обвинен в корупция от Върховния съд. Лидерът на Социалистическото движение за интеграция (СДИ), по-малкия коалиционен партньор в правителството, бе заснет на видеозапис от бивш министър да нарежда контракт за търг, като отменя друг и незаконно наема партиен поддръжник. Мета каза, че видеозаписът е изфабрикуван, за да навреди на репутацията му. (Toп Нюз, Болкън Уеб, Топ Ченъл, Клан, Лаймифундит, Нюз 24 - 11/05/11)
