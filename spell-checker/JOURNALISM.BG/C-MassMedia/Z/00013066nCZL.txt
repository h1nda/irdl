В писмо с предполагаем автор Караджич се съобщава, че той обмисля да се предаде
					23/12/2004
					 
						БАНЯ ЛУКА, Босна и Херцеговина (БиХ) -- Писмо с предполагаем автор военновременният лидер Караджич бе изпратено по факс до медиите в Република Сръбска (РС) в сряда (22 декември). Документът, изпратен от Белград и подписан от Караджич, гласи, че той обмисля възможността да се предаде след години укриване. Наскоро местните медии излязоха с предположения, че Караджич може да се предаде. Съпругата на Караджич обаче заяви в сряда, че писмото не е написано в неговия стил и че президентът на РС Драган Чавич се е усъмнил в автентичността му. (Независне новине, Данас, Вечерни лист - 23/12/04; НТВ Хаят, СРНA, РТРС, Бета, Танюг, Б92 - 22/12/04)
