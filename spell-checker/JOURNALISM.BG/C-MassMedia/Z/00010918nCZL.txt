Според шефа на НАТО приемането на БиХ в програмата "Партньорство за мир" може да се забави
25/05/2004
 
БРЮКСЕЛ, Белгия -- Генералният секретар на НАТО Яп де Хоп Схефер намекна в понеделник (24 май), че БиХ може би ще трябва да изчака периода след срещата на Върха в Истанбул през юни, преди да получи покана за присъединяване към програмата " Партньорство за мир". "На този етап е твърде малко вероятно да се вземе решение в Истанбул," посочи де Хоп Схефер след среща в Брюксел на Североатлантическия съвет с Комитета по политическите въпроси и въпросите на сигурността на ЕС. Премиерът на БиХ Аднан Терзич и военният министър Никола Радованович също участва в това заседание. Според съобщения в медиите причина за забавянето е вероятно отказът на БиХ да сътрудничи пълноценно с Трибунала на ООН за военни престъпления. (Дневни Аваз - 25/05/04; АФП, Pincom.info, PBS BiH - 24/05/04)
