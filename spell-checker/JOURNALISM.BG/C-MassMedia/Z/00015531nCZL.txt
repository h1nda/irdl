Официален представител на КФОР отрича съществуването на "Албанска национална армия" в Косово
					09/08/2005
					 
						МИТРОВИЦА, Косово, Сърбия и Черна гора -- Командващият на Многонационалната бригада на КФОР "Североизток", френският бригаден генерал Филип Траки, отхвърли в понеделник (8 август) спекулациите в медиите за съществуването на т. нар. "Албанска национална армия" (АНА) в Косово. Белградската осведомителна агенция "Танюг" цитира думите на Траки, че няма признаци за активност на подобна група в провинцията. През последните дни в регионални медии в Белград и Скопие се появиха съобщения, че АНА, обявена за терористична организация от ЮНМИК през пролетта на 2003 г., отново се е надигнала и заплашва международната администрация в Косово. (Танюг, Б92- 08/08/05)
