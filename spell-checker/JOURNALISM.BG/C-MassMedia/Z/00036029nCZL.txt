Румънските държавни служители планират безсрочна стачка 
					15/09/2010
					 
						БУКУРЕЩ, Румъния -- Около 34 000 държавни служители ще напуснат работните си места на 27 септември за неопределено време, каза на пресконференция във вторник (14 септември) профсъюзният лидер Себастиан Опреску, като настоя, че по-малки протести срещу масовите съкращения в публичния сектор и 25-процентното намаление на заплатите са безсмислени. Той добави, че ако други профсъюзи се присъединят към инициативата, стачката може да започне и по-рано, на 22 септември, за когато вече са планирани мащабни улични протести. Според организаторите над 350 обществени институции могат да бъдат значително засегнати. (Найн O’клок - 15/09/10; АП - 14/09/10)
