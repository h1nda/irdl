Външните министри на Австрия, Словения и България ще посетят БиХ
					06/03/2011
					 
						САРАЕВО, Босна и Херцеговина (БиХ) - Външните министри на Австрия, Словения и България - Михаел Шпинделегер, Самуел Збогар и Николай Младенов - ще посетят Сараево в понеделник (7 март), за да се срещнат с членове на Тристранното председателство на БиХ и с представители на международната общност. Преди посещението тримата дипломати заявиха, че БиХ трябва да сформира управляващите органи на всички нива колкото се може по-скоро. В съвместна статия, публикувана в "Независне Новине" в събота, те призоваха босненските лидери да насочат усилията си за изпълнение на целите, свързани със сближаването с ЕС, като подчертаха, че БиХ принадлежи към ЕС. (Радио "Свободна Европа", Независне Новине - 05/03/11)
