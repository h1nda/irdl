ЕС иска Сърбия да продължи процеса на интеграция
					27/05/2008
					 
						БРЮКСЕЛ, Белгия -- Европейската комисия се надява, че Сърбия ще сформира проевропейско правителство, което "ще се ангажира конструктивно с процеса на стабилизация и асоцииране", в съответствие с изявлението, направено след срещата на министрите на външните работи от ЕС в понеделник (26 май) в Брюксел. Съветът отново подчерта, че Сърбия ще бъде в състояние да продължи напред по своя път към ЕС, включващ статута на кандидат-член, щом отговори на необходимите условия."
						Оттеглящият се от поста сръбски външен министър Вук Йеремич каза след срещата, че правителство, основаващо се на проевропейските ценности -- сформирано от коалициите, водени от Демократическата партия и Сръбската социалистическа партия -- би било абсолютно приемливо за ЕС. Той добави, че партиите, които се стремят към анулиране на ССА, са проблем в очите на Съюза. (Блиц, Данас - 27/05/08; Бета, Б92, РТС, АП - 26/05/08)
