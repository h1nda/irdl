Хагският трибунал ще произнесе присъдата срещу Харадинай в четвъртък
					03/04/2008
					 
						ХАГА, Холандия – Очаква се в четвъртък (3 април) Трибуналът за военни престъпления на ООН да произнесе присъдата по процеса срещу бившия косовски премиер Рамуш Харадинай. Бившият командир от "Армията за освобождение на Косово" (АОК) е обвинен в убийства, изнасилване и измъчване на сърби и етнически албанци, заподозрени, че им помагат, извършени между 1998 и 1999 г. Той е даден под съд заедно с други двама бивши бойци от АОК, Идриз Балай и Лахи Брахимай. Прокурорите поискаха присъда от по 25 години затвор за всеки от обвиняемите. Никой от тях не се признава за виновен. (B92, ДПА, Ройтерс, АП - 02/04/08)
