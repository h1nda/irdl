Управителният борд на СПМС призова за напредък в полицията на БИХ и в конституционните реформи
					22/10/2006
					 
						САРАЕВО, Босна и Херцеговина (БиХ) -- В края на двудневната среща в Сараево в петък (20 октомври) политическите директори на Управителния борд на Съвета за прилагане на мирното споразумение (СПМС) призоваха политиците в БиХ да гарантират напредък в осъществяването на реформи в полицията и на конституционни реформи през следващите няколко седмици. Според Върховния представител Кристиян Шварц-Шилинг процесът на сформиране на нови правителствени власти не може да се използва като извинение за забавяне на процеса. Преструктурирането на полицейския сектор е едно от главните условия за подписване на Споразумението за стабилизация и асоцииране между БиХ и ЕС. 
						Други новини - Американският посланик в БиХ Дъглас МакЕлхани заяви в петък, че американската позиция е, че БиХ трябва да има един президент, по-силно централно правителство и неетнически принцип на гласуване в парламента на БиХ. Той призова за бързо приемане на пакета от април за проектоконституционни реформи, за да може да започне дискусия за по-нататъшни промени в по-ниските нива на власта в БиХ. (Дневни аваз, Независне новине - 21/10/06; Източници на СВП, ПБС БиХ, РТРС - 20/10/06)
