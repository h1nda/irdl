Процесът срещу Караджич може да продължи до 2014 г., смятат съдии
					05/09/2010
					 
						ХАГА, Холандия -- Процесът срещу бившия босненски сръбски лидер Радован Караджич може да отнеме повече от четири години, предупредиха в петък (3 септември) съдии от Трибунала за военни престъпления на ООН. Процесът започна през октомври 2009 г. и се очакваше да приключи до края на декември 2012 г. Но според оценка на процедурите досега процесът може да продължи до 2014 г., ако прокурорите и защитата не ускорят кръстосаните разпити. Съдия О Гон Куон цитира безпрецедентния брой документи и свидетели по делото. 
						Kaраджич е изправен пред обвинения в геноцид, военни престъпления и престъпления срещу човечеството, свързани с босненския конфликт през 1992-1995 г. Той се защитава сам на процеса. (АФП, АП - 03/09/10)
