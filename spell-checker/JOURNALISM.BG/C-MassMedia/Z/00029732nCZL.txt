Двама служители от вътрешното министерство на Румъния бяха арестувани за корупция
					26/03/2009
					 
						БУКУРЕЩ, Румъния -- В сряда (25 март) полицията арестува четирима души, включително двама служители от вътрешното министерство и богат бизнесмен, по обвинения в участие в сенчести сделки с недвижими имоти през 2000 г., съобщи прокуратурата за борба с корупцията. Двамата служители на министерството са обвинени в опит за блокиране на разследването на тези сделки, в които са участвали бизнесменът Габриел Поповичу и ректорът на Букурещкия агрономически университет Йоан Алеку. Въпросният имот е парцел от 220 хектара в Баняса, богато предградие на Букурещ. Земята струва стотици милиони евро, но купувачите са заплатили за нея 82 000 евро. Един от най-амбициозните проекти на румънския пазар на недвижима собственост е построен на парцела. Проектът, започнат от Поповичу, е на стойност 1,5 милиарда евро. (Куриерул Национал, Бизнес Стандарт, Гъндул - 26/03/09; АФП - 25/03/09)
