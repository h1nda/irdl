Македония се бори с изискванията за гражданство
02/01/2004
Президентът Борис Трайковски наложи вето на оспорвания закон за македонско гражданство миналата седмица и го прати пак в парламента за преразглеждане. Главната опозиция ВМРО-ДПМНЕ приветства решението на Трайковки.
От Мария Лазарова за Southeast European Times в Скопие - 02/01/04
 
 
Президентът Борис Трайковски наложи вето на оспорвания закон за македонско гражданство миналата седмица и го изпрати обратно в парламента за преразглеждане. Главната опозиция ВМРО-ДПМНЕ приветства решението на Трайковки, като подчерта, че закона ще доведе до "неуправляем приток на граждани от Косово и Албания."
Ако бе приет закона би позволил на чужденци да получат македонско гражданство след осем години пребиваване в страната. Освен изискването за непрекъснато пребиваване в страната кандидатите за статут би трябвало да изпълнят други десет изисквания включващи познания на македонския език и полагане на клетва.
Македония бе строго критикувана от Съвета на Европа, Държавния департамент на САЩ и други организации поради неимоверно строгото 15-годишно условие за гражданство. В предложената добавка правителството излезе с аргумента, че тя ще съгласува македонския закон с Европейското споразумение за граждански статут, което Македония вече е ратифицирала.
Съгласно споразумението изискването за гражданство ще бъде в срок от минимум 5 и максимум 10 г.
Хора облагодетелствани от споразумението са граждани от други републики на бивша Югославия, които са били постоянни граждани на Македония след независимостта. Те биха могли да получат гражданство ако кандидатстват в срок от две години след приемането на закона.
В парламента най-бурно бе обсъждан въпроса за македонската миграция. Законодателите от ВМРО-ДПМНЕ излязоха с аргумента, че добавката застрашава македонски граждани живеещи извън пределите на страната да бъдат смятани за чужденци и също така, че те са в правото си на пълноправни граждани според конституцията.
Според правителството обаче новия закон няма да отнеме правата на миграцията, които до сега съществуват. "Лица с македонски произход, които живея извън пределите на Македония са чужденци. Те живеят и са граждани на Гърция, България или Албания," заяви министъра на вътрешните работи Хари Костов. "Факт е обаче, че даването на гражданство на лица с македонски произход е наш национален интерес."
ВМРО-ДПМНЕ също така предяви, че добавките ще позволят на близо от 80 000 до 100 000 лица пребиваващи в страната да получат гражданство. Тези хора са предимно бежанци главно от Косово наброяващи 200 000. През 1994 г. на 120 000 от тях бе дадено гражданство.
Министерството на вътрешните работи опроверга тези предявения като заяви, че добавките ще направят 1 809 лица потенциални кандидати за македонско гражданство.
