Македонският правосъден министър очерта законодателните приоритети през 2003 г.
02/01/2003
 
СКОПИЕ, Македония -- Според министъра на правосъдието Исмаил Дардища, основните приоритети на парламента през 2003 ще бъдат законът за децентрализацията на властта и законът за равностойното участие на всички етнически групи в държавната администрация. Дардища заяви в понеделник (30 декември), че двата закона ще спомогнат за безпроблемното осъществяване на Охридското мирно споразумение. Във вторник, министър-председателят Бранко Цървенковски подчерта, че правителството е готово да изпълни споразумението изцяло и безпрекословно. (БЕФ Регионални новини - 02/01/03; МИА - 30/12/02; МИА - 27/12/02)
