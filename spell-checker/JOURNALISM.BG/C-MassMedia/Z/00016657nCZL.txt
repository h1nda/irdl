Румъния поема председателството на Комитета на министрите на Съвета на Европа 
					18/11/2005
					 
						СТРАСБУРГ, Франция -- В четвъртък (17 ноември) Румъния официално пое шестмесечното ротационно председателство на Комитета на министрите на Съвета на Европа, като смени Португалия. Румънският външен министър Михай-Разван Унгуряну каза, че приоритет на председателството на страната му ще бъде укрепването на системата на съвета за защита на човешките права, както и засилване на действията в подкрепа на демокрацията, за изграждане на по-хуманна Европа и насърчаване на сътрудничеството между Съвета на Европа, ЕС и ОССЕ.
						Други новини -- Румънският президент Траян Бъсеску свика в петък заседание на Върховния съвет за отбрана на страната, което се случва рядко. Според местните медии той планира значителни кадрови промени в разузнаването, външното разузнаване, Службата за специални предавания и Службата за охрана и защита. (Найн о'клок - 18/11/05; Ромпрес - 17/11/05)
