Новото правителство на Румъния положи клетва
					23/12/2008
					 
						БУКУРЕЩ, Румъния -- След одобрението от парламента в понеделник (22 декември) новия кабинет, оглавяван от министър-председателя Емил Бок се закле пред президента Траян Бъсеску. Бъсеску определи новото правителство, сформирано от Либералдемократическата партия и Социалземократическата партия, като най-силното в Румъния от антикомунистическата революция насам, като се има предвид мнозинството, което го подкрепя в парламента. Бок обеща да поддържа стабилно сътрудничество с всички институции - президентството, парламента, църквата, както и с гражданското общество, профсъюзите и организациите на работодателите. Мисията на новия кабинет ще бъде да се справи с икономическата криза, каза Бок, обещавайки, че неговото правителство "ще намали разходите с 20 %". Ключовите назначения в правителството са министърът на финансите Георге Поджа, министърът на икономиката Адриян Видяну, министърът на отбраната Михай Станишоара и министърът на външните работи Кристиан Дяконеску. (Гъндул, Евениментул Зилеи, Котидианул - 23/12/08; Медиафакс, Агерпрес, Зиаре, Реалитатя ТВ, Евронюз, Ройтерс, АП - 22/12/08)
