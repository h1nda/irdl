СПМ заклейми решението на РС да свика референдум
					17/04/2011
					
						САРАЕВО, Босна и Херцеговина (БиХ) - Посланиците на Съвета за прилагане на мира (СПМ) заклеймиха в петък (15 април) решението на Парламента на Република Сръбска (РС) да свика референдум за наложените от Върховния представител закони, особено за съда и прокуратурата на БиХ. Посланиците изразиха подкрепа за съдебните институции на държавно ниво в БиХ и предупредиха, че решението на РС представлява опит за подкопаване на върховенството на закона и Дейтънските мирни споразумения. Босненско-сръбският парламент реши в сряда да свика референдум за съдебните институции с аргумента, че съдът и прокуратурата на БиХ са пристрастни по отношение на делата за военни престъпления срещу сърби. (РТРС, Фена - 15/04/11)
