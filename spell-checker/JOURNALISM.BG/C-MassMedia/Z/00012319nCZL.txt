Френският премиер се застъпи за кандидатурата на Турция за ЕС 
					15/10/2004
					 
						ПАРИЖ, Франция -- Премиерът Жан-Пиер Рафарин заяви пред Националното събрание в четвъртък (14 октомври), че Турция трябва да продължи да работи по кандидатурата за членство в ЕС, независимо от факта, че все още не е готова за него. Той добави, че от своя страна и ЕС не е готов да приеме една толкова голяма страна в редиците си. Дебатът в парламента бе отражение на дълбоките различия във Франция и нейната управляваща партия относно кандидатурата на Турция за ЕС. 
						Други новини: В четвъртък британският премиер Тони Блеър заяви пред германския вестник "Билд", че на Турция ще са необходими най-малко десет години за изпълнение на изискванията за членство в ЕС. Той подчерта, че ще подкрепи започването на присъединителни преговори с Турция по време на срещата на върха през декември. (Файненшъл таймс - 15/10/04; AФП - 14/10/04)
