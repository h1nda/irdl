Санадер представи номинациите за ключови постове в новия хърватски кабинет
17/12/2003
 
ЗАГРЕБ, Хърватия -- Кандидат-премиерът Иво Санадер представи няколко кандидати за министри в своя кабинет във вторник (16 декември). На Ядранка Косор, заместник-председател на Хърватската демократическа общност, е бил предложен постът вицепремиер и министър на семейството, ветераните от войните и солидарността между поколенията. Санадер номинира Иван Шукер за финансов министър, Божидар Калмета за транспортен министър, както и Андрия Хебранг за министър на здравеопазването. Шукер и Калмета са понастоящем кметове съответно на Велика Горица и Задар. Хебранг е висш функционер на ХДО. Очаква се парламентът да гласува вот на доверие на новия кабинет преди Коледа.
Други новини: във вторник досегашният министър на отбраната Желика Антунович направи преглед на военните реформи през последната година, отбелязвайки, че процесът на съкращение е протекъл безпроблемно. (Виесник, Юрани Лист - 17/112/03; ХИНА, ХРТ, АФП - 16/12/03)
