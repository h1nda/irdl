Косовски албанец бе арестуван в САЩ за тероризъм
					29/07/2009
					 
						ПРИЩИНА, Косово -- Федералното бюро за разследване (ФБР) на САЩ е арестувало седем души от Северна Каролина, които са обвинени в планиране на терористични нападения в чужбина, включително в Косово, Израел, Йордания и Пакистан, съобщиха местните медии в сряда (29 юли). Единият от задържаните е роденият в Косово и законно пребиваващ в САЩ Хюсен Шерифи. Другите заподозрени са американски граждани. Срещу тях са повдигнати обвинения в заговор за предоставяне на материална помощ на терористи, планиране на убийства, отвличания и нараняване на лица в чужбина.
						Други новини -- Косовският гражданин Мехмет Укшини беше екстрадиран във вторник в Косово от Македония, където бе арестуван през октомври. Укшини е заподозрян в извършването на военни престъпления по време на конфликта в Косово. Той беше задържан въз основа на издадена от Сърбия заповед за арест. (Експрес, Коха Диторе, Косова Сот - 29/07/09; Кохавижън, РТК - 28/07/09)
