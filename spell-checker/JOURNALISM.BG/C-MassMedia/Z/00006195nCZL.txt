Управляващите социалисти искат обща позиция за кмета на Тирана
06/03/2003
 
ТИРАНА, Албания -- В сряда (5 март) лидерите на управляващата Социалистическа партия обявиха, че решението за създаване на комисия, която да разследва кмета на Тирана Еди Рама, трябва да бъде взето от всички партии. Председателят на социалистическата фракция Грамоз Руци заяви, че е възможна обща позиция, ако всички страни зачитат конституцията и закона. Опозиционната Демократическа партия поиска сформирането на комисия, която да разследва твърденията, че Рама е злоупотребявал с бюджетни и общински средства. Социалистите се противопоставиха, като заявиха, че създаването на такава комисия ще наруши конституцията. (Албански ежедневни новини - 06/03/03, АТА - 05/03/03)
