Осем души загинаха при пожар в турска болница
					26/05/2009
					 
						АНКАРА, Турция -- Осем пациенти загинаха при пожар в болница в северозападния град Бурса, съобщи във вторник (26 май) валията Сахабетин Харпут. Пожарът е избухнал около полунощ поради електрическа повреда. Осем пациенти, трима от които жени, са починали в интензивното отделение на болницата. Спасителните екипи са успели да евакуират всички останали пациенти. Валията каза, че не е ясно дали жертвите са починали от задушаване с дим, или поради отказ на животоподдържащата апаратура, която е останала без електрическо захранване по време на пожара. (Хюриет, Сабах, Радикал, Заман, Си Ен Ен Търк, Ройтерс, АП, Скай Нюз, Ал Джазира - 26/06/09)
