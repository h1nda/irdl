Албания, Хърватска и Македония потвърдиха плановете си за сътрудничество за влизане в НАТО
09/03/2003
 
ДУБРОВНИК, Хърватска -- Албания, Хърватска и Македония отново изразиха готовността си да работят заедно за влизане в НАТО и да подкрепят борбата със световния тероризъм. Външните министри на трите страни Илир Мета, Тонино Пицула и Илинка Митрева се срещнаха в Дубровник в петък (7 март), в присъствието на американския посланик в Хърватска Лорънс Росин. Те също обсъдиха последните детайли от проекта за Адриатическата харта, която трите страни се надяват да подпишат със САЩ този месец. Албания, Хърватска и Македония очакват да се присъединят към НАТО през 2006 г. (Дневник - 08/03/03; A1 ТВ, АТА, ХИНА, БиБиСи - 07/03/03)
