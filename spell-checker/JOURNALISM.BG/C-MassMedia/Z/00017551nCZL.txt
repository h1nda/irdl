Гърция регистрира първия случай на птичи грип, България съобщава за още заразени лебеди 
		10/02/2006
		 
			СОЛУН, Гърция -- Министърът на земеделието Евангелос Басиакос съобщи в четвъртък (9 февруари), че три мъртви лебеда, открити в Северна Гърция, са дали положителна проба за птичи грип. Пробите се изследват, за да се установи дали става въпрос за смъртоносния щам H5N1. Властите съобщават, че всички региони, в които са открити съмнителни случаи на птичи грип, са под карантина и ежедневно се провеждат строги проверки. 
			В съседна България още два мъртви лебеда са дали положителни проби за щама H5, като така вече има три установени случая от миналата седмица досега. Птиците са открити в северния черноморски регион. Проби ще бъдат изпратени във Великобритания за допълнителни изследвания. (Монитор - 10/02/06; МПА, Блумбърг, бТВ, Ройтерс - 09/02/06)
