Сърбия отхвърли възможността за разполагане на войски в Косово
					22/10/2007
					 
						БЕЛГРАД, Сърбия -- По време на пресконференция в неделя (21 октомври) министърът на отбраната Драган Шутановац отхвърли възможността за разполагане на войски в Косово, ако провинцията обяви едностранно независимост. Шутановац, високопоставен член на реформаторската Демократическа партия, каза, че всяко навлизане на войски в провинцията ще доведе до конфронтация с КФОР. Той добави, че сръбските власти и международните мироподдържащи сили работят съвместно за гарантиране на сигурността на хората в провинцията. 
						Други сръбски политици обаче остро разкритикуваха усилията за поддържане на мира. В събота говорител на Демократическата партия на Сърбия на премиера Воислав Кощуница обвини НАТО, че се опитва да създаде сателитна държава на сръбска територия. (Ройтерс, ДПA - 21/10/07)
