Хърватия: място за богати и прочути
14/08/2003
Хърватия става един привлекателен туристически маршрут през лятната ваканция, не само за стотиците и хиляди чужди туристи, но и за знаменитости.
Наташа Радич за Southeast European Times в Загреб - 14/08/03
 
 
Адриатическите курорти на Хърватия и прекрасните острови привличат актьори, членове на кралски фамилии, певци, бизнесмени, супермодели и султани. Богаташи и знаменитости станаха редовни гости през последните няколко години, пристигайки с луксозни кораби и яхти и избирайки места, където могат да прекарат няколко дни далеч от своите фенове и пресата.
Това не винаги е лесно. През последната седмица супермодела Ева Херцигова слезе от яхтата си, за да се разходи в центъра на Хвар и бе веднага обградена от репортери и фотографи. Накрая се наложи бодигардовете на Херцигова да се намесят. Едва след завръщането си в къщи, мнозина откриват, че биха могли да прекарат почивката си в Хърватия, без да привличат излишно внимание.
Казват, че белгийският крал Алберт ІІ така се увлякъл по пейзажите на страната, че често препоръчва на сънародниците си да прекарат почивката си в Хърватия. Каролин и Алберт от Монако посетиха Хърватското крайбрежие през юни и казаха, че ще се върнат тук следващата година. Изпълнителният директор на Формула 1 Берние Еклестон с жена си Славица, хърватка по произход, толково често се намират в страната, че тяхното идване престана да бъде новина. Те обикалят с яхта по цялата Адриатика всяка година и водят тук приятелите си. Хърватските журналисти са хванали на мушка и италианския дизайнер Лучано Бенетон на остров Хвар, където той обича да се възстановява и да приготвя рибни деликатеси.
Известни актьори, като Джон Малкович, хърватин по произход, и Джереми Иронс отделиха внимание на летните филмови фестивали. Никол Кидман също щеше да присъства, но трябваше да отложи пътуването си. Актрисата Гуинет Палтроу, придружавана от италианския дизайнер Валентино, прекара миналогодишната си лятна ваканция на остров Хвар. Лайза Минели наскоро посети през почивните дни островите Бриюни в северната част на Адриатика. Медиите са я познали по време на посещението и в местия музей.
През това лято хърватите очакваха пристигането на Чабус бин Саид, султан на Оман, един от най-багатите хора в света. Той заедно със съпругите си и обслужващия персонал пристигнаха в Дубровник през последната седмица и ще прекарат три седмици в Хърватия. Султанът не планира никакви срещи с хърватските лидери, предпочетайки да почине и да се порадва на ваканцията си без всякакви официални задължения.
