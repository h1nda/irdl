Сръбското правителство ще назначи временна управа на националния превозвач JAT
					16/02/2005
					 
						БЕЛГРАД, Сърбия - Черна Гора -- Сръбското правителство реши да подмени сегашната управа на националния превозвач JAT с временна администрация. Решението бе обявено във вторик (15 февруари), макар че името на синдика, както и новият план за преструктуриране на JAT ще бъдат оповестени едва в четвъртък. Служители на авиокомпанията заплашиха, че ще проведат обща стачка в петък, ако кабинетът не успее да приложи конкретна стратегия за изпадналата в тежко състояние компания. 
						Други новини: Сръбският президент Борис Тадич се завърна в Белград във вторник след двудневна визита в Косово. Тадич съобщи, че ще инициира план за решаване на проблемите, които засягат косовските сърби, по-конкретно тези, свързани със сигурността и електричеството. Върховният представител на ЕС по сигурността Хавиер Солана определи визитата на Тадич като положителна крачка към началото на диалог между Белград и Прищина. 
						В същия контекст СТО прие във вторник отделните молби за членство съответно на Сърбия и на Черна Гора в тази организация. След анулирането на съвместната, единна молба на федералния съюз преди около една година двете републики подадоха отделни молби и ще бъдат разглеждани като суверенни държави по отношение на търговската им политика. (Данас - 16/02/05; Бета, Б92, AП, Taнюг, AФX - 15/02/05)
