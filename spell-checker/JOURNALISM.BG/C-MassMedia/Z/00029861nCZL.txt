Босна и Херцеговина съобщи, че се нуждае от 400 млн. евро за обезвреждане на мини
					07/04/2009
					 
						САРАЕВО, Босна и Херцеговина (БиХ) -- Страната се нуждае от десет години и 400 млн. евро, за да обезвреди останалите след конфликта от 1992-1995 г. около 220 000 мини, съобщи в понеделник (6 април) Центърът за борба с мините в БиХ. "Правителството се надява до 2019 г. да бъдат осигурени чрез донори една трета от средствата -- 125 млн. евро, най-вече от правителствата на САЩ, Канада, Австрия, Германия, Норвегия и Швеция. Останалата част от средствата ще бъдат осигурени от правителството на БиХ и от други държави," съобщи говорителката на центъра Светлана Трифкович. От 1996 г. насам при експлозии на неразкрити мини загинаха 468 души, а ранените са 1818. (МИА, БТА - 06/04/09)
