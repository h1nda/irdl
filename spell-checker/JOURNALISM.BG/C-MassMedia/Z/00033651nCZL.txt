Ганич от БиХ остава в ареста в Лондон
					04/03/2010
					 
						ЛОНДОН, Великобритания -- В сряда (3 март) съд в Лондон отхвърли искането за освобождаване под гаранция на бившия член на председателството на Босна и Херцеговина (БиХ) Еюп Ганич, който ще остане в ареста до съдебното заседание идната седмица. Адвокатите на Ганич обещаха да обжалват решението. Ганич беше арестуван в понеделник на лондонското летище "Хийтроу" въз основа на заповед за арест, издадена от Белград. Той е издирван във връзка с нападение в Сараево срещу конвой на Югославската народна армия през май 1992 г., при което бяха убити 40 войници. И БиХ, и Сърбия обявиха, че ще поискат екстрадирането на Ганич. (Танюг, Бета, РТС, РТРС, Фена, БХРТ, АП - 03/03/10)
