Серия от силни земни трусове разтърсиха Южна Гърция
					22/06/2008
					 
						АТИНА, Гърция -- Серия от силни трусове разтърсиха Южна Гърция през уикенда. Два труса бяха регистрирани на остров Пелопонес в събота (21 юни). Трети трус бе регистриран в неделя сутрин. Не се съобщава за жертви или щети.
						Други новини - Горски пожар избухна в петък на около 60 км североизточно от Атина. Нанесени са щети на две сгради, но ранени няма. Силните ветрове увеличават риска от още пожари.
						В други новини от петък се съобщава, че Генералният щаб е обявил, че наскоро е участвал в съвместни учения с Израел във въздушното пространство над остров Крит. "Ню Йорк Таймс" съобщава, че в началото на юни средиземноморският район е бил използван за израелски военни маневри, целящи подготовката за възможно нападение срещу иранска ядрена инсталация. (Скай - 22/06/08; AФП, Скай - 21/06/08; AФП, ДПА, Ню Йорк Таймс - 20/06/08)
