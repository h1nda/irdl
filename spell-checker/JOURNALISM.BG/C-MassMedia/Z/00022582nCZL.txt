Португалското председателство на ЕС ще продължи да работи за присъединяването на Турция 
					16/05/2007
					 
						БРЮКСЕЛ, Белгия -- Португалия, която поема ротационното председателство на ЕС след седмици, ще продължи да работи за интеграцията на Турция в ЕС, каза португалският външен министър Луиш Амаду във вторник (15 май). Изреждайки приоритетите на португалското председателство, Амаду каза, че неговата страна ще се опита да засили сътрудничеството между ЕС, Африка и Средиземноморието. Той каза, че съзнава, че ще има и опозиция, по-специално по отношение на Турция, но добави: "Аз съм за разширяване с включване на Турция, ние имаме поет ангажимент и ще бъде трудно да не го изпълним”. Амаду каза, че друго голямо предизвикателство ще бъде очакваното решение за окончателния статут на Косово. (Вечерни Лист - 16/05/07; АП, Танюг, Макфакс - 15/05/07)
