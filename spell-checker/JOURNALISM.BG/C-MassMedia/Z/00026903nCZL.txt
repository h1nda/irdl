Вукович заяви, че хуманитарни организации, близки до "Ал Кайда", все още действат в БиХ
					27/06/2008
					 
						САРАЕВО, Босна и Херцеговина (БиХ) -- Някои хуманитарни организации, за които ООН твърди, че подкрепят "Ал Кайда", продължават своята дейност в БиХ под нови имена, каза в четвъртък (26 юни) заместник-министърът по сигурността Векослав Вукович за излизащия в Баня Лука вестник "Независне Новине". "Ние разследваме определени съобщения и данни, че някои от тези организации действат в БиХ, но вече под различни имена. Лицата, които работеха в забранените организации, понастоящем оглавяват нови организации, което е индикатор, че те все още действат в БиХ", каза Вукович. Списъкът на ООН на организациите, запозрени във връзки с "Ал Кайда", включва хуманитарните фондации "Ал Фурхан", "Ал Хармайн" и "Ал Масджед Ал Акса", "Босненско идеално бъдеще", "Глоубъл Рилийф Фаундейшън" и "Тайба Интърнешънъл", всички от които имат офиси в БиХ.
						Други новини от четвъртък -- Катастрофа с безмоторен самолет причини смърта на двама души в Олово, на около 50 км североизточно от Сараево. Пилотът Кенан Юсуфбашич и журналистът Нихад Фетич са загинали, когато двуместният безмоторен самолет е катастрофирал около обяд. Властите съобщиха, че Фетич е снимал филм. (Макфакс, Независне Новине, Бета, РТРС, СРНА, АФП, ДПА, 24 Сата - 26/06/08)
