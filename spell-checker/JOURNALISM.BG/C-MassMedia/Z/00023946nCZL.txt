САЩ отново потвърдиха подкрепата си за усилията на Турция в борбата с тероризма
					19/09/2007
					 
						АНКАРА, Турция -- Съединените щати са редом с Турция и подкрепят усилията на правителството срещу терористичната Кюрдска работническа партия (ПКК), заяви помощник държавният секретар по политическите въпроси Никълъс Бърнс във вторник (18 септември), при пристигането си на двудневна визита в Анкара. Бърнс добави, че САЩ искат да видят Турция да живее в мир. На пресконференция той изрази също така подкрепата на Вашингтон за кандидатурата на Анкара за членство в ЕС.
						Други новини от вторник -- Турските въоръжени сили започнаха широкомащабна операция срещу бунтовниците от ПКК в югоизточните провинции Шърнак, Сиирт и Хакари. В операцията, включваща 10 000 войници, ще бъдат използвани хеликоптери "Кобра" и "Супер Кобра". (Джихан - 19/09/07; Хюриет, Анадолска информационна агенция, КУНА - 18/09/07)
