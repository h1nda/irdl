Давидович е определен за главен преговарящ на БиХ с ЕС
					09/11/2005
					 
						БАНЯ ЛУКА, Босна и Херцеговина (БиХ) -- Президентът на Република Сръбска (РС) Драган Чавич обяви официално във вторник (8 ноевмри) назначаването на Игор Давидович, бивш посланик на БиХ в Съединените щати, за главен преговарящ на БиХ в преговорите по Споразумението за стабилизация и асоцииране (ССА) с ЕС. Към края на миналата седмица разочарованият от проблемите в процеса на обсъждане на кандидатурите Давидович заяви, че се оттегля от надпреварата. Очевидно той е размислил, след като кандидатурата му получи широка подкрепа от политическите партии в РС. 
						Други новини -- Върховният представител Пади Ашдаун се срещна във вторник в Брюксел с върховния представител на ЕС по въпросите на сигурността Хавиер Солана и с еврокомисаря по разширяването Оли Рен. Ашдаун лобира за започването на преговорите по ССА на 12 декември. (Дневни аваз, Независне новине - 09/11/05; НТВ Хаят - 08/11/05)
