Атина създаде специална комисия, която да разследва атентата срещу американското посолство 
					14/01/2007
					 
						АТИНА, Гърция -- Министърът на обществения ред Вирон Полидорас съобщи в петък (12 януари), че правителството ще сформира специална полицейска част, която да разследва ракетния атентат срещу американското посолство в Атина по-рано през деня. Групата, ръководетна от заместник-началника на полицията Стелиос Сирос, ще включва специалисти, които са участвали в разбиването на терористичната група "17 ноември" през 2002 г. Атентатът причини щети на посолството, но ранени няма. Отговорността за атентата бе поета от лява военизирана организация, която се нарича "Революционна борба". 
						Управляващата партия "Нова демокрация" и опозиционните партии остро заклеймиха инцидента в петък. Те, както и американският посланик в Атина Чарлс Райс бяха единодушни, че атентатът няма да повлияе на двустранните отношения. (Катимерини, Та Неа, AНА-MПА, ЕРТ - 13/01/07)
