Хърватия поиска екстрадирането на Вукуревич от Сърбия
					10/04/2011
					
						ЗАГРЕБ, Хърватия - Министерството на правосъдието съобщи в петък (8 април), че официално е поискало Сърбия да екстрадира Божидар Вукуревич, военновременен кмет на босненския град Требине заради обвинения във военни престъпления. Сръбската полиция го арестува на босненско-сръбския граничнопропускателен пункт на 4 април. Вукуревич, който също е помогнал за основаването на Сръбската демократическа партия, е издирван от Загреб за военни престъпления срещу цивилни лица, извършени по време на бомбардирането на Дубровник през 1991 г. (Taнюг, Б92, Вечерне Новости, Независне Новине - 08/04/11)
