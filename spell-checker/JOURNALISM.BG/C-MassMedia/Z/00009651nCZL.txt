Ашдаун се разпорежда за обединяването на Мостар
29/01/2004
 
САРАЕВО, Босна и Херцеговина (БиХ) -- Пади Ашдаун, върховният представител на международната общност в БиХ, издаде постановление в сряда (28 януари) за преобразуване на шестте отделни общини в Мостар в една община и администрация. С това броят на избираемите политици в града ще се намали от 194 на 35. Ашдаун обясни, че този ход цели да гарантира, че "нито една от етническите общности в града няма да може да управлява Мостар самостоятелно." Той също така очаква новата мярка да насърчи завръщането на сръбските бежанци по домовете им. След края на конфликта от 1992-1995 г. градът е доминиран от хърватското мнозинство. ЕС постави обединяването на Мостар като условие за подписване на споразумение за асоцииране, първа стъпка към членството в съюза. (Източници на СВП - 29/01/04; РТРС, ПБС БиХ, СРНA, Би Би Си - 28/01/04; AФП - 27/01/04)
