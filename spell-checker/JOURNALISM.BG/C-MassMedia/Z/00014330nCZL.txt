Бивш висш югославски генерал ще се предаде на трибунала на ООН
					24/04/2005
					 
						БЕЛГРАД, Сърбия-Черна гора -- Небойша Павкович, бивш началник-щаб на югославската армия, се е съгласил да се предаде на трибунала на ООН за военните престъпления, съощи сръбското правителство в петък (22 април). Срещу генерала са повдигнати обвинения във връзка със зверства, извършени от командваната от него сръбска армия по време на конфликта в Косово през 1998-1999 г. Той трябва да отпътува за Хага в понедлник. Съобщението бе направено в момент, когато външните министри на ЕС се готвят за обсъждане и гласуване в понедлник по проучването на Европейската комисия за годност на Сърбия-Черна гора. 
						Също в петък говорител на трибунала на ООН за военните престъпления каза, че Слободан Милошевич се е възстановил след неотдавнашните му проблеми с високото кръвно налягане и ще се яви пред трибунала в понеделник. Гледането на делото бе преустановено за една седмица, след като лекарите съобщиха, че бившият югославски президент е в опасност от инфаркт. (Данас - 23/04/05; Ройтерс, AП, АФП, ДПА, Бета, Танюг - 22/04/05)
