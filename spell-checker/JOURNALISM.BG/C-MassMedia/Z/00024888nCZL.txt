Тачи заяви, че ще убеди сърбите в Косово да останат 
					17/12/2007
					 
						ПРИЩИНА, Косово, Сърбия -- Новоназначеният министър-председател на Косово Хашим Тачи обеща в интервю в събота (15 декември), че ще убеди сръбското малцинство да остане в Косово, дори и ако провинцията стане независима. "Те имат места в парламента; те ще бъдат част от моето правителство; аз ще работя с тях; тяхната сигурност и имущество са гарантирани; аз ще ги убедя да останат," каза Тачи за българския всекидневник "Труд". Той настоя също така, че независимостта на Косово е "въпрос на няколко седмици", и каза, че декларацията за обявяване на независимост ще бъде координирана с ЕС и Съединените щати. (Синхуа - 16/12/07; Телеграфи, РТК, Balkanweb -16/12/07; АФП - 15/12/07)
