Осигурени са международни инвестиции и заеми за преустройството на албанско пристанище
					24/05/2007
					С общо 40 милиона евро инвестиции и заеми, Албания възнамерява да модернизира най-голямото си пристанище. Дурес поема почти 65 % от вноса и износа на страната.
					От Йонилда Кочи за Southeast European Times в Тирана – 24/05/07
 
					 
						
Преустройството на пристанището се очаква да бъде завършено до 2010 г. [Гети Имиджис]
						За да бъде превърнато главното албанско пристанищу Дурес в едно от най-големите търговски средища, както и във вход към и извън региона, международната общност одобри почти 40 милиона евро за преустройството на пристанището. 
						Миналата седмица министърът на финансите Ридван Боде и представителят на ЕБВР в Тирана Мурат Йилдиран подписаха споразумение за заем от 14 милиона евро. Заемът, който трябва да бъде изплатен за 15 години, с тригодишен гратисен период и при ниска лихва, е само част от 40-те милиона евро, инвестиранни от ЕС, Европейската инвестиционна банка (ЕИБ) и албанската правителство. 
						Планът за пристанището включва построяването на нов пътнически терминал и подобряване на останалата инфраструктура. Проектът има три главни компонента - нови инвестиции, рехабилитация и общ строителен надзор. Очаква се проектът да бъде завършен през октомври 2010 г. 
						"Този проект увеличава общото портфолио на ЕБВР до 90 милиона евро за този сектор в Албания", заяви Йилдиран. Той добави, че ЕБВР се надява да увиличи своя кредитен портфейл в страната до 120 милиона евро до края на годината. 
						Транспортният министър Сокол Олдаши заяви, че новият проект цели да увеличи обема на стоки и пътници, преминаващи през Дурес. Сега там се обработват 3 милиона тона стоки и 700 000 пътници годишно. От януари до април търговският обем в пристанището се увеличи с 14 % в годишно изражение. 
						Дурес също има значение и за сектора на туризма. Той е смятан за входът към Албания - не само за пристигащите и заминаващите кораби, пренасящи стоки, но също и за пътниците - тъй като там ежедневно има фериботни връзки до италианските пристанища Бари и Бриндизи. 
						Има пет такива пристанища, отворени за международен трафик: Дурес, Вльора, Саранда, Шенгин и Химара - които средно обслужват 5 милиона тона карго годишно. Дурес е най-голямото пристанище, обслужващо приблизително 90 % от международните търговски морски кораби и 65 % от общия внос и износ на страната. 
						Като западен край на Паневропейския транспортен коридор VІІІ, Дурес ще играе съществена роля в икономическото развитие на страната и в региона на Западните Балкани, твърди ЕИБ.
