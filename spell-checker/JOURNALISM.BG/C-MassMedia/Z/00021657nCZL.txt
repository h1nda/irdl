Хърватските власти разследват пакетчета захар с лика на Хитлер и нацистки вицове
					20/02/2007
					 
						ЗАГРЕБ, Хърватия -- В понеделник (19 февруари) властите съобщиха, че разследват пакетчета захар с лика на Адолф Хитлер и нацистки вицове, които могат да се намерят в кафенета в страната. Районната полиция в Пожега-Славония разследва дали местната компания "Пинка" има нещо общо с това. 
						Също в понеделник Загребският окръжен съд съобщи, че е подновил заседанията по делото срещу Бранимир Главаш, депутат, обвинен във военни престъпления срещу етнически сърби в Осиек през 1991 г. Производството бе временно спряно за няколко месеца, докато Главаш се възстанови от изтощителна гладна стачка. (Вечерни лист, Пословни дневник - 20/02/07; AП, ХРТ, ХИНА - 19/02/07)
