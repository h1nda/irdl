НАТО ще запази числеността на войските в Косово
					19/11/2006
					 
						ПРИЩИНА, Косово, Сърбия -- Военното присъствие на НАТО в Косово вероятно ще остане непроменено поне шест месеца след вземането на решение за бъдещето на провинцията, заяви в петък (17 ноември) командващият КФОР. Косово е напрага на "решителен период", заяви генерал-лейтенант Роланд Катър. "Аз съм абсолютно сигурен, че ще поддържаме боеспособността, организацията и особено числеността на нашите войски поне шест месеца след резолюцията на ООН" , добави той. Според командващия, не се предвижда съкращаване на числеността на войските, които в момента наброяват 17 000 военнослужещи.
						Други новини - Руският заместник-външен министър Владимир Титов потвърди в петък, че премиерът на Косово Агим Чеку се очаква да посети Москва в края на ноември. Титов заяви, че неговата страна отново ще подчертае значението на намирането на взаимно приемливо решение на проблема със статута. (Ройтерс, AФП, Блиц, Глас явности, Танюг, РТС - 18/11/06; Интерфакс - 17/11/06)
