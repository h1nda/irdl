Румънската опозиция внесе предложение за вот на недоверие срещу министъра на правосъдието
					09/02/2007
					 
						БУКУРЕЩ, Румъния -- Близо 64 сенатори от опозиционните партии внесоха в четвъртък (8 февруари) предложение за вот на недоверие срещу министъра на правосъдието Моника Маковей. Предложението е внесено в постоянното бюро на Сената и ще бъде разисквано идния четвъртък. Опозицията твърди, че тя "не е успяла да нахвърли дори една основна идея" за реформата на съдебната система. Маковей бе въвлечена в няколко публични спора със съдии от Висшия съдебен съвет, повечето от които членове на опозицията. 
						Също в четвъртък Сенатът и Камарата на депутатите приеха обща декларация, в която призовават президента Траян Бъсеску публично да оттегли всички свои изявления, критикуващи парламента. В един особено скандален случай той заяви, че "политиците прокарват само закони, от които се ползват престъпниците, но които не обслужват обществения интерес". (Зиуа, Курентул - 09/02/07; Медиафакс - 08/02/07)
