Румъния е инициатор за създаването на нов Черноморски еврорегион
					31/03/2006
					 
						МАМАЯ, Румъния -- Нова инициатива за Черноморски еврорегион, чиято цел е да се насърчи сътрудничеството и демократизацията в региона, бе представена в четвъртък (30 март) по време на конференция на представители на десетте черноморски страни в румънския курорт Мамая. 
						Генералният секретар на Съвета на Европа (СЕ) Тери Дейвис и председателят на Конгреса на местните и регионални власти на СЕ Джовани ди Стаси подкрепиха инициативата, като отбелязаха, че подобни еврорегиони ще допринесат за премахване на съществуващите разделителни линии в Европа. Русия обаче изрази резерви, като каза, че целите на инициативата се застъпват с целите на вече съществуващи организации за сътрудничество в Черноморския регион. Руските представители не подписаха политическата декларация, представена в края на конференцията в четвъртък. (Найн О'Клок - 31/03/06; Ромпрес - 30/03/06)
