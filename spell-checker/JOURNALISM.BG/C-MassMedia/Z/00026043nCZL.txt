Македония започва разговори по стратегията за решаване на спора за името с Гърция
					07/04/2008
					 
						СКОПИЕ, Македония – Президентът Бранко Цървенковски заяви в неделя (6 април), че иска да изясни стратегията на Скопие за решаване на спора за името с Атина, след като миналата седмица той струва на страната поканата за членство в НАТО. Правителството започва незабавни дискусии тази седмица за намиране на подходящо решение възможно най-скоро, каза Цървенковски. Премиерът Никола Груевски настоява, че Македония не се е отказала от кандидатурата си за членство в НАТО. 
						Междувременно гръцкият премиер Костас Караманлис, цитиран в неделното издание на вестник „Катимерини”, е заявил, че Атина е готова да поднови преговорите по въпроса, отбелязвайки, че ако той не бъде уреден, Атина е готова да блокира кандидатурата на Скопие и за ЕС. Гърция твърди, че използването на името Македония е равносилно на предявяване на териториални претенции към провинцията със същото име в Северна Гърция. (AНA-MПA, Макфакс, Катимерини - 06/04/08)
