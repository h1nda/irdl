Македония открива търговско представителство в Прищина
					03/03/2005
					 
						ПРИЩИНА, Косово, Сърбия и Черна гора -- Македонско търговско представителство бе тържествено открито в Косово в сряда (2 март), по време на посещение на македонския премиер Владо Бучковски. По време на церемонията той заяви, че службата ще засили двустранното икономическо сътрудничество и връзките между страните. Той подчерта и приноса на ЮНМИК за осъществяването на проекта. По време на срещи с ръководителя на ЮНМИК Сьорен Йесен-Петерсен и с премиера на Косово Рамуш Харадинай, Бучковски още веднъж призова за бързо демаркиране на македоно-косовската граница, като отново повтори, че процесът трябва да бъде завършен възможно най-скоро, без да се обвързва със статута на Косово. (Макфакс, A1 TВ, Уеб-сайт на македонското правителство, КосоваЛайв, Танюг - 02/03/05)
