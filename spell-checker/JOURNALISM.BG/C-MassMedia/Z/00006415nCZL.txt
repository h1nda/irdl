Германия увеличава финансовата помощ за Сърбия
28/03/2003
 
БЕЛГРАД, Сърбия-Черна гора -- Германското правителство съобщи в четвъртък (27 март), че е решило да увеличи финансовата помощ и подкрепа за Сърбия, за да подпомогне стабилизацията на страната след убийството на Зоран Джинджич, предлагайки предоставянето на 40 млн евро вместо предвижданите 30 млн. Берлин реши да осигури и допълнителна помощ от 25 млн евро и следваща сума от 30 млн в заеми. Германският министър на икономическото развитие и сътрудничеството, Хайдемари Вичорек-Цойл, обяви предоставянето на новия пакет от помощи след разговорите си със сръбски представители в Белград, като посочи, че тази помощ е в знак на "подкрепа за новото правителство на Сърбия в усилията му за присъединяване към Европа". (АП - 27/03/03)
