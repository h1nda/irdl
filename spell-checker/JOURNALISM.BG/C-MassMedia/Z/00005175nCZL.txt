Тероризмът ще бъде победен, заяви Буш в Букурещ
24/11/2002
 
БУКУРЕЩ, Румъния -- Обръщайки се към огромното множество в Букурещ в събота (23 ноември), президентът на САЩ Джордж У. Буш отправи ясно послание, че свободните народи ще се противопоставят на тероризма и той ще бъде победен. Сравнявайки последния румънски диктатор Николае Чаушеску със Садам Хюсеин, Буш оцени високо смелостта на румънците, които се бориха за свободата и отхвърлиха диктатурата. По време на речта му, над Площада на революцията се появи дъга. "Вашата страна ... ще внесе морална чистота в нашия алианс", каза Буш на обгърнатата от дъгата тълпа, имайки предвид отправената през седмицата покана към Румъния за присъединяване към НАТО. "Вие цените свободата, защото сте живели без нея. Вие разбирате разликата между доброто и злото, защото сте видели лицето на злото". (АП - 24/11/02; АП, Ромпрес, Ройтерс, АФП - 23/11/02)
