Македонският министър на отбраната започва посещение в Турция
16/04/2003
 
СКОПИЕ, Македония -- Министърът на отбраната Владо Бучковски започна официално посещение в Турция във вторник (15 април). Той ще се срещне с турския си колега Вежди Гьонюл, за да обсъдят двустранното сътрудничество, по-специално разширяването на военно-техническата помощ за македонската армия.
Също във вторник, македонското правителство прие проект за участие в международната следвоенна коалиция за възстановяването на Ирак. Проектът ще бъде представен за одобрение в парламента през следващата седмица.
Междувременно, във вторник в Скопие се проведе среща на германска делегация с премиера Бранко Цървенковски, на която бяха обсъдени въпроси от областта на военното сътрудничество и Силите на ЕС за бързо реагиране в Македония. По-късно делегацията се срещна с външния министър Илинка Митрева, с която обсъдиха мерките за борба с организираната престъпност и корупцията.
В други новини, поради нарастващия натиск, президентът Борис Трайковски е решил следващата седмица да обясни пред парламента мотивите за решението си да амнистира двамата висши държавни служители, замесени в скандала с подслушването. (Дневник, Утрински весник, Вест - 16/04/03; MИА, Mакфакс, A1 TВ - 15/04/03)
