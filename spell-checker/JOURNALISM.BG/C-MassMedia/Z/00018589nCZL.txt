Гърция и Пакистан се договориха за засилване на двустранното сътрудничество
					16/05/2006
					 
						АТИНА, Гърция -- Гръцкият премиер Костас Караманлис и пакистанският му колега Шаукат Азиз се срещнаха в Атина в понеделник (15 май) и обявиха, че страните желаят да засилят двустранното политическо и икономическо сътрудничество. По време на посещението бе подписано двустранно споразумение за сътрудничество в областта на туризма. Караманлис каза, че са били обсъдени и въпроси, свързани с Ирак, Афганистан, Близкия изток и борбата срещу тероризма, както и с укрепването на регионалното сътрудничество и стабилността на Балканите. (Катимерини - 16/05/06; AНA, EРT - 15/05/06)
