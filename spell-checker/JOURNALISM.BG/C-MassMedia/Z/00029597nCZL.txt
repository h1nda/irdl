Посланикът на САЩ в Албания заяви, че страната ще бъде член на НАТО до седмици
					13/03/2009
					 
						ТИРАНА, Албания -- Посланикът на САЩ в Тирана Джон Уидърс заяви, че Албания скоро ще се присъедини към НАТО като пълноправен член и ще защитава себе си и своите партньори. Очаква се Албания да се присъедини към Алианса на срещата му на върха в Страсбург-Кел в началото на април.
						Други новини -- В четвъртък (12 март) посланикът на ОССЕ Роберт Бош призова всички албански граждани да подадат заявления за новите лични карти. Бош отправи апела по време на посещение в общински център в Тирана заедно с омбудсмана Емир Добяни.
						Също в четвъртък парламентът прие президентски указ, с който назначава Ардиан Турку за нов министър на туризма, културата, младежта и спорта. Депутатите одобриха също така отстраняването от поста на бившия министър Или Панго, който бе уволнен, след като миналата седмица по телевизията бе излъчен видеозапис, разкриващ как той иска сексуални услуги от две млади жени срещу работа.
						Други новини -- Главният прокурор Ина Рама съобщи в четвъртък, че разследването на миналогодишните експлозии на боеприпаси в Гердец е завършило и че нейната служба скоро ще изпрати делото в съда. В неделя страната ще отбележи първата годишнина от смъртоносните взривове. (Balkan Web, Телеграфи, Нюз 24, Алсат, Шекули, Би Би Си, Топ Чанъл, Клан - 12/03/09)
