Експерти на НАТО оценяват ситуацията в Македония
13/12/2002
 
СКОПИЕ, Македония -- Екип от експерти от Генералния щаб на натовските съюзнически военно-въздушни сили за Северна Европа започна в четвъртък (12 декември) преглед за оценка на ситуацията в Македония, който ще продължи четири дни. Това се извършва в съответствие с индивидуалната програма за партньорство между НАТО и Македония.
Също в четвъртък, полицията в Скопие задържа българския милионер Иван Миронов по нареждане за международно издирване, издадено от Интерпол. Той е обвинен в източването на повече от 80 млн щатски долара от необезпечени заеми, докато е бил директор на фалиралата сега Балканбанк. (МИА, Медиапул, БТА - 12/12/02)
