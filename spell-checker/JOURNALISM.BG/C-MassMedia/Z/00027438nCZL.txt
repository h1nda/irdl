Грузия е готова за мирни преговори, които да се проведат в България
					18/08/2008
					 
						СОФИЯ, България – Грузия разглежда като положително предложението на България да бъде домакин на бъдещи мирни преговори с Русия за ситуацията в Южна Осетия, заяви в неделя (17 август) заместник външният министър Милен Керемеджичев пред Българското национално радио при завръщането си от Тбилиси. Идеята обаче е само в ранен стадий и още няма потвърждение от Москва. Друга инициатива на българските власти е Бургас да бъде пристанище за координиране на помощите, изпращани за Грузия. Властите са одобрили над 40 тона помощи за Грузия, количество, което отстъпва само на обявеното от Съединените щати. България не е заявила досега ясна позиция по конфликта, освен че призова за прекратяване на насилието. (Монитор, Булфакс, БНР - 17/08/08)
