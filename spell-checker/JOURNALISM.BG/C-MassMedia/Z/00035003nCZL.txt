Двама турски войници бяха убити в сблъсъци с ПКК
					20/06/2010
					 
						АНКАРА, Tурция -- Дванайсет турски войници загинаха в сблъсъци с обявената извън закона Кюрдска работническа партия (ПКК) от събота (19 юни) насам. Девет от жертвите загинаха при нападение срещу военен пост близо до границата с Ирак. Според военните 12 членове на ПКК са били убити в сблъсъка. По-късно в събота двама турски войници бяха убити от мина, за която се смята, че е била поставена от терористичната групировка. Рано в неделя още един войник бе убит, а друг - ранен при нападение срещу турски военни казарми в Източна Турция. ПКК пое отговорността и предупреди, че планира да осъществи подобни атаки в различни части на страната. 
						В петък армията съобщи, че най-малко 130 членове на ПКК са били убити в Турция и при въздушни нападения срещу мишени на ПКК в Ирак през март. Четирийсет и трима турски войници са били убити за същия период. (AФП - 20/06/10; AФП, Хюриет, Aнадолска информационна агенция, Би Би Си - 19/07/10, Cи Ен Ен - 18/06/10)
