Задържан хърватски репортер бе освободен
					07/09/2006
					 
						ЗАГРЕБ, Хърватия -- Скандалният репортер Домагой Маргетич, който бе задържат от полицията миналия месец по искане на трибунала на ООН за военни престъпления, бе освободен в сряда (6 септември). Адвокатът му Велико Милиевич заяви, че решението е било издадено след изтичане на 30-дневния срок на задържането. Маргетич е бил арестуван на 4 август след като е пренебрегнал разпореждане, издадено от Хагския трибунал. Както се съобщава, причината за това е публикуването в собствения сайт на Маргетич на списък от 102 защитени свидетели в процеса срещу военен престъпник, босненския хърватин генерал Тихомир Блашкич. (ХРТ, Index.hr, ХИНА - 06/09/06)
