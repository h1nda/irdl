Турция пусна на свобода кюрдска активистка
					25/07/2007
					 
						АНКАРА, Турция -- Във вторник (24 юли) прокуратурата разпореди де бъде освободена известна кюрдска активистка, след като тя спечели депутатско място в неделя. Себахат Тунчел бе осъдена по обвинения в принадлежност към терористичната група Кюрдска работническа партия. Тя бе освободена, защото по закон има имунитет срещу съдебно преследване за периода, през който е депутат. Присъдата й може отново да влезе в сила след изтичането на мандата й в парламента.
						Други новини -- Лидерът на опозиционната Републиканска народна партия (РНП) заяви, че няма да се оттегли, въпреки тежката загуба на РНП на изборите в неделя. Дениз Байкал заяви, че не вижда причина да подава оставка като лидер на партията, макар че някои нейни членове го призоваха да се оттегли. (Заман, Javno.hr - 25/07/07; Ройтерс, Екатимерини, АП, Анадолска информационна агеция, Файненшъл Таймс - 24/07/07)
