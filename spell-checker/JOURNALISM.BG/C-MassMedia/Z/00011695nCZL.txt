Гърция и Румъния завоюват олимпийски злато 
					
				
					18/08/2004
				
				 
					
							АТИНА, Гърция -- Илиас Илиадис от Гърция спечели златен медал по джудо в категория до 81 кг, побеждавайки украинеца Роман Гонтюг на финала във вторник (17 август). Румънският отбор по гимнастика надигра с лека разлика САЩ и спечели втория пореден златен олимпийски медал. В плуването румънката Камелия Потеч победи на финала на 200 м свободен стил за жени. 
						
					
							Американският отбор по баскетбол едва се наложи над Гърция в едно от централните спортни събития за деня. Шест минути преди края САЩ водеха с 62:61, преди да дръпнат напред и спечелят със 77:71. Междувременно баскетболният тим на Сърбия-Черна Гора победи с незначителна разлика Италия - 74:72. 
						
					
							Други новини: Гръцките спринтьори Костас Кендерис и Катерина Тану заявиха в сряда, че се оттеглят от Игрите. Двамата обявиха решението си след като се явиха пред Трибунала на Международния олимпийски комитет, за да дадат отговор на твърденията, че умишлено са пропуснали задължителния допинг тест миналата седмица. И двамата категорично заявяват, че са невинни. (АНА, Си Ен Ен, - 18/08/04; Ройтърс, АФП, АП, МПА, Ромпрес, Медиафакс – 17/08/04)
