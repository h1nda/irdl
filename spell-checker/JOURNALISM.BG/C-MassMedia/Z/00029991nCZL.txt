Инцко заяви, че конституционните промени не са условие за членството на БиХ в ЕС
					20/04/2009
					 
						САРАЕВО, Босна и Херцеговина (БиХ) -- Върховният представител Валентин Инцко заяви в неделя (19 април), че конституционните промени в БиХ не са условие за закриване на Службата на върховния представител или за присъединяването на страната към ЕС. В интервю за радиото на Федерация БиХ (ФБиХ) Инцко заяви, че доказателството, че конституционните промени са възможни, ще бъде добър знак, че "нещата могат да се придвижат напред". Докато се водят преговори за поправките, "логиката, че някои печелят, а някои губят, трябва да бъде забравена", добави той и подчерта, че конституцията трябва "да направи държавата по-ефективна". (Taнюг, Б92, РТВБиХ - 19/04/09)
