Албания подписва меморандум с МВФ
08/01/2003
 
ТИРАНА, Албания -- Министър-председателят Фатос Нано и представители на МВФ подписаха меморандум за икономическата и финансова политика, който е част от тригодишна програма за намаляване на бедността и подобряване на благосъстоянието. Според Нано меморандумът утвърждава политиката на икономическа и социална стабилност и представлява важен ангажимент към МВФ. В документа за 2003 г. се предвижда икономически ръст от 6 процента, инфлация от 2 до 4 процента и бюджетен дефицит от 6,5 процента. Също във вторник, Нано се срещна с президента Алфред Моисиу, за да обсъдят сътрудничеството между управляващите и опозиционните партии в държавнитe институции. (ATA, Албанска ТВ - 07/01/03)
