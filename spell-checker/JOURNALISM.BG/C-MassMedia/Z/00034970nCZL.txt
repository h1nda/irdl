Албания ще създаде структура за репатриране 
					16/06/2010
					 
						ТИРАНА, Албания -- Правителството ще създаде специална структура, която ще се занимава с репатрирането на граждани от Европа, което е ключово изискване, преди ЕС да предложи на Албания безвизови пътувания. На заседание на кабинета във вторник (15 юни) министър-председателят Сали Бериша каза, че съществува специфичен проблем с репатрирането на албанци, имайки предвид албанците от Македония и Сърбия, които са поискали политическо убежище в някои страни от ЕС, след като Сърбия, Македония и Черна гора бяха включени "белия" шенгенски списък. Преди Брюксел да вземе решение, Албания трябва да увеличи усилията си в борбата срещу корупцията и да приеме закон, който да позволява на властите да конфискуват собственост на престъпници. (Би Би Си, Шекули, Топ Ченъл, Телеграфи - 15/06/10)
