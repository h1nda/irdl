Пратеникът на ООН заяви, че е необходим спешен компромис в спора за името между Гърция и Македония
					20/04/2008
					 
						АТИНА, Гърция -- Пратеникът на ООН в спора за името между Македония и Гърция Матю Нимец заяви в петък (18 април), че е необходим спешен компромис за решаването на проблема колкото се може по-скоро. "Ние не сме готови да предложим решение, но аз мисля, че събитията през миналия месец хвърлят различна светлина върху цялата ситуация и подчертаха значението и неотложността от продължаване на преговорите за постигане на окончателен компромис", заяви Нимец след среща с гръцкия външен министър Дора Бакояни в Атина. Той обаче не посочи някакъв краен срок за решаването на проблема. 
						Бакояни заяви, че преговорите ще бъдат ускорени след предсрочните избори в Македония на 1 юни. Те бяха свикани след като Скопие не успя да получи покана за присъединяване към НАТО на неотдавнашната среща на върха на Алианса в Букурещ. Преди да замине за Атина, Нимец бе в Скопие, където се срещна с високопоставени ръководители за спора с името. (Дневник, AНА-MПА - 19/04/08; AФП, ДПА - 18/04/08)
