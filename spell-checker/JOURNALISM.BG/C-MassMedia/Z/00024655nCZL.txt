Италия призова Турция да се въздържа от трансгранична операция
					23/11/2007
					 
						ИСТАНБУЛ, Турция -- Италианският външен министър Масимо Д'Алема каза, че въпреки че Турция има право да се защитава срещу атаките на терористичната Кюрдска работническа партия (ПКК), тя трябва да прояви сдържаност относно каквато и да било трансгранична операция срещу лагери на ПКК в Северен Ирак. Д'Алема, който бе в Истанбул в четвъртък (22 ноември) за среща със своя турски колега Али Бабаджан, призова за провеждане на задълбочен диалог с Ирак за решаване на кризата по мирен път. 
						Междувременно вестник "Заман" съобщи в петък, че американските сили в Ирак са арестували двама от ветераните в ръководството на ПКК - Мурат Караилан и Джемил Байък - и се готвят да ги екстрадират в Турция. (Заман, Сабах - 23/11/07; НТВ, АП, Reporter.gr - 22/11/07)
