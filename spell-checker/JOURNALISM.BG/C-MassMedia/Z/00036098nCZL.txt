ПКК удължи с една седмица срока на прекратяване на огъня в Турция
					21/09/2010
					 
						АНКАРА, Турция -- Терористичната Кюрдска работническа партия (ПКК) обяви в понеделник (20 септември), че продължава с още една седмица обявеното едномесечно прекратяване на огъня, което трябваше да изтече в понеделник, за да наблюдава развоя на политическите събития. "До следващо изявление продължаваме примирието," каза говорителят на ПКК Рой Велат. Едно такова политическо събитие бе проведеният на 12 септември публичен референдум за редица конституционни реформи; поправките получиха солидна подкрепа от гласоподавателите. ПКК също така заяви, че подкрепя инициативата на кюрдски групи да бойкотират учебните занимания тази седмица -- първата от началото на учебната година -- с цел да се окаже натиск върху правителството да разреши образованието на кюрдски език за кюрдските деца. (Джумхуриет - 21/09/10; Гласът на Америка, Прес ТВ, АП - 20/09/10)
