Албания оценява високо подкрепата на ОССЕ за реформите в страната
28/01/2004
 
ТИРАНА, Албания -- Външният министър Кастриот Ислами се срещна във вторник (27 януари) с ръководителя на мисията на ОССЕ в Албания Осмо Липонен, за да обсъди двустранните връзки и сътрудничество в хода на реформите. Ислами изрази благодарност за подкрепата, оказвана от мисията на ОССЕ, особено за съдействието й при изработването на законопроекта за поземлената собственост и реституцията на земята, избирателните реформи и преструктурирането на публичната администрация.
Други новини: Италия обеща да подпомогне Албания в усилията й за борба с корупцията и организираната престъпност. Предложението бе отправено по време на среща между албанския премиер Фатос Нано и заместник-прокурора от италианската Служба за борба с мафията Франческо Мандой. (Albanian Daily News - 28/01/04; ATA - 27/01/04)
