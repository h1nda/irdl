Сърбия изправи заподозрени в тероризъм пред съда
					15/01/2008
					 
						БЕЛГРАД, Сърбия -- Общо 15 души, обвинени в принадлежност към радикална ислямистка уахабитска група, бяха изправени пред съда в понеделник (14 януари) в Белград по обвинения в организиране на терористични тренировъчни лагери и заговор за нападение на полицейски участък. Прокуратурата твърди също така, че групата е планирала убийството на мюсюлмански духовник по подозрения, че е американски шпионин. Повечето от членовете на групата бяха арестувани по време на поредица от операции в близост до Нови Пазар в населената с мюсюлмани област Санджак. Исмаил Прентич, смятан за лидер на екстремистите, беше убит в престрелка с полицията по време на една от операциите. Полицията откри пещера, пълна с пластични експлозиви и оръжия, за които се предполага, че принадлежат на групата. (АФП, Би Би Си, ЮПИ, АКИ, Танюг, РТС, Б92 - 14/01/08)
