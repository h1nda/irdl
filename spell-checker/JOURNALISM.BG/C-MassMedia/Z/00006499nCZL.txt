Хърватска и Сърбия-Черна гора започват съвместен контрол по морската граница
04/04/2003
 
ДУБРОВНИК, Хърватска -- Части на граничната полиция от Хърватска и Сърбия-Черна гора започнаха съвместен контрол по морската граница на полуостров Превлака в четвъртък (3 април). Областните полицейски служби на Дубровник-Неретва в Хърватска и Херцег Нови в Черна гора изпратиха по двама представители на патрулиращия кораб. Според плана, капитаните на съда ще се редуват на всеки два месеца. Страните подписаха споразумение за морски контрол и съответните протоколи през декември миналата година. (Хърватска - 03/04/03; 02/04/03)
