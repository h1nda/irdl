Българска митническа служителка арестувана за подкуп
		11/12/2005
		 
			СОФИЯ, България -- Висша служителка на българските митници бе арестувана, след като е била заловена да получава подкуп, съобщи вътрешното министерство в петък (9 декември). Снежана Димитрова, началник на митническия контролен пункт в Горубляне, близо до София, е била задържана, докато е вземала подкуп от около 5000 евро, за да прикрие данъчни и митнически нарушения за внос от Турция и Китай. Акцията е част от по-мащабна операция на Министерството на вътрешните работи, целяща да разкрие митнически и данъчни измами. (бТВ, Сега - 10/12/05)
