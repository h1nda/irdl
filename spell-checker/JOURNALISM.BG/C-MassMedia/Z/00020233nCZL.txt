Посредникът на ООН е песимистично настроен за постигането на компромис за статута на Косово
					10/10/2006
					 
						ХЕЛЗИНКИ, Финландия -- Едва ли ще се постигне компромисно решение за бъдещия статут на Косово, тъй като позициите на сърбите и етническите албанци са все така раздалечени, както и в началото на преговорите през февруари, каза главният посредник на ООН в понеделник (9 октомври). Той каза, че екипът му ще продължава да проучва всички сфери, в които може да се постигне споразумение. Международната общност иска косовският въпрос да бъде решен до края на годината, както подчерта в понеделник върховният представител на ЕС за външната политика и сигурността Хавиер Солана. 
						Също в понеделник сръбският президент Борис Тадич се срещна с командващия на Обединените въоръжени сили на НАТО в ЮИЕ адмирал Хари Улрих, като призова Алианса да осигури повече сигурност за сърбите и другите жители на Косово от неалбански произход. Срещата се проведе в Италия, където Тадич е на тридневно посещение. (Б92, ФоНет, Бета, Данас - 10/10/06; Ройтерс, AП, AФП, БиБиСи, ЮПИ, Танюг - 09/10/06)
