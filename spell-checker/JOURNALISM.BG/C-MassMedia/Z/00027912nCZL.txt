Експлозии на мини причиниха смъртта на четирима имигранти в Гърция
					30/09/2008
					 
						АТИНА, Гърция -- Четирима нелегални имигранти са загинали, след като са навлезли в минно поле в Североизточна Гърция след пресичането на границата с Турция, съобщиха представители на гръцкото министерство на отбраната в понеделник (29 септември). Войници са намерили четирите трупа, след като жители на близкото село Кастанеа са чули взривове рано сутринта в петък. Телата на четиримата мъже са били силно увредени и властите не са успели да ги идентифицират, но документите, носени от двама от тях, сочат, че това са били грузинци, заявиха представители на министерството. Минното поле е оградено и е ясно обозначено с табели. Властите заявиха, че вероятно четиримата не са забелязали предупрежденията поради тъмнината. (АНА-МПА, Катимерини, ЕРТ, СКАИ, Ройтерс - 29/09/08)
