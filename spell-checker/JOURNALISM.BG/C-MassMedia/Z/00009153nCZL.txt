Чуждестранни експерти по антитероризъм са пристигнали в София
23/11/2003
 
СОФИЯ, България -- Главният секретар на министерството на вътрешните работи генерал Бойко Борисов каза в петък (21 ноември), че чуждестранни експерти по антитероризъм са отседнали в София за разговори по въпроси на сигурността. Местните медии съобщиха, че експерти от САЩ, Великобритания, Израел и Турция са пристигнали в българската столица след смъртоносните терористични актове в съседна Турция. България започна да изпълнява всички препоръки, заяви Борисов.
В други новини, турският посланик в София Хайдър Берк каза пред местното радио "Дарик", че българските и турските служби за сигурност поддържат "много сериозно и тясно сътрудничество". Той добави, че няма данни за заплахи срещу България в контекста на терористичните актове в неговата страна. (Сега, Дневник, БTA - 22/11/03)
