Прокурорите от МНСБЮ поискаха изслушване на повече свидетели в процеса срещу Делич
					10/07/2007
					 
						ХАГА, Холандия -- Процесът срещу босненския мюсюлмански военновременен командир Расим Делич започна в понеделник (9 юли) в Хагския трибунал с искане от страна на прокуратурата за допускане на повече свидетели, както и да бъде удължено времето за изслушване на всеки свидетел. Хага определи броя на свидетелите, които да бъдат разпитани по делото на 55 души - половината от поисканото от прокурорите. "Ако от нас се иска да започнем процеса при тези условия, вероятният изход от делото ще бъде оправдателна присъда, ние не сме в състояние да докажем обвиненията си с 55 свидетеля", каза прокурорът Дарил Мундис. Делич е обвинен в изнасилване, изтезания и убийство на босненски хървати и сърби, извършени от войските под негово командване. Той заяви, че невинен по всички обвинения. (Дневни Аваз, Независне Новине - 10/07/07; РТРС, Фена, НТВ Хаят, ПБС, Ройтерс, АП - 09/07/07)
