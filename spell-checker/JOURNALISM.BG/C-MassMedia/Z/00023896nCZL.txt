Бакоянис заяви, че отношенията между Гърция и Турция са се подобрили
					14/09/2007
					 
						АТИНА, Гърция -- Външният министър Дора Бакоянис каза в четвъртък (13 септември), че гръцко-турските отношения са се подобрили значително през последните няколко години, и изрази надежда, че това ще продължи. Тя подчерта, че Гърция напълно подкрепя кандидатурата на Турция за интегриране в ЕС и че вярва, че тя ще укрепи регионалната стабилност и развитие. 
						Във връзка с отдавнашния спор с Македония за името на бившата югославска република тя настоя, че Атина не изключва възможността да упражни което и да е от своите права и възможности като член на НАТО и ЕС. С това тя отговори на забележката от сряда на македонския президент Бранко Цървенковски, който заяви, че Скопие ще се оттегли от преговорите по въпроса за името, ако Гърция блокира кандидатурата на Македония за НАТО. (Дневник - 14/09/07; Макфакс, A1 ТВ, Reporter.gr - 13/09/07)
