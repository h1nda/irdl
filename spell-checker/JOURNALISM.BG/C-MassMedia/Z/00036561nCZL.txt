Албанската полиция залови 100 кг марихуана
					01/11/2010
					 
						ТИРАНА, Албания -- Укрити в автомобил 100 кг марихуана са били конфискувани в събота (30 октомври) в Гирокастро, съобщиха от полицията в южния град. Лицето, което е превозвало наркотиците, е успяло да избяга. Властите обясниха, че трафикантът е пренебрегнал заповед да спре и е продължил да кара към Саранда. По-късно полицията открила автомобила и наркотиците, изоставени край пътя. (Balkan Web, Ора Нюз, Лаймфундит, Шекули - 31/10/10)
