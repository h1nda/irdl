Представители на НАТО разпитаха босненски сърбин, заподозрян в подпомагане на военнопрестъпници 
					19/12/2004
					 
						САРАЕВО, Босна и Херцеговина (БиХ) -- От щаб-квартирата на НАТО в БиХ съобщиха в петък (17 декември), че са разпитвали босненския сърбин Владимир Илич, който е заподозрян в подпомагане на обвинени военнопрестъпници в БиХ. В съобщението се казва, че Илич е бил арестуван от полицията на Република Сръбска (РС) в района Биелина. Босненско-сръбски съд преди това го бе осъдил задочно на 12 години затвор за убийство на полицай. 
						В други новини от събота, ЮФОР завършиха проверката на съоръжения на босненско-сръбската армия в Хан Пиесак в източна РС. Някои от съоръженията бяха запечатани. (Независне новине, ПБС БиХ - 18/12/04; Pincom.info, Фена, НТВ Хаят - 17/12/04)
