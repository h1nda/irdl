Нано обсъжда Косово с албански дипломати
31/08/2003
 
ТИРАНА, Албания -- На среща с албански дипломати в петък (29 август) премиерът Фатос Нано отрече твърдението, че неговото правителство е за формирането на Велика Албания, включваща Косово. Той също така призова сръбските бежанци да се завърнат в провинцията. В духа на заявлението на президента Алферд Мойсиу по-рано тази седмица Нано подкани албанските дипломати да работят за подобряване на имиджа на страната в чужбина.
Междувременно по въпроса за Косово, новият ръководител на ЮНМИК Хари Холкери напомни на етническите албанци и сърби, че решението за бъдещия статут на Косово ще бъде взето от Съвета за сигурност на ООН. Холкери също така критикува декларацията, приета миналата седмица от сръбският парламент, в която се потвърждават претенциите на Сърбия за суверенни права спрямо Косово. (AФП - 30/08/03; ATA, Албейниън Дейли Нюз, Би Би Си, AФП - 29/08/03)
