Премиерът на БиХ Спирич обмисля смяна на външния министър 
					02/08/2007
					 
						САРАЕВО, Босна и Херцеговина (БиХ) -- Някои действия на външния министър на БиХ Свен Алкалай вредят на страната, каза премиерът Никола Спирич за вестник "Незавсине Новине" в четвъртък (2 август). Той каза, че Алкалай изглежда следва политика, която само създава нови поводи за напрежение. "Имам чувството, че Алкалай се движи срещу всички останали," каза той. Конкретният повод за критиката бе решението на Алкалай да разпореди на министерството си да закупи 100 книги на арабски език на босненския мюсюлмански писател Нияз Дуракович, твърдейки, че прави това по молба на Харис Силайджич, босненския член на председателството. Спирич каза, че вече е водил един разговор с Алкалай, но без особен резултат. (Независне Новине - 02/08/07)
