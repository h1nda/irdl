Висши албански държавни служители са замесени в корупционна сделка
					19/09/2007
					 
						ТИРАНА, Албания -- Прокуратурата е разпоредила арестуването на заместник-министъра на транспорта Николин Яка и на осем други заподозрени в манипулиране на търговете за изграждане на голяма автомагистрала през последните два месеца. Арестуваните държавни служители включват Башким Камбери, генерален директор на пътищата в министерството на транспорта, и няколко служители с по-нисък ранг, както и трима бизнесмени. 
						Прокуратурата иска да разпита и външния министър Лулзим Баша, който преди това беше министър на транспорта. Той отрече да е извършил нещо нередно и отказа да сътрудничи на следствието. Във вторник (18 септември) министър-председателят Сали Бериша каза в парламента, че обвиненията в корупция са безпочвени. Въпросната автомагистрала свързва Кукеш и Дуръс. (Коха Йоне, Шекули - 19/09/07; АП, Ройтерс, 24-оре, Макфакс, Танюг, БИРН, Б92, Газета Шкиптаре, Коха Йоне - 18/09/07)
