Сърбия е по-близо до евроинтеграцията 
					25/10/2010
					 
						ЛЮКСЕМБУРГ -- Външните министри от ЕС се договориха в понеделник (25 октомври) да поискат от Европейската комисия да започне оценката на кандидатурата на Сърбия за членство в ЕС, но в същото време предупредиха, че по-нататъшният напредък на Белград ще зависи от неговото пълно сътрудничество с Трибунала за военни престъпления в Хага. „Съдействието на Сърбия по ключови въпроси като арестуването на двамата оставащи на свобода бегълци Ратко Младич и Горан Хаджич ще бъде най-убедителното доказателство за усилията на Сърбия и нейното сътрудничество”, се казва в съвместна декларация, цитирана от ДПА. Сърбия внесе своята кандидатура за членство миналия декември. (АФП, ДПА, Ройтерс, Блумбърг, Бета, Танюг, Б92 - 25/10/10)
