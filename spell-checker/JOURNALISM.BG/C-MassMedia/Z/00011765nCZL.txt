Съдът на ООН взе решение против разделянето на процеса на Милошевич 
					26/08/2004
					 
						ХАГА, Холандия – Трибуналът на ООН за военни престъпления обяви в сряда (25 август) решението си да не разделя процеса на Слободан Милошевич на две части. Съдиите разгледаха възможността за отделяне на делото за Косово от обвиненията, произтичащи от събитията в Босна и Херцеговина и Хърватия. Това би им позволило да издадат поне една присъда в доста близко време. Прокурорите и тримата адвокати, назначени да следят процеса, се възпротивиха на идеята. Съдиите заявиха, че фазата на защитата по процеса ще бъде възобновена на 31 август, съгласно приетия график. (Ройтерс, AФП - 25/08/04)
