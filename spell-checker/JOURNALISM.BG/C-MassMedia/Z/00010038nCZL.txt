Тленните останки на Трайковски бяха върнати у дома
04/03/2004
 
СКОПИЕ, Македония - В сряда (3 март) американски военен самолет прибра в Македония телата на президента Борис Трайковски и осемте души, които бяха на борда на самолета му по време на катастрофата близо до Мостар миналата седмица. Обществеността ще отдаде последна почит на Трайковски в четвъртък; а погребението ще се състои в петък. След това Конституционният съд ще вземе официално решение за прекратяване на президентския му мандат, за да се организират нови избори за президент. Междувременно екип от босненски, американски и македонски експерти, които разследват причината за катастрофата на самолета, решиха в сряда да изпратят черните кутии за анализ в Германия. Говорителят на НАТО в Македония Крейг Ратклиф предупреди да не се правят "прибързани заключения или ... да се търси изкупителна жертва". (Източници на СВП - 04/03/04; АФП, Си Ен Ен, Би Би Си, Пи Би Ес БиХ, A1 ТВ, МИА, Макфакс - 03/03/04)
