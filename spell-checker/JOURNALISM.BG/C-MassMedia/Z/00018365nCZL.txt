Специалният пратеник на ООН заяви, че преговорите, засягащи пряко статута на Косово, ще започнат най-рано през юли
					26/04/2006
					 
						БУДАПЕЩА, Унгария -- Специалният пратеник на ООН за преговорите за статута на Косово, Марти Ахтисаари, заяви във вторник (25 април), че преговорите, засягащи пряко статута на провинцията, ще започнат най-рано през юли. Изказването му бе направено по време на среща в Будапеща с унгарския външен министър Ференц Шомоди. Ахтисаари заяви, че техническите разговори относно децентрализацията, защитата на правата на малцинствата и икономическите проблеми трябва да приключат, преди да започнат каквито и да било преговори относно статута. 
						Други новини -- Ръководителят на ЮНМИК Сьорен Йесен-Петерсен приветства започването на работите по възстановяването на квартал "Ромска махала" в Митровица. Проектът предвижда построяване на жилищни блокове и къщи, където да могат да се завърнат разселените хора. (Политика - 26/04/06; Танюг - 25/04/06)
