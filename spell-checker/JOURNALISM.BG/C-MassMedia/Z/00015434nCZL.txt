Разговорите по реформата в полицията в БиХ ще продължат в средата на август
					31/07/2005
					 
						БАНЯ ЛУКА, Босна и Херцеговина (БиХ) -- Разговорите по ключовата полицейска реформа в БиХ ще продължат в средата на август и ще бъдат проведени на институционално ниво, бе съобщено в петък (29 юли) след проведена предишната нощ среща между върховния представител Пади Ашдаун, министър-председателя на БиХ Аднан Терзич и представители на правителствата на БиХ, Република Сръбска (РС) и Федерация БиХ. Ашдаун и Терзич предложиха срещата в четвъртък с цел договаряне на следващите стъпки в буксуващия процес на преструктуриране на полицията. Правителството на РС публукува заявление в петък, в което казва, че участниците са решили преговорите да включват само институциите на БиХ. Международните представители ще участват на следващите срещи, ако е необходима техническа помощ. Терзич заяви, че ако е необходимо, преговорите ще се водят ежедневно, докато не бъдат решени всички аспекти на реформата в полицията. Реформата е жизнено важна за започване на преговорите по споразумението за стабилизация и асоцииране с ЕС тази есен. (Дневни аваз - 30/07/05; Фена, РТРС, ПБС БиХ - 29/07/05)
