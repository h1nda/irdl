Чеку каза, че Косово ще обяви независимост в средата на февруари
					07/02/2008
					 
						ПРИЩИНА, Косово, Сърбия -- Бившият министър-председател Агим Чеку каза в сряда (6 февруари) пред словенската информационна агенция СТА, че въпреки че датата, на която Косово ще обяви независимост, все още не е определена, той вярва, че това ще стане някъде в средата на февруари. "Ние ще се сдобием с независимост, която ще бъде призната от Съединените щати и ЕС", каза Чеку. Признаване от други страни се очаква в рамките на 24 часа след обявяването й, добави той.
						Други новини -- Адмирал Марк Фицджералд, командващ на Южното крило на НАТО в Неапол, се срещна в сряда в Митровица с командващия на КФОР Гзавие Бу дьо Марнак и с кмета на Митровица Байрам Реджепи. Фицджералд отново потвърди готовността на НАТО да запази под контрол ситуацията със сигурността и подчерта, че успехът на процеса на определяне на статута зависи от начина, по който ще бъде подходено към положението в Митровица. (РТК, РСЕ, Телеграфи, Kosovalive, Balkanweb - 06/02/08)
