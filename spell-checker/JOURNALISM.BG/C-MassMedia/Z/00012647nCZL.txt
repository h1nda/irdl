Новина от последния час: премиерът на Македония Хари Костов подава оставка 
					15/11/2004
					 
						СКОПИЕ, Македония -- Премиерът Хари Костов връчи оставката си в понеделник (15 ноември) на председателя на парламента Люпчо Йорданоски. Костов заяви, че напуска поста поради разногласия с младшия коалиционен партньор - Демократичния съюз за интеграция(ДСИ). Според него липсва съгласие и екипен дух в правителството, което блокира прилагането на Охридското мирно споразумение. Костов обвини освен това ДСИ, че работи за своите национацалистически и вътрешнопартийни интереси, но не и в интерес на страната. Оставката на Костов трябва да бъде приета от парламента; ако бъде приета, президентът Бранко Цървенквоски може да посочи нов кандидат-премиер, без да свиква предсрочни избори. 
						Други новини: Процесът срещу четирима души, обвинени по т.нар. дело "Растански лозя" предстои да започне в Скопие. Бившият вътрешен менистър Любе Бошковски е обвинен в това, че е наредил да бъдат убити през 2002 г. седем имигранти, белязани като терористи, в предполагаем опит да бъде впечатлена позитивно международната общност. Бошковски е изправен като обвиняем и пред хърватски съд, тъй като притежава двойно гражданство.(МИА, Аи ТВ, Утрински вестник, Дневник, Вест - 15/11/04; A1 ТВ, Maкфакс - 14/11/04)
