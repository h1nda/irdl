Ново хърватско подразделение се готви за мисия в Афганистан
08/08/2003
 
ЗАГРЕБ, Хърватия -- В четвъртък (7 август) хърватското министерство на отбраната представи втория взвод военни полицаи, който ще се присъедини към международната мисия за поддържане на мира в Афганистан. Група от 12 офицери трябва да отпътува за Кабул в понеделник, а останалата част ще се включи в мисията на 27 август.
Също в четвъртък група от датски военни инспектори започна двудневно посещение в хърватските армейски дивизии в Загреб, Шишак, Карловац и Огулин. Министерството на отбраната съобщи, че инспекторите ще проверяват военна информация и ще прегледат провежданите в момента дейности по преструктуриране на армията. Мисията е в съответствие с Виенския документ от 1999 г., който разрешава на членовете на ОССЕ да правят три посещения годишно в Хърватия за контрол върху конвенционалните оръжия и разоръжаването. (ХИНА, ХРТ - 07/08/03)
