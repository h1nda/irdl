Турция е непреклонна по отношение на пълноправното членство в ЕС
					28/06/2009
					 
						БРЮКСЕЛ, Белгия -- Tурция е решена да извърши правните и политическите реформи, за да изпълни условията за присъединяване към ЕС като пълноправен член, заяви в петък (26 юни) премиерът Реджеп Тайип Ердоган след разговори с еврокомисаря по разширяването Оли Рен в Брюксел. Ердоган заяви, че неговата страна никога няма да се откаже от визията за пълноправно членство и отново отхвърли предложението на Франция и Германия за привилегировано партньорство. "Ние не можем да приемем това предложение. Нашата цел е пълноправно членство. Възможността за друга алтернатива е изключена", подчерта той. 
						Рен заяви, че Европейската комисия (ЕК) остава ангажирана с плана на ЕС за присъединяване на Турция. Той обаче предупреди, че Турция не трябва да забавя напредъка си в осъществяването на проевропейските реформи. (Aнадолска информационна агенция, Хюриет, Хабер Тюрк, AФП, ДПA, Би Би Си - 26/06/09)
