Германия призова българските медицински сестри да бъдат оправдани
					15/11/2006
					 
						ТРИПОЛИ, Либия -- Във вторник (14 ноември) външният министър на Германия Франк-Валтер Щайнмайер каза на либийския си колега Абделрахман Мохамед Шалгам, че ЕС ще следи с огромно внимание изхода от съдебния процес срещу петте български медицински сестри и палестинския лекар. Либия ги обвинява, че са заразили с ХИВ над 400 деца в болница в Бенгази. Обвиняемите бяха осъдени на смърт през 2004 г., но Върховният съд на Либия разпореди преразглеждане на делото. Очаква се новата присъда да бъде обявена на 19 декември. 
						"Отново се опитах ясно да посоча пред отговорните лица тук, че този проблем трябва да бъде решен. Много се надявам, че ще бъде взето решение, което да доведе до освобождаването на българските медицински сестри и палестинския лекар," каза Щайнмайер. Създаден е специален фонд за лекуване на децата, много от които са преместени в европейски болници. (АФП - 14/11/06)
