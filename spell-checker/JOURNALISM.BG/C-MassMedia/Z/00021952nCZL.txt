Ръководителят на ЮНМИК ще представи редовния си доклад за Косово през Съвета за сигурност на ООН
					19/03/2007
					 
						НЮ ЙОРК, Съединени щати -- Ръководителят на ЮНМИК Йоаким Рюкер трябва да представи в понеделник (19 март) редовния си подробен доклад за положението в Косово и за работата на администрацията на ООН там пред Съвета за сигурност на ООН в Ню Йорк. Документът, който съдържа информация за събитията в провинцията и за осъществяването на стандартите, поставени от международната общност, между ноември и февруари, ще бъде обсъден на закрито заседание. 
						В други новини се съобщава, че шефът по сигурността на ЕС Хавиер Солана е обсъдил решението на косовския проблем с лидера на опозицията Хашим Тачи в Брюксел в петък. Солана е изразил увереност, че преговарящите от страна на косовските албанци ще поддържат конструктивен подход до края на процеса. 
						Междувременно косовските власти заклеймиха нападението в неделя над римокатолическа църква в село Бинче. Съобщава се, че нападателите са проникнали в църквата със сила и са заплашили свещеник. (РТК, Газета Шиптаре - 19/03/07; Бета, Танюг, РТС, ФоНет - 18/03/07; Вечерне новости - 17/03/07; Танюг - 16/03/07)
