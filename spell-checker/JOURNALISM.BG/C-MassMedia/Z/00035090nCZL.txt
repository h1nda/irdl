Сърбия и ООН използват нова стратегия за партньорство
					27/06/2010
					 
						БЕЛГРАД, Сърбия – Външният министър Вук Йеремич и координаторът на ООН за Сърбия Уилям Инфанте подписаха нова петгодишна стратегия за партньорство в петък (25 юни) в Белград. Възлизаща на 250 милиона долара, тя ще подкрепи усилията на Сърбия за присъединяване към ЕС. След церемонията Йеремич заяви, че стратегията открива нова ера в сътрудничеството между Сърбия и ООН. “ООН се гордее , че Сърбия я смята за надежден партньор”, заяви Инфанте в отговор. Стратегията е съсредоточена върху три основни области - отговорно управление, устойчиво развитие и социално включване, и регионална стабилност и сътрудничество. (РТС, Бета, Taнюг, Б92 - 25/06/10)
