Бабакан: кюрдите трябва да се присъединят в борбата срещу ПКК
					06/05/2008
					 
						AНКАРА, Турция -- Турският външен министър Али Бабаджан приветства в понеделник (5 май) подновения диалог с иракските кюрди, но предупреди, че по-тесните връзки зависят от тяхната подкрепа в борбата на Турция срещу войнстващата Кюрдска работническа партия (ПКК). Иракският президент Джалал Талабани, иракският премиер Нури Ал-Малики и премиерът на кюрдската администрация в Северен Ирак, Нечирван Барзани, проведоха разговори миналата седмица с главния съветник на турския премиер Реджеп Тайип Ердоган, Ахмет Давутоглу. "Срещата се проведе в изключително позитивна атмосфера", каза Бабакан и добави, че това са били първите преки контакти между двете страни от две години. 
						Междувременно двама бойци на ПКК са били убити в понеделник от турската гранична полиция, докато са се опитвали да преминат през иракската граница вТурция. Сблъсъкът е станал близо до Улудере в провинция Сирнак, съобщи Генералният щаб в изявление, публикувано на неговия уебсайт. (Tъркиш Дейли Нюз, Хюриет, Заман - 06/05/08; AФП, Осведомителна агенция Анадолу - 05/05/08)
