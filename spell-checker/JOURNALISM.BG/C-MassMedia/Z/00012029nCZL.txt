Македонското правителство оцеля след гласуване на вот на недоверие 
					19/09/2004
					 
						СКОПИЕ, Македония – Македонското многоетническо правителство оцеля след гласуване на вот на недоверие в събота (18 септември). Три-четвърти от присъствалите депутати отхвърлиха вота, внесен от опозицията в началото на седмицата, обвинявайки правителството на премиера Хари Костов за провали във вътрешната и външната политика, забавяне на евро-атлантическата интеграция и влошаване на икономическото положение в страната.
						Междувременно проучване на общественото мнение, проведено от Трансперънси Маседония, отбелязва липса на прозрачност в работата на македонските правителствени институции, както и ограничен достъп на гражданите до информацията. Организацията представи резултатите от анкетата на пресконференция в петък (17 септември). 79% от 1200 души анкетирани са казали, че не са получили искана от тях информация, а 41% не са знаели, че свободният достъп до информацията е конституционно гарантиран в Македония. (Би Би Си, A1 TВ - 18/09/04; A1 TВ – 17/09/04)
