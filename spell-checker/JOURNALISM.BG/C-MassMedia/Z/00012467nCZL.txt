Солана поощрява процеса на преструктуриране на полицията в БиХ
					29/10/2004
					 
						БРЮКСЕЛ, Белгия -- Върховният представител на ЕС по въпросите на сигурността Хавиер Солана се срещна в четвъртък (28 октомври) с членове на Комисията по преструктуриране на полицията (КПП) в БиХ, оглавявана от председателя й Вилфред Мартенс. Солана насърчи усилията за преструктуриране на полицията и подчерта, че КПП разполага с исторически шанс да демонстрира пред ЕС, че БиХ гледа сериозно на дневния си ред за изпълнение на европейски реформи и в частност изграждане на ефективни полицейски сили, способни да прилагат законите и да се справят с престъпността. КПП бе натоварена да разработи единна структура на държавно ниво за полицията на БиХ. (ФЕНA, ПБС - 28/10/04)
