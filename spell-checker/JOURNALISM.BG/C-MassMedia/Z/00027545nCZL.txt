Трибуналът в Хага отложи процеса срещу сърбина Шешел
					27/08/2008
					 
						ХАГА, Холандия -- Във вторник (26 август) Трибуналът на ООН за военни престъпления отложи процеса срещу лидера на Сръбската радикална партия Воислав Шешел, докато апелативната камара не се произнесе по искането за съдебно преследване. Прокуратурата настоява, че Шешел, който бе поискал правото да води сам защитата си, трябва да има официален адвокат, който да го представлява. Шешел повтори във вторник, че ако това се случи, той няма да участва в процеса. Прокурорът Дарил Мандис каза във вторник, че процесът не може да продължи, докато “въпросите за сплашване на свидетели не намерят отговор и докато въпросът за защитника не бъде решен”. Отлагането се наложи въпреки по-раншното решение на съдебната камара да не се отлагат съдебните заседания, които трябваше да продължат във вторник. (Бета, Б92, РТС - 26/08/08)
