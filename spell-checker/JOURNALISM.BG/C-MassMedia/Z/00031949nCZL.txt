Хърватският кабинет одобри по-строги изисквания за ветераните от войната
					11/10/2009
					 
						ЗАГРЕБ, Хърватия -- Правителството подкрепи в петък (9 октомври) промените в закона за правата на ветераните от войната и предостави поправките за незабавно одобрение от парламента. Според поправките в бъдеще няма да има повече ветерани от войната, той като вече са минали 13 години от края на войната за независимост. Освен това ще има и много по-строги изисквания за отпускане на пенсии на лица, които вече са кандидатствали за статут на ветерани от войната. 
						Според премиера Ядранка Косор поправките се подкрепят както от партньорите от управляващата коалиция, така и от асоциацията на ветераните от войната. Една от главните новости е изискването за участие във войната за независимост в продължение на най-малко 100 дни, срещу една година понастоящем, за да бъде отпусната минимална пенсия, която възлиза на 45% от средната заплата за страната. (24 Сата, Дневник, Индекс, Javno.com, Национал, Вечерни Лист - 09/10/09)
