Сърбия-Черна Гора създава комитет по интеграцията в ЕС
31/07/2003
 
БЕЛГРАД, Сърбия-Черна Гора -- Премиерът на Черна Гора Мило Дюканович съобщи в сряда (30 юли), че правителството на Сърбия-Черна Гора ще създаде постоянен комитет, отговарящ за процеса на интеграция в ЕС. Съветът на министрите се очаква да одобри членовете на новата институция в четвъртък. Министърът на външната търговия на Сърбия-Черна Гора Бранко Луковач допълни, че комитетът основно ще следи изпълнението на реформите, определени от ЕС като предпоставки за подписване на споразумението за стабилизация и асоцииране (ССА). Съветникът в представителството на Европейската комисия в Белград Уилям Бланкерт каза, че ЕС няма да ратифицира ССА преди 2007 г. (РТС, Танюг, Бета - 30/07/03)
