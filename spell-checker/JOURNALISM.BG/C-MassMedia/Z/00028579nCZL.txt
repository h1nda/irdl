Хърватия и Словения предприеха действия за подобряване на отношенията
					03/12/2008
					 
						БРЮКСЕЛ, Белгия -- Във вторник (2 декември) Хърватия и Словения направиха крачка напред към преодоляването на отдавнашните разногласия помежду си. "Ние сме много близо до намирането на приемливо и за двете страни решение", каза хърватският външен министър Гордан Яндрокович след среща със словенския си колега Самуел Збогар в Брюксел. Збогар потвърди това и добави: "Ние постигнахме договореност по това как да подобрим взаимното доверие и уважение." Словения и Хърватия са в остър граничен спор от 1991 г., който забави преговорите за присъединяване на Хърватия към ЕС. (АФП, СТА, Явно, Вечерни Лист, Дневник - 02/12/08)
