Управляващата коалиция в Румъния ще ускори приемането на Кодекса на труда 
					22/02/2011
					 
						БУКУРЕЩ, Румъния -- Управляващата коалиция е решила да започне ускорена парламентарна процедура във връзка с Кодекса на труда в опит да ускори процеса на одобряването му, каза министър-председателят Емил Бок в понеделник (21 февруари). Процедурата представлява спешен метод за приемане на законопроекти без обсъждане и гласуване в парламента. Въпреки че процедурата ускорява процеса, тя дава и възможност на опозицията да инициира вот на недоверие срещу кабинета. 
						Междувременно профсъюзите обявиха в понеделник, че планират обща стачка на 28 февруари, когато се очаква президентът Траян Бъсеску да получи проектите за Кодекс на труда и Кодекс за социалния диалог и трябва да започне обсъждането на законопроекта. (Медиафакс, Котидианул, Реалитатя, Адевърул - 21/02/11)
