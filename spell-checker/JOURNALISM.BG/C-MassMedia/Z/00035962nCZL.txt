Косово получи 30 милиона евро от ЕК 
					09/09/2010
					 
						ПРИЩИНА, Косово -- Европейската комисия (ЕК) преведе 30 милиона евро на Косово по-рано този месец, съобщиха властите в Прищина в сряда (8 септември). Това е първата партида, помощи обещани от Брюксел на донорската конференция за Косово, проведена през юли 2008 г. Други 20 милиона евро бяха обещани като макрофинансова помощ, но ще бъдат изплатени, когато Косово изпълни стандартите на МВФ за поддържане на фискалната стабилност, прозрачност в провеждането на търгове и приватизацията. Като цяло ЕК обеща 508 милиона евро в подкрепа на институциите в Косово за социалното и икономическо развитие на страната. (Коха Диторе, Зери - 09/09/10; Коха, РТК - 08/09/10)
