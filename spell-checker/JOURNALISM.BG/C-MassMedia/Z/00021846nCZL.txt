Председателят на ЕП: "Хърватия може да стане членка на ЕС през 2009 г."
					09/03/2007
					 
						БРЮКСЕЛ, Белгия -- Председателят на Европейския парламент Ханс-Герт Пьотеринг каза в четвъртък (8 март) в Брюксел на хърватския премиер Иво Санадер, че е възможно Хърватия да стане членка на ЕС през 2009 г., като се позова на предстоящия доклад на докладчика на ЕП за Хърватия Ханес Свобода. Пьотеринг изрази задоволство от напредъка, който Хърватия е постигнала в процеса на присъединителните преговори. 
						Санадер се срещна още с еврокомисаря по разширяването Оли Рен, който отбеляза, че по време на техническите преговори с хърватските власти не са били отчетени големи проблеми. Рен обаче заяви, че преди да се вземе решение за конкретна дата за завършване на преговорния процес, следва да се разгледат още много други аспекти. (Вечерни Лист, Весник - 09/03/07; Хина - 08/03/07)
