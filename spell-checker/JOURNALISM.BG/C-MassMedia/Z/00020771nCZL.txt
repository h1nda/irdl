ЕК отхвърля основанията за безпокойство на Русия относно вноса на месо от България и Румъния
					27/11/2006
					 
						СОФИЯ, България -- Европейската комисия (ЕК) ще изпрати екип от експерти в Москва, за да бъде изяснен наскоро повдигнатия въпрос за качеството на месните продукти, произведени в България и Румъния, които след присъединяването на двете страни към Съюза през януари ще се продават като внос от ЕС. Филип Тод, говорител на еврокомисаря по здравеопазването Маркос Киприану, заяви пред българската държавна информационна агенция БТА в петък (24 ноември), че Русия няма основания да налага забрана върху вноса на месо от ЕС. В неделя българският външен министър Ивайло Калфин окачестви опасенията на Москва за качеството на българското месо като напълно неоснователни. (Котидианул - 27/11/06; Медиапул - 26/11/06; БНР, БТА - 24/11/06)
