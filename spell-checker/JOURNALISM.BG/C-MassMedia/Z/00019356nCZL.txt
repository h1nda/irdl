Лидерите на Сърбия и Косово се срещнаха за първи път
					24/07/2006
					 
						ВИЕНА, Австрия -- Президентът на Сърбия Борис Тадич и премиерът Войслав Кощуница се срещнаха със своите колеги косовски албанци Фатмир Сейдуи и Агим Чеку във Виена в понеделник (24 юли) за преговори по бъдещия статут на провинцията. Пратеникът на ООН Марти Ахтисаари председателства сесията.
						Двете страни потвърдиха становищата си по бъдещия статут на Косово. Сейдиу заяви, че косовските албанци очакват провинцията да стане независима до края на тази година и че те искат процеса по решаване на статута да бъде открит, прозрачен и мирен. Тадич заяви, че косовските албанци не отстъпват от искането си за пълна независимост и проявяват нежелание за преговори, докато Кощуница заяви, че Сърбия няма да приеме загубата на 15 процента от своята територия, която да влезе в границите на нова държава. 
						Заместникът на Ахтисаари, Алберт Рохан заяви, че международната общност желае статутът да бъде определен чрез диалог и разбирателство. Това обаче зависи от усилията на двете заинтересовани страни, добави той. (AП, AФП, Бета, Б92, Ройтерс, Танюг, Би Би Си, Данас, Победа, РТС - 24/07/06; Танюг - 23/07/06)
