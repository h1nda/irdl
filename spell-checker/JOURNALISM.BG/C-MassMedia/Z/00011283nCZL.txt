Българското правителство ще извърши промени в специалните служби
27/06/2004
 
СОФИЯ, България -- Правителството съобщи за предстоящи промени в ръководството на специалните служби. Министърът на вътрешните работи Георги Петканов направи заявление в събота (26 юни), в което казва, че генерал Валентин Петров ще бъде назначен за директор на Националната служба за борба с организираната престъпност. Той ще замени генерал Румен Миланов, който излиза в пенсия. Петканов съобщи, че генерал Димитър Владимиров е подал оставка като директор на Националната служба за охрана (НСО) след твърдения за връзки на служители на НСО с местни престъпни структури.
В други новини, правителството екстрадира в Сърбия миналата седмица Ненад Миленкович, известен член на Земунския клан. Той бе арестуван в София на 11 юни. В петък белградски съд обвини 13 предполагаеми членове на Земунския клан в търговия с наркотици и други престъпления. Те бяха арестувани по време на операции, проведени след убийството на сръбския премиер Зоран Джиндич миналата година. (бТВ, 24 Часа, БНT - 26/06/04; AП - 25/06/04)
