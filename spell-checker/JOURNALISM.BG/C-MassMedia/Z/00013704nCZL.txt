Новият началник на румънската полиция заявява, че препоръките на ЕС ще бъдат изпълнени
					24/02/2005
					 
						БУКУРЕЩ, Румъния -- Новият началник на полицията, Дан Фатулою, заяви на пресконференция в сряда (23 февруари), че ръководителите на съответните служби работят за гарантиране на изпълнението на реформите, препоръчани от ЕС. Фатулою, назаначен на поста в началото на февруари, заяви, че е изготвен проект на план за действие в седем конкретни направления.
						Също в сряда Асоциацията на румънските износители и вносители призова за оставката на управителя на националната банка заради покачването на леята. Румънската валута поскъпна с повече от девет процентни пункта спрямо еврото и щатския долар за по-малко от два месеца. (Найн о'клок, AП - 23/02/05)
