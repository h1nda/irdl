Турският премиер Ердоган призова да се сложи край на изолацията на Северен Кипър 
					10/06/2005
					 
						НЮ ЙОРК, Съединени щати -- Турският премиер Реджеп Тайип Ердоган каза в четвъртък (9 юни), че правителството му е "отчаяно" от факта, че Съветът за сигурност на ООН не облекчи икономическите ограничения, наложени на Севернокипърската турска република. Той отправи критика към съвета, че не е предприел действия по доклада от май 2004 г. на генералния секретар на ООН Кофи Анан, в който се препоръчваше да се вдигнат политическите и икономически санкции върху отцепилата се република. Ердоган беше в Ню Йорк за среща с Анан, след като се срещна с президента Джордж У. Буш в Белия дом. (Ройтерс - 09/06/05)
