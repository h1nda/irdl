На кюрдската "Рой ТВ" бе разрешено да излъчва в Германия
					20/05/2009
					 
						БЕРЛИН, Германия -- Съд отхвърли опита за отнемане на лиценза на кюрдската "Рой ТВ" за излъчване на предавания на германска територия, съобщиха медиите във вторник (19 май). Турските власти енергично критикуват базираната в Дания медия за излъчването в ефир на изявления на терористичната Кюрдска работническа партия (ПКК) и подбуждане към тероризъм. Вътрешното министерство на Германия обяви "Рой ТВ" за незаконна след оплакване от страна на Турция. Съд в Лайпциг обаче излезе с решение, че забраната няма да влезе в сила незабавно, тъй като може да бъде законно обжалвана. Излъчванията на кюрдски език на "Рой ТВ" обтегнаха отношенията на Турция с Дания, поради което Анкара първоначално се противопостави на кандидатурата на бившия датски министър-председател Андерс Фог Расмусен за поста генерален секретар на НАТО. (ДПА, Заман - 19/05/09)
