МГС похвали решението на Косово за отлагане на повишаването на заплатите 
					03/02/2011
					 
						ПРИЩИНА, Косово -- В сряда (2 февруари) Международната гражданска служба (МГС) приветства решение на правителството за отлагане на повишаването на заплатите в публичния сектор. Говорителят на МГС Анди Макгъфи каза, че това разчиства пътя за по-нататъшни преговори с МВФ за намиране на варианти за въвеждане на повишенията на по-късен етап. „МГС винаги е държала на спазването на законите и прилагането на правилни процедури. И, разбира се, на спазването на принципа за добро управление на бюджета”, каза Макгъфи. Правителството в оставка обеща предизборно в началото на декември да повиши заплатите в публичния сектор с 30 до 50 %, което би се отразило на около 70 000 души, заети в сектора. (Клан Косова, Кохавижън, Телеграфи, РТК - 02/02/11)
