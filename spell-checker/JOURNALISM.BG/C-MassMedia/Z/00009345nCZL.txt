Хърватският кандидат-премиер Санадер поздрави САЩ за залавянето на Хюсеин
15/12/2003
 
ЗАГРЕБ, Хърватия -- Кандидат-премиерът Иво Санадер изпрати поздравително послание до американския президент Джордж Буш в неделя (14 декември) по повод залавянето на бивши иракски президент Садам Хюсеин. В писмото си Санадер пише, че арестуването ще има огромен положителен ефект върху бъдещето на Ирак и Близкия Изток. Той добавя, че новото правителство на Хърватия ще насърчава близките отношения с Вашингтон и ще вземе активно участие в международната борба срещу тероризма.
Други новини: хърватският президент Стипе Месич е в Москва, където ще се срещне с руския си колега Владимир Путин за втори път през тази година. Хърватската държавна информационна агенция ХИНА цитира дипломати, според които посещението потвърждава ролята на Месич за поддържане на политическата стабилност в региона. (Виесник - 15/12/03; ХИНА, ХРТ - 14/12/03)
