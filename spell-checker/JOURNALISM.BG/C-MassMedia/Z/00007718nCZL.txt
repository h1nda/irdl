Люксембург ратифицира ССА между Хърватия и ЕС
22/07/2003
 
ЗАГРЕБ, Хърватия -- Външното министерство съобщи, че Люксембург е единадесетата държава-членка, ратифицирала вече Споразумението за стабилизиране и асоцииране между Хърватия и ЕС. Три други страни - Белгия, Италия и Финландия- се очаква да сторят това в скоро време. Великобритания обаче заявява, че няма да поднови ратификационната процедура, докато Хърватия не започне пълноценно сътрудничество с Трибунал на ООН за военни престъпления. В изявление пред репортери в Загреб в понеделник (21юли) премиерът Ивица Рачан призова хърватския генерал от резерва Анте Готовина да се предаде. "Ако генерал Готовина не направи последната крачка, времето изтича както за него, така и за Хърватия," посочи Рачан. (Медиаскан - 22/07/03; ХИНА, Би Би Си, Хърватско радио - 21/07/03)
