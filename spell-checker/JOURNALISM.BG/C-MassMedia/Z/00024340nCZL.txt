Македонски полицай бе убит на границата с Косово
					25/10/2007
					 
						СКОПИЕ, Македония -- Македонски полицай загина, а други двама бяха тежко ранени при засада на въоръжени мъже в сряда (24 октомври). Тримата патрулирали край с. Танушевци, на 20 км северно от Скопие, когато стрелци открили огън с автоматични оръжия по техния автомобил. Организирано било преследване, но се смята, че нападателите са избягали в Косово. Танушевци бе център на метежа на етническите албанци в Македония през 2001 г. (Вечер, Дневник, Утрински Весник - 25/10/07; AП, Ройтерс, Макфакс, МИА, Б92, Бета, РТС, АНА-МПА, АФП, БМРР, ДПА - 24/10/07)
