Хърватските инвеститори и правителство печелят от продажбата на акции на ИНА 
					12/12/2006
					Само за четири дни 30 000 хървати си купиха акции, а страната е обхваната от нова треска за изкупуване на носещи печалба акции. 
					От Кристина Чук за Southeast European Times от Загреб – 12/12/06
 
					 
						
Над 1,5 млн. акции на хърватската петролна и газова компания ИНА бяха продадени за четири дни. [Гети Имиджис]
						След като по-рано този месец на Загребската фондова борса бяха продадени повече от 1,5 милиона акции на най-голямата хърватска петролна компания ИНА - донесли печалба от над 478 млн. щатски долара - правителството предложи на инвеститорите нови 2 % от акциите. Повечето от купувачите купуваха с пари в брой, докато само някои купуваха акции на кредит. Хората търсят бърза и лесна печалба. Условието за закупуване на акции на ИНА е представяне на доказателство за хърватско гражданство и ангажимент за задържане на акциите за срок от една година. 
						Отчитайки относително ниския жизнен стандарт в страната, основният въпрос може да бъде: "Трябва ли хората изобщо да купуват акции на ИНА?" 
						Тъй като ИНА е компания със стабилни финанси, някои спекулират, че покупката е добра дългосрочна инвестиция. Надеждите са големи, тъй като мнозина си спомнят финансовия успех на акционерите в началото на 80-те години. Все пак сегашната масова разпродажба на акции не остава без критики. Някои предупреждават, че тя може да подведе наивните инвеститори да купуват и продават. 
						Покупните цени са относително ниски и достъпни за дългосрочните инвеститори, но купувачите се оплакват, че дружеството остава държавна собственост. Правителството предложи благоприятни кредити за закупуване на акции при ниската цена от около 5 500 евро на пакет. Една акция струва 270 евро, а на хърватските инвеститори бяха предложени акции за 1,5 млн. евро. 
						По всички признаци разпродажбата на акции на ИНА идва в подходящ момент: спестовните сметки, чуждият капитал и общите банкови авоари растат. Що се отнася до приватизацията на ИНА, веднага щом държавната собственост бъде отстъпена, се очаква повишение на стойността на акциите.
