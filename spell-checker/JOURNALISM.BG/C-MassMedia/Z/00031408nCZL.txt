Сръбският министър на отбраната Шутановац се противопоставя на значителното съкращаване на КФОР
					25/08/2009
					 
						БЕЛГРАД, Сърбия -- В понеделник (24 август) министърът на отбраната Драган Шутановац настоя, че всяко решение за намаляване на числеността на персонала на КФОР трябва да бъде взето в сътрудничество със сръбските власти. Въпреки че призна, че ситуацията в сферата на сигурността в Косово се е подобрила напоследък, той предупреди, че организираната престъпност остава сериозно предизвикателство. Шутановац добави, че всяко значително намаляване на числеността на войските на КФОР би било неразумно. Генералният секретар на НАТО Андерс Фог Расмусен заяви на 13 август, по време на визита в Прищина, че КФОР ще се изтегли от Косово само ако ситуацията със сигурността позволява това. (Бета, РТС, Радио Сърбия, Танюг - 24/08/09)
