Сърбия ще подаде тази година заявление за членство в ЕС
					10/08/2009
					 
						БЕЛГРАД, Сърбия -- Директорът на Службата за евроинтеграция Милица Делевич заяви в неделя (9 август) за белградския всекидневник "Блиц", че правителството ще подаде заявлението на Сърбия за членство в ЕС до края на 2009 г. Тя добави, че Белград трябва да си осигури подкрепата на своите партньори в блока, за да ускори своя процес на интеграция в ЕС. 
						Делевич отказа да прогнозира кога вече подписаното с Брюксел Споразумение за стабилизация и асоцииране ще бъде деблокирано, но подчерта значението на пълното сътрудничество на Сърбия с Хагския трибунал за военни престъпления. Холандия настоява беглецът от правосъдието Ратко Младич да бъде арестуван, преди споразумението да влезе в сила. (Блиц, Б92, РТС - 09/08/09)
