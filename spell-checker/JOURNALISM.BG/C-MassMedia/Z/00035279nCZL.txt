Експерти на ЕС ще посетят Тирана, за да направят оценка на напредъка 
					13/07/2010
					 
						ТИРАНА, Албания -- Делегация от експерти на ЕС ще пристигне скоро в Тирана, за да направи оценка на усилията за присъединяване към безвизовия режим на пътувания на блока, потвърди службата на Европейската комисия в Албания в понеделник (12 юли). Няма изготвена официална програма за визитата. Делегацията ще определи дали местните власти полагат достатъчно усилия в областите на прилагането на закона, борбата с престъпността и корупцията и конфискуването на имущество, придобито от престъпна дейност. Констатациите ще бъдат взети предвид при изготвянето на окончателното решение относно готовността на Албания и Босна и Херцеговина да се присъединят към безвизовия режим, което се очаква до октомври. (Шекули, BalkanWeb - 12/07/10)
