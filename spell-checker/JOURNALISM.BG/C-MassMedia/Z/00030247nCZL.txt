БиХ погреба тленните останки на 33 жертви от войната
					13/05/2009
					 
						САРАЕВО, Босна и Херцеговина (БиХ) -- Тленните останки на 33 цивилни мюсюлмани, жертви на конфликта от 1992-1995 г., бяха погребани във вторник (12 май) в Братунац в източната част на страната. Около 3 000 души присъстваха на церемонията, включително мюсюлмански духовници, официални представители и роднини на жертвите. По оценки 603 мюсюлмани от района на Братунац остават в списъците на безследно изчезналите от времето на конфликта през 90-те години на 20-и век. (РТРС, БХРТ, Фена, АП, Ройтерс, БТА - 12/05/09)
