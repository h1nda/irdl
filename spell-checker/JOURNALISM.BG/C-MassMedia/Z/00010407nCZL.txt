Съветът за национална сигурност на България провежда заседание за положението в Кербала, Ирак
07/04/2004
 
СОФИЯ, България -- Президентът Георги Първанов ще свика извънредно заседание на Съвета за национална сигурност в сряда (7 април), за да обсъди напрегната ситуация в Кербала, Ирак, където са базирани български военнослужещи в рамките на международната коалиция. Съветът ще обсъди военните, политическите и дипломатическите дейности за гарантиране сигурността на контингента. От вторник насам местни бунтовници са ранили петима български бойци при отделни нападения. В друг район на Ирак бе убит български шофьор във вторник, когато конвоят му е попаднал под обстрел близо до южния град Насирия.
Други новини от вторник: телата на десет деца, загинали при автобусна катастрофа в Сърбия-Черна гора бяха откарани обратно в родния им град Свищов. Други две деца са все още в неизвестност. Четвъртък е обявен за ден на национален траур за децата, които са на възраст между 11 и 18 години. (Медиапул, Инфо Радио, Novinite.com, 24 часа, Труд, БНТ - 07/04/04; Ройтърс, AФП, AП - 06/04/04)
