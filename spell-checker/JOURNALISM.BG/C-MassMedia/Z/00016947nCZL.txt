БиХ, Хърватия и Сърбия ще си сътрудничат в развитието на превозите по река Сава
					14/12/2005
					 
						БРЪЧКО, Босна и Херцеговина (БиХ) -- БиХ, Хърватия и Сърбия подписаха във вторник (13 декември) тристранно споразумение за сътрудничество във възстановяването и развитието на корабоплаването и транспорта по р. Сава. Документът бе подписан в Бръчко. По официална оценка за финансирането на проекта ще са необходими около 15 млн. евро. 
						Други новини -- Хърватският президент Стипе Месич и сръбско-черногорският му колега Светозар Марович съвместно призоваха за запазване на безвизовия режим между страните им. Марович бе на еднодневно посещение в Загреб във вторник. (РТРС, ПБС БиХ, ХИНА, Бета - 13/12/05)
