В България започна военноморско учение с участието на шест страни
					04/07/2006
					 
						ВАРНА, България -- Четиридневно военно учение под названието "Бриз 2006" започна край Варна на българското Черноморие в понеделник (3 юли). В него участват шест страни -- България, Франция, Гърция, Италия, Турция и Съединените щати -- и целта му е да се подобрят координацията и възможностите за предоставяне на хуманитарна помощ при природни бедствия и катастрофи. 
						По-късно този месец друго военно учение, в което ще участват български, румънски и американски войници, ще се проведе в базата край Ново село в България и Капу Мидия в Румъния. (Сега - 04/07/06; БНР, Уеб сайт на българското правителство - 03/07/06)
