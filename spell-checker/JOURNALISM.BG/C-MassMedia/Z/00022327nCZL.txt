Бивш министър на туризма на РС бе арестуван за злоупотреби 
					23/04/2007
					 
						БАНЯ ЛУКА, Босна и Херцеговина (БиХ) -- Специалните прокурори на Република Сръбска (РС) съобщиха в петък (20 април) за арестуването на бившия министър на търговията и туризма на РС Борис Гаспар по обвинения в злоупотреби. Неговият бивш съветник Бранко Вранчич, заедно с Владимир Бабич, директор на Застрахователната агенция на РС, бяха арестувани по същите обвинения, свързани с приватизацията на търговския център "Бошки" в Баня Лука. 
						Други новини от петък -- Областният съд в Бръчко издаде 15-годишна присъда за военни престъпления срещу обвиняемия Коста Костич, но оправда другите двама обвиняеми по делото – Милош Милошевич и Рачо Симич. Тримата бяха обвинени в изнасилвания и убийства на 19 босненски цивилни в Бръчко през 1992 г. (Фена, РТРС, Фокус - 20/04/07)
