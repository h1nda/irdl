Албанската полиция засилва сътрудничеството си с Интерпол
					15/07/2009
					 
						ТИРАНА, Албания -- Началникът на полицията Ахмет Пренци се срещна с генералния секретар на Интерпол Роналд Ноубъл във вторник (14 юли), за да обсъди пътищата за засилване на сътрудничеството в борбата срещу организираната престъпност. Пренци каза, че миналата година албанските власти са увеличили петкратно броя на исканията за екстрадиране на издирвани престъпници. Той каза, че успехът на албанската полиция е свързан с въвеждането на съвременни технологии на граничните пропускателни пунктове, както и с по-добрата координация между държавните институции в борбата срещу незаконните дейности. Ноубъл, от своя страна, подкрепи предложение да се възложи на Тирана домакинството на международна конференция на Интерпол. (Дойче Веле, Нюз 24, Клан, Топ Нюз - 14/07/09)
