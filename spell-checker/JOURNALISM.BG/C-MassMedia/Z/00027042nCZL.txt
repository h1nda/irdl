Турската полиция задържа заподозрян за нападението срещу американското консулство
					11/07/2008
					 
						АНКАРА, Турция – В четвъртък (10 юли) полицията арестува заподозрения шофьор на автомобила, използван при нападението в сряда срещу консулството на САЩ в Истанбул, при което загинаха шест души, предадоха местните медии. Предполагаше се, че заподозреният е успял да избяга, след като полицията уби тримата му съучастници.
						Други новини -- Десет екстремисти от терористичната Кюрдска работническа партия (ПКК) и един селски пазач бяха убити в петък при сблъсъци в югоизточната провинция Шърнак, предаде Си Ен Ен Търк. Засега няма друга информация. (Сабах, Търкиш Прес, Евронюз, Си Ен Ен Търк, Хюриет - 11/07/08; Ройтерс - 10/07/08)
