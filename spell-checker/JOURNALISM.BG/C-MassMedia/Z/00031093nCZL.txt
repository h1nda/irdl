Хърватия уволни служители на железопътната компания
					29/07/2009
					 
						ЗАГРЕБ, Хърватия – Министърът на морето, туризма, транспорта и развитието Божидар Калмета е взел решение да освободи всички членове на управителния съвет на държавната железопътна компания, съобщиха местните медии във вторник (28 юли). Решението е било взето след съгласуване с министър-председателя Ядранка Косор. Калмета обеща да накаже отговорните лица за катастрофата миналата седмица, при която влак дерайлира край Сплит. При злополуката загинаха шестима души, а най-малко 50 бяха ранени. (ХРТ, ХИНА, Ютарни Лист, Пословни Дневник - 28/07/09)
