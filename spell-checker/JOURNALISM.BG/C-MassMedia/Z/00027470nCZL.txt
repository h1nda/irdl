Генералният секретар на ООН Бан отговори на македонското писмо за т.нар. малцинство в Гърция
					20/08/2008
					 
						СКОПИЕ, Македония -- Генералният секретар на ООН Бан Ки Мун отговори във вторник (19 август) на писмото на македонския премиер Никола Груевски, в което той моли международните институции да се ангажират с въпросите, засягащи т.нар. "македонско малцинство" в Гърция. В своето писмо Бан пише, че той знае, че вероятно съществуват други въпроси, които трябва да бъдат включени в дневния ред на преговорите между Скопие и Атина. Според него обаче решението на спора за името трябва да бъде на първо място и то ще проправи пътя за изграждането на по-добри отношения. Бан изрази увереност, че специалният пратеник на ООН за спора Матю Нимиц ще направи всичко възможно за намирането на решение на спора, който продължава повече от 16 години. (Макфакс, АНА-МПА, МРТ, Фокус - 19/08/08)
