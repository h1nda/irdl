Унгуряну представи доклад за дейността на Румъния като председател на Комитета на министрите към Съвета на Европа
					27/01/2006
					 
						СТРАСБУРГ, Франция -- В четвъртък (26 януари) румънският външен министър Михай-Разван Унгуряну представи пред Парламентарната асамблея на Съвета на Европа доклад за дейността на Румъния като председател на Комитета на министрите към Съвета на Европа. Шестмесечният мандат на страната започна през ноември. Като едно от важните постижения Унгуряну посочи подобряването на диалога и сътрудничеството между Съвета на Европа и ОССЕ.
						Също в четвъртък румънското правителство одобри 17 законопроекта за реформи в здравеопазването. Премиерът Калин Попеску Търичану предложи законопроектите да бъдат внесени в парламента за одобрение през февруари. (Найн о'клок - 27/01/06; Уеб сайт на Съвета на Европа, Уеб сайт на румънското правителство - 26/01/06)
