Съд в Косово осъжда бивш ръководител на бунтовниците
16/07/2003
 
ПРИЩИНА, Косово, Сърбия-Черна Гора -- В сряда (16 юли) съд в Косово изпрати в затвора известен ръководител на бившите бунтовници и три други лица, които са обвинени във военни престъпления, извършени по време на конфликта в периода 1998-1999 година. На първия процес за военни престъпления в Косово срещу бивши членове на разформированата АОК тричленен състав от международни съдии осъди Рустем Мустафа, известен и като "Реми", на 17 години затвор. Прокурорът в областта бе повдигнал срещу четиримата обвинения в изтезания на други етнически албанци, заподозрени в сътрудничество със сръбски официални представители по време на конфликта. Реми и други двама от подсъдимите бяха обвинени и в убийство на цивилни граждани. (Ройтърс- 16/07/03)
