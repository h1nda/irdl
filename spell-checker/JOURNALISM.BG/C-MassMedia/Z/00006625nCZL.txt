Албания и БиХ ще разширят двустранното сътрудничество
16/04/2003
 
САРАЕВО, Босна и Херцеговина (БиХ) -- Външният министър Младен Иванич и албанският му колега Илир Мета подписаха три споразумения за сътрудничество във вторник (15 април) - в областта на науката и образованието, както и на литературния обмен. Те подписаха също така протокол за премахването на визовия режим за лицата с дипломатически паспорти и с паспорти на държавни служители. Двамата подписаха и протокол за постоянно сътрудничество между двете външни министерства, който в най-скоро време ще доведе до подписването на споразумение за свободна търговия. (Национална телевизия на БиХ, Онаса, ФЕНА, Албанско национално радио - 15/04/03)
