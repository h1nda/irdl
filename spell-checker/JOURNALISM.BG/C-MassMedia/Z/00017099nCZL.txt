Ляич заяви, че Сърбия-Черна гора е заложница на Младич
					30/12/2005
					 
						БЕЛГРАД, Сърбия-Черна гора -- Федералният министър за човешки права и права на малцинствата Расим Ляич, който също е и председател на Националния съвет за сътрудничество в областта за военните престъпления, заяви, че Сърбия-Черна гора е заложница на един човек - обвиняемия Ратко Младич. В интервю в четвъртък (29 декември) за Би Би Си Ляич заяви, че страната би имала по-силна преговаряща позиция по всички въпроси, включително и преговорите по бъдещия статут на Косово, ако Младич бъде заловен. Министърът на отбраната Зоран Станкович изрази същото мнение, заявявайки, че Сърбия-Черна гора не може да се присъедини към евроатлантическите структури, без да изпълни задълженията си, свързани с военните престъпления. 
						Също в четвъртък, Хосе Ловерас, ръководител на Делегацията на Европейската комисия (ЕК) в Сърбия-Черна гора, даде пресконференция, заедно с Дейвид Гоуен, британски посланик в Сърбия и Черна гора. Те призоваха страната да покаже пълно сътрудничество по отношение на военните престъпления, да укрепи административния капацитет, да развие законодателната си рамка и да спазва и прилага Конституционната харта. (Политика - 30/12/05; Би Би Си, Б92, РТС, Танюг, Бета - 29/12/05)
