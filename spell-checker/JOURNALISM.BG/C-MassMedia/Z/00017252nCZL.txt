Сръбският министър на правосъдието обещава да засили борбата с корупцията на всички нива
					16/01/2006
					 
						БЕЛГРАД, Сърбия и Черна гора -- Сръбският министър на правосъдието Зоран Стойкович обеща в неделя (15 януари) да засили борбата с корупцията, заявявайки, че правителството е решено да се бори с нея на всички нива. Според Стойкович приемането на национална стратегия срещу корупцията, плановете за действие и редицата приети закони са създали достатъчна нормативна база в тази област. Същевременно обаче той разкритикува работата на съдебната власт, намеквайки, че тя е незадоволителна. Той каза още, че от всеки съдия или прокурор, за когото се докаже, че е приел подкуп или е злоупотребил със служебното си положение, ще бъде търсена отговорност както от всеки обикновен гражданин. (РТС - 16/01/06)
