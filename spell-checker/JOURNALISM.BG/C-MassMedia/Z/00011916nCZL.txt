Според Барние Франция разглежда Албания като източник на стабилност на Балканите 
					08/09/2004
					 
						ТИРАНА, Албания -- Френският външен министър Мишел Барние определи Албания като източник на умереност и стабилност на Балканите след срещата си с премиера Фатос Нано във вторник (7 септември). Барние каза, че Тирана има положителен принос за регионалната политика. Той обеща подкрепата на Франция за интеграцията на Албания в европейските структури. 
						Също във вторник албанският президент Алфред Мойсиу се срещна с новия шеф на УНМИК Сьорен Йесен-Петерсен. Мойсиу посочи, че определянето на статута на Косово е от жизнено важно значение за регионалната стабилност. Според Йесен-Петерсен целта е многоетническо Косово, където са защитени правата на малцинствата. (Албейнън дейли нюз - 08/09/04; АТА - 07/09/04)
