Очакват се санкции срещу БиХ заради провала на реформата в полицията
					16/10/2007
					 
						БРЮКСЕЛ, Белгия -- Съветът за прилагане на мира ще заседава на 30 октомври относно санкциите, които възнамерява да наложи заради неуспеха на политиците в Босна и Херцеговина (БиХ) да постигнат споразумение за провеждането на реформа в полицията. Върховният представител Мирослав Лайчак се срещна с шестчленната Контактна група в Брюксел в понеделник (15 октомври), като призна, че неуспехът през изминалата година не може да бъде отречен. Той заяви, че по-голяма част от вината пада върху политическите лидери на РС, които според него са пренебрегнали напълно трите принципа на ЕС, одобрени по-рано в процеса.
						В понеделник в Люксембург външните министри от ЕС приключиха своята среща с публикуването на изявление за пълна подкрепа на Лайчак и неговите усилия за прилагане на реформите в БиХ. Съветът на ЕС отново подчерта, че споразумението за реформа в полицията в съответствие с трите принципа на ЕС остава основно изискване към БиХ за подписването на Споразумение за стабилизация и асоцииране с ЕС. (Дневни Аваз, Независне Новине - 16/10/07; Фена, РТРС, НТВ Хаят - 15/10/07)
