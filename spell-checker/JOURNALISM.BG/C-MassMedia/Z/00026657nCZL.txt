Базираната в Сараево МКИЛ предложи да сподели опита си в идентифицирането на жертви в световен мащаб
					04/06/2008
					 
						САРАЕВО, Босна и Херцеговина (БиХ) -- Базираната в Сараево Международна комисия за изчезналите лица (МКИЛ) заяви, че иска да сподели в световен мащаб своя опит и да стане център за идентифициране на изчезнали лица. "Всъщност ние разполагаме с най-голямата лаборатория за идентифициране на хора в света", каза за "Ройтерс" ръководителят на МКИЛ Катрин Бомбергер във вторник (3 юни). Тя добави, че експертният опит и възможностите на МКИЛ могат да помогнат за процеса на идентифициране и в други раздирани от войни държави, като Ливан, Колумбия и Ирак, както и да помагат при преодоляване на последствията от природни бедствия, като цунамито в Азия и урагана "Катрина". В БиХ МКИЛ е идентифицирала 11 000 от общо 17 000 тела, ексхумирани от масови гробове. (Ройтерс - 03/06/08)
