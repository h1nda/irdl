Президентско вето помрачава перспективите за Ердоган
20/12/2002
Президентско вето нанесе удар върху надеждите на лидера на Партията на справедливостта и развитието Реджеп Тайип Еродган да стане премиер.
(Радио Гласът на Америка, Гардиън - 20/12/02; АП, Ройтерс, БиБиСи, СиЕнЕн - 19/12/02)
 
 
Наложеното в четвъртък (19 декември) вето от турския президент Ахмед Недждет Сезер върху конституционните промени, нанесе удар на надеждите на лидера на Партията на справедливостта и развитието (ПСР) Реджеп Тайип Ердоган да стане премиер. Промените бяха внесени за разглеждане миналата седмица. Въпреки че ПСР обяви, че ще ги гласува отново без по-нататъшни обсъждания, все още съществуват пречки Еродаган да заеме поста в случай, че Сезер реши да свика референдум или да ги оспори пред Конституционния съд.
Конституционните промени щяха да премахнат ограниченията, които не позволяваха на Ердоган да бъде избиран в парламента заради присъда от 1999 г. за подклаждане на религиозна нетърпимост. Според Турската конституция, само член на парламента може да стане премиер. 440 от 550-те депутати в парламента, включително много от членовете на опозиционната Републиканска народна партия гласуваха за промените. По този начин ПСР има необходимата подкрепа да отмени президентското вето.
В момента премиерският пост се заема от Абдула Гюл, но всички приемат Ердоган за фактически лидер на страната. ''Ние трябва да имаме предвид решението на президента, но парламентът ще направи каквото трябва и ще гласува по същия начин'', заяви заместник-председателят на ПСР Хаяти Язиджи по повод ветото на президента.
Сезер се противопостави на законовите промени с аргумента, че конституцията не може да бъде променяна заради определено лице. "Ясно е, че конституционните промени са продиктувани от субективни, конкретни и лични цели", каза президентът. Но президентската канцелария има ограничени пълноощия, които няма да позволят на Сезер отново да наложи вето.
Ако Сезер оттегли ветото си и подпише спорните законови промени, Ердоган ще може да участва в изборите в югоизточната провинция Сиирт в началото на следващата година, да стане член на парламента през февруари и да замени Гюл на премиерския пост. Ноемврийските избори в Сиирт бяха анулирани поради нередности и бяха насрочени нови избори.
Но шансовете на Ердоган за спечелване на високия пост ще бъдат помрачени, ако Сезер реши да свика референдум или да внесе иск. И по двата сценария за вземането на решене са необходими няколко месеца и крайният резултат не може да се очаква преди изборите в Сиирт.
И така, въпреки че Ердоган е почти сигурен, че ще спечели референдума, пътят му към парламента и съответно към премиерския пост би бил блокиран.
