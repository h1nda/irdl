Двама войника загиват при нападение срещу губернатор в Турция
09/07/2003
 
АНКАРА, Турция -- Двама войника загинаха, а трети бе ранен, когато десетина предполагаеми кюрдски бунтовници откриха огън във вторник (8 юли) срещу конвой, в който е пътувал губернаторът на югоизточна провинция в страната. Али Джафер Акюз, губернатор на провинция Тунджели, не е пострадал. След инцидента около 5000 войници с подкрепа от въздуха са претърсили района. Президентът Ахмет Недждет Сезер осъди нападението и препотвърди решимостта на правителството да противодейства срещу всички заплахи за националното единство. (АП, Ройтърс, АФП, Анадолска агенция, НТВ, ТРТ 2 - 08/07/03)
