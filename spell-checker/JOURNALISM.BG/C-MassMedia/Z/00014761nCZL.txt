Косово приема нови пощенски кодове; Белгия обещава помощ в реформите
					01/06/2005
					 
						ПРИЩИНА, Косово, Сърбия и Черна гора -- Косово прие във вторник (31 май) нова система на пощенски кодове за ускоряване на пощенските доставки. Отсега нататък Прищина ще ползва като нов код 10000, вместо стария югославски код 38000. Новата система е одобрена от юридическата служба на ЮНМИК.
						Други новини: По време на посещение в Прищина във вторник белгийският външен министър Карел де Гухт обеща, че Брюксел ще предостави финансова помощ за осъществяване на реформата в местното самоуправление в Косово. Де Гухт се срещна с ръководителя на ЮНМИК Сьорен Йесен-Петерсен, както и с косовския президент Ибрахим Ругова и премиера Байрам Косуми. (AП, Танюг, КосоваЛайв, Бета - 31/05/05)
