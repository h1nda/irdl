Гръцката опозиция отхвърли плановете за нови мерки за строги икономии 
					25/05/2011
					
						АТИНА, Гърция -- Във вторник (24 май) опозиционните партии отхвърлиха новата данъчна политика и плановете за приватизация, обявени от правителството в опит за преодоляване на кризата с дълга на страната. Министър-председателят Георгиос Папандреу започна нов кръг от разговори, имащи за цел да убедят лидерите на партии в неотложната необходимост от мерките. Неговите усилия обаче бяха остро разкритикувани от опозицията. „Няма да се съглася с рецепта, която е доказан провал”, заяви лидерът на партията "Нова демокрация" Антонис Самарас. Поставена под натиск от ЕС и международните пазари, управляващата ПАСОК обяви, че ще проведе „извънредни” приватизации и ще въведе нова данъчна политика с надеждата да бъдат събрани допълнително 1,6 милиарда евро тази година. (Етнос, Елефтеротипия - 25/05/11; Мега ТВ - 24/05/11)
