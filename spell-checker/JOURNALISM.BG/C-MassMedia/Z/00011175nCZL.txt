СФОР проверява босненския сръбски телеком
17/06/2004
 
БАНКЯ ЛУКА, Босна и Херцеговина (БиХ) -- Силите на СФОР обискираха в сряда (16 юни) офисите на "Телеком Сръпска" в Баня Лука. Говорител на командваните от НАТО мироподдържащи сили окачествиха операцията като рутинна проверка без предизвестие. Телекомуникационната компания е проверявана и в миналото за незаконно подслушване на линии.
Също в сряда върховният представител на международната общност Пади Ашдаун заяви, че признанието на босненското сръбско правителство за клането в Сребреница трябва да бъде последвано от арести на заподозрени във военни престъпления. Той бе на посещение в Сандичи, където се провежда първата ексхумация на масов гроб, идентифициран от босненските сръбски власти. (Дневни аваз - 17/06/04; AФП, Ройтерс, Източници на СВП, Pincom.info, ПБС БиХ - 16/06/04)
