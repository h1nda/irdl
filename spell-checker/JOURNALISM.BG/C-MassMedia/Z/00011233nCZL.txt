Никълсън два висока оценка на акциите на румънското правителство срещу трафика на деца
22/06/2004
 
БУКУРЕЩ, Румъния -- В прес-съобщение, публикувано в понеделник (21 юни), докладчикът на Европейския парламент за Румъния оцени високо решението на правителството "да предприеме решителни действия срещу трафика на деца". Баронеса Ема Никълсън подчерта, че резултатите от следваната от правителството "силна политика" са вече видими.
Също в понеделник европейският комисар по разширяването Гюнтер Ферхойген посети Румъния. Само преди няколко дни Брюксел потвърди 2007 г. като официалната дата за присъединяване на Румъния и България. (Ромпрес - 22/06/04; Медиафакс - 21/06/04)
