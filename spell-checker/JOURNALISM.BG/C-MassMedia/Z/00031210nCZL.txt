Синът на кмета на Подгорица бе отзован
					09/08/2009
					 
						ПОДГОРИЦА, Черна гора -- Министерството на външните работи съобщи в петък (7 август), че е отзовало Милан Мугоша, трети секретар в посолството на Черна гора в САЩ. Мугоша, син на кмета на Подгорица Миомир Мугоша, е заподозрян, че е нападнал журналисти от всекидневника "Виести" в Подгорица в сряда.
						Заместник-главният редактор на "Виести" Михайло Йовович и фотографът Борис Пейович заявиха, че са били нападнати от кмета, неговия син и охраната им след като са снимали автомобилите им, паркирани на забранени за паркиране места на главната улица в Подгорица. Кметът е казал, че той и синът му са действали при самозащита. (РТЧГ, Победа, РТВ - 08/08/09; БТА, Данас, Блиц - 07/08/09)
