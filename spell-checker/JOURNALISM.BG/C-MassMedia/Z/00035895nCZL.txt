Британски посланик бе назначен за заместник-ръководител на ЮЛЕКС
					03/09/2010
					 
						ПРИЩИНА, Косово -- Британският посланик в Косово Анди Спаркс е бил назначен за заместник-ръководител на ЮЛЕКС, според съобщение от четвъртък (2 септември). Дипломатът, известен със силната си подкрепа за ЮЛЕКС в борбата срещу корупцията и организираната престъпност, ще замести на пост номер две Рой Рийв. Ръководителят на мисията Ив дьо Кермабон казва, че Спаркс притежава нужния опит за мащабна операция за налагане на върховенството на закона в трудна среда, отбелязвайки, че той е бил посланик в Косово от април 2008 г. Той ще служи на поста една година и ще встъпи в длъжност от средата на октомври. (Експрес, Косова Сот, Лайм, Зери - 03/09/10)
