Председателят на еврозоната Юнкер каза, че е възможно „препрофилиране” на гръцкия дълг 
					17/05/2011
					
						БРЮКСЕЛ, Белгия -- Във вторник (17 май) министрите на финансите от еврозоната продължиха обсъждането на начините за подпомагане на Гърция в преодоляването на финансовата криза. След първия ден на разговори в понеделник министър-председателят на Люксембург и председател на еврогрупата Жан-Клод Юнкер каза, че не изключва „препрофилиране” на падежите на гръцките облигации или доброволно предложение от притежателите на облигации да приемат разплащане по тях в по-дълъг период от време. Той отново подчерта, че всички политически партии в Атина трябва да одобрят по-нататъшни мерки за строги икономии и реформи, включително по-нататъшна приватизация на държавни активи. (Катимерини, Вима - 17/05/11; ЕРТ, Зугла - 16/05/11)
