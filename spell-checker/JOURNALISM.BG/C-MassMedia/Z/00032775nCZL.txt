Албанец получи присъда от седем години затвор за тероризъм
					17/12/2009
					 
						ЛОНДОН, Великобритания -- В сряда (16 декември) съд в Лондон осъди албански гражданин на седем години затвор за тероризъм. Присъдата е резултат от антитерористично разследване, което установи, че Кренар Луша, на 30 г., е бил привлечен от "Ал Кайда", докато е учил ислям в Катар. Той беше арестуван през август 2008 г. У него бяха открити наръчници за изготвяне на бомби и други принадлежности за производство на взривни устройства. Подозренията са се засилили, след като е бил хванат да сваля от интернет материали, насочени срещу Запада, и наръчници за изготвяне на бомби. (Шекули, Газета Шкиптаре, Топ Нюз - 17/12/09)
