Началникът на сигурността при Милошевич осъден на затвор
31/01/2003
 
БЕЛГРАД, Югославия -- Бившият началник на югославската тайна полиция беше осъден за прикриването на убийството на четирима членове на Сръбското движение за обновление (СДО). След 7-месечен процес, съдът в Белград осъди в четвъртък (30 януари) Радомир Маркович на седем години затвор. Първоначално Маркович бе обвинен в организирането на автомобилната злополука, в която тогавашният лидер на СДО Вук Дражкович - опонент на Слободан Милошевич - беше ранен, а четирима други бяха убити. Съдът отхвърли тези обвинения и осъди Маркович за опит за прикриване на инцидента от октомври 1999 г., в който колата на Дражкович се блъсна в камион на разузнавателната служба. Ненад Илич и Ненад Буйошевич - агентите, които са били в камиона, бяха осъдени на по 15 години затвор за убийство. Присъдата на Маркович трябваше да бъде отложена заради протестите на близките на загиналите, които не бяха съгласни с нея. Съдията произнесе присъдата по-късно при затворени врати. (АП, АФП, Танюг, ФоНет, БиБиСи - 30/01/03)
