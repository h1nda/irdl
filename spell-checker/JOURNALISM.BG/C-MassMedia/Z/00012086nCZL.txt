Конституционният съд на БиХ отмени законови разпоредби на РС 
					23/09/2004
					 
						САРАЕВО, Босна и Херцеговина (БиХ) -- Конституционният съд на БиХ отмени в сряда (22 септември) няколко разпоредби в закони на Република Сръбска (РС). Спорните клаузи се отнасят до имената на 12 селища, в които е включена представката "Сръбски". Тази стъпка се наложи поради неспазването от парламента на РС на определения от съда тримесечен срок за премахване на представката, която конституционните съдии намират в противоречие с основния закон на БиХ. (Независне новине - 23/09/04; Pincom.info, НТВ Хаят - 22/09/04)
