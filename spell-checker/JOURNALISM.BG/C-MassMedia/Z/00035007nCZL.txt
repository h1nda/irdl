Mакедония може да се присъедини към руския газопровод "Южен поток"
					20/06/2010
					 
						МОСКВА, Русия -- Македонският президент Георге Иванов заяви след среща с руския си колега Дмитрий Медведев в Санкт Петербург в петък (18 юни), че енергийният гигант "Газпром" се е съгласил да включи Македония в проекта за газопровода "Южен поток". "Това ще ни даде възможност да получим евтини енергийни източници, което ще означава енергийна стабилност за страната", заяви Иванов след срещата, която бе проведена в рамките на Международен икономически форум. Съоръжението с дължина 900 км, чието откриване е планирано за 2015 г., ще свързва Русия с Балканите, където маршрутът ще се раздели на север и юг. Връзката подминава Украйна, за да се избегнат споровете за доставките на газ, които наруши доставките на руски газ за Европа през последните години. (МИНА - 19/06/10; Maкфакс, ИТАР-ТАСС - 18/06/10)
