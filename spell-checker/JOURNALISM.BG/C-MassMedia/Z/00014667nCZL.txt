МНСБЮ заявява, че Дел Понте може да посети Загреб в началото на юни
					24/05/2005
					 
						ЗАГРЕБ, Хърватия -- Главният прокурор на трибунала на ООН за военни престъпления може да посети Загреб идната седмица, според съобщения в местните медии от понеделник (23 май), които цитираха дипломатически източници от ЕС. Смята се, че посещението й е свързано със срещата на външните министри от ЕС на 16 и 17 юни, които ще обсъждат започването на преговори за присъединяване с Хърватия. През април преговорите бяха отложени заради недостатъчно сътрудничество в областта на военните престъпления, особено в случая с укриващия се Анте Готовина. 
						Други новини: В понеделник хърватският президент Стипе Месич, премиерът Иво Санадер и мисията на ОССЕ в Загреб излязоха с отделни изявления, заклеймяващи бомбените нападения в края на седмицата в района на Вуковар. Поредицата от бомбени атаки бе насочена към селища, населени главно с етнически сърби. (Вечерни лист - 24/05/05; ХИНA, ХРT, Уеб-сайт на ОССЕ - 23/05/05)
