Юридически представител на Хърватия посочи, че страната може да се откаже от заведеното в МС на ООН дело срещу Сърбия 
					01/03/2007
					 
						ЗАГРЕБ, Хърватия -- След решението на Международния съд на ООН (МС), което свали от Сърбия обвиненията в геноцид в БиХ, адвокат на Хърватия каза в сряда (28 февруари), че Загреб може да се откаже от подобно дело, заведено от страната в МС през 1999 г. Хърватия бе обвинила бившата Федерална република Югославия, по-късно Сърбия и Черна гора, в геноцид, извършен на хърватска територия по време на конфликта от 1991 г., както и в организиране на убийството на около 10 000 хървати. Адвокат Иван Шимонович каза, че вече е скептично настроен за изхода на делото, като се има предвид взетото неотдавна решение на МС. Той препоръча Хърватия да се опита да потърси извънсъдебно споразумение със Сърбия. (Вечерни лист - 01/03/07; ХИНА, ХРТ - 28/02/07)
