Робъртсън: Обръчът около Караджич и Младич се затяга
12/03/2003
 
САРАЕВО, Босна и Херцеговина (БиХ) -- Генералният секретар на НАТО Джордж Робъртсън призова обвинените във военни престъпления Радован Караджич и Ратко Младич да се предадат, като предупреди, че обръчът около тях се затяга. В интервю от сряда (12 март) за сараевския вестник &lt;I&gt;Дневни аваз&lt;/I&gt;, Робъртсън заяви, че "на света няма място, където да се укрият обвинените от Хагския трибунал в ужасни престъпления". Във вторник говорителят на СФОР Дейл Макичърн съобщи, че неотдавнашните проверки в граждански и военни обекти в Република Сръбска са довели до събирането на "важна информация". (Дневни аваз, Източници на СВП - 12/03/03)
