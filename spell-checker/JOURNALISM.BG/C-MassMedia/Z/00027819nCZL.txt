Гръцки митничари започват стачка
					22/09/2008
					 
						AТИНА, Гърция -- Митничари започнаха стачка в понеделник (22 септември) в знак на протест срещу премахването на специална сметка, която осигуряваше на около 3 500 от тях допълнителен месечен доход между 600 и 1250 евро. Сметката е била финанасирана от такси от налагането на мита върху вноса и износа на стоки. По време на стачката, митниците в цялата страна ще обработват само внос и износ на нетрайни стоки или стоки с национално значиение. Това означава, че вносът на гориво ще бъде обработван само в количества, които да гарантират нормалното функциониране на болниците и обществения транспорт. 
						Служителите от спешна помощ и от затворите също стачкуват в понеделник. Болничните служители настояват, че правителството трябва да признае тяхната професия за опасна за здравето и съответно да повиши заплатите им. Охранители от затворите също искат по-високо възнаграждение и увеличаване на броя на служителите в затворите. (Нафтемпорики, EРТ, НЕТ, Нетпрес - 22/09/08)
