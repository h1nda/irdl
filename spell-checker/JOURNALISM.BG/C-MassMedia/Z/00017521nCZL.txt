Британски дипломат сигнализира, че Косово няма много други възможности, освен независимост
					08/02/2006
					 
						ПРИЩИНА, Косово, Сърбия и Черна гора -- Висш британски дипломат заяви във вторник (7 февруари), че Косово няма много други възможности, освен независимост. Джон Соърс, политически директор във външното министерство, каза, че Международната контактна група вече е отхвърлила запазването на досегашния статут, възстановяването на пълния контрол на Сърбия, разделянето на провинцията или присъединяването й към друга държава. Изказването на Соърс бе направено след двудневни срещи с лидерите в Прищина и Белград. 
						Междувременно българският вътрешен министър Румен Петков възнамерява да посети Косово в четвъртък. Той ще се срещне с ръководителя на ЮНМИК Сьорен Йесен-Петерсен и с българските военнослужещи, разположени в провинцията. (Ройтерс, БНР - 07/02/06)
