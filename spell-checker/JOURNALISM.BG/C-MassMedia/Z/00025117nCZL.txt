Шефът на НАТО Де Хоп Схефер посети Букурещ преди срещата на върха през април
					13/01/2008
					 
						БУКУРЕЩ, Румъния -- Срещата на върха на НАТО, домакин на която ще бъде Румъния през април, ще бъде най-голямата досега по отношение на броя на делегатите, които се очакват, заяви Генералният секретар на НАТО Яп де Хоп Схефер след среща с румънския президент Траян Бъсеску в петък (11 януари) в Букурещ. Де Хоп Схефер заяви, че той и Бъсеску са обсъдили организационни въпроси и подготовката, които според шефа на НАТО вече са в ход. От своя страна Бъсеску заяви, че Румъния подкрепя присъединяването на Албания, Хърватия и Македония и добави, че се надява Сърбия, Босна и Херцеговина и Черна гора да се "прибилжат" до НАТО. (ДПА, Макфакс, Ромпрес, Медиафакс, Ню Юръп, Синхуа, Фена - 11/01/08)
