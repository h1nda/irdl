Прокуратурата в Хага поднови своята встъпителна реч в процеса срещу Караджич
					02/11/2009
					 
						ХАГА, Холандия -- Процесът за военни престъпления срещу бившия босненски сръбски лидер Радован Караджич ще продължи в понеделник (2 ноември) с довършване на встъпителната реч на прокуратурата, макар че не се очаква Караджич да се яви в съда. Той бойкотира процеса, настоявайки, че се нуждае от повече време за подготовка на своята защита. Един от неговите юридически съветници, Марко Сладоевич, каза, че Караджич ще се яви в съда във вторник. Той е съден по 11 обвинения в геноцид, военни престъпления и престъпления срещу човечеството, извършени по време на конфликта в Босна. (АФП, Ройтерс - 02/11/09; Бета, РТРС - 01/11/09)
