Рен призова БиХ да осъществи реформите, необходими за членство в ЕС
					26/07/2009
					 
						САРАЕВО, Босна и Херцеговина (БиХ) -- Еврокомисарят по разширяването Оли Рен призова БиХ да осъществи конституционните реформи и да закрие Службата на върховния представител, за да постигне напредък по отношение на кандидатурата си за членство в ЕС. Рен трябваше да произнесе реч в парламента в Сараево в събота (25 юли), но отложи посещението си по здравословни причини. Вместо това Европейската комисия публикува речта му. В нея той казва, че БиХ трябва да модернизира управлението на страната, което понастоящем е разделено между Федерация БиХ и Република Сръбска. ЕС иска да предложи либерализиране на визовия режим за БиХ през 2010 г., ако страната успее да изпълни необходимите условия през следващите няколко месеца. Рен добави, че ЕС ще отпусне 40 милиона евро като част от пакет, целящ да помогне на БиХ да преодолее влиянието на глобалната финасова криза. Общо 440 милиона евро са определени за страната до 2011 г. (РТРС, Дневни Аваз, МИА - 25/07/09)
