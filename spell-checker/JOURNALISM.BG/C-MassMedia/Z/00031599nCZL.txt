Бизнесмен лобира Либия да признае Косово
					10/09/2009
					 
						ПРИЩИНА, Косово -- Лидерът на партията Алианс за ново Косово, Беджет Паколи, се срещна с либийския лидер Муамар Кадафи, продължавайки лобистките си усилия за международно признаване на Косово, съобщиха местните медии в четвъртък (10 септември). В Триполи Паколи, който е едър бизнесмен, е поискал от Кадафи да обмисли създаването на линии на сътрудничество между Косово и Либия. Това обаче може да се окаже трудно за постигане, като се имат предвид солидните връзки между Сърбия и Либия, отбелязват медиите. Паколи заяви, че неговите лобистки усилия са довели до признаването на Косово от Саудитска Арабия, Бахрейн, Малдивите, Доминиканската република и други страни. (Коха Диторе, Лайм, Телеграфи - 10/09/09; Кохавижън, ТВ 21 - 09/09/09)
