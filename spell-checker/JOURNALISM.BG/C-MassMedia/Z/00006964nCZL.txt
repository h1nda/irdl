Ирландският външен министър на посещение в Македония за обсъждане на интеграцията с ЕС
16/05/2003
 
СКОПИЕ, Македония -- Ирландският външен министър Брайън Коуен започна двудневно посещение в Македония в четвърък (15 май), за да обсъди усилията на страната за присъединяване към ЕС. Ирландия ще поеме ротационното председателство на ЕС след седем месеца. На срещата с неговата колежка Илинка Митрева Коуен заяви, че Ирландия ще продължи да подкрепя подготовката на Македония за влизане в ЕС. Той даде висока оценка на усилията на македонското правителство за пълно прилагане на Охридското мирно споразумение. (МИА, Макфакс - 16/05/03)
