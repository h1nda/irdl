Главата на Сръбската православна църква почина
					15/11/2009
					 
						БЕЛГРАД, Сърбия -- Главата на Сръбската православна църква патриарх Павле почина в Белград рано в неделя (15 ноември) на 95-годишна възраст. Патриархът, който оглави църквата през 1990 г., бе приет във военната болница в града преди две години. Макар че според съобщения той е страдал от проблеми със сърцето и белите дробове, Църквата не уточни причината за смъртта му. Миналата година Павле поиска от Светия синод да му позволи да се оттегли от активна служба поради здравословното му състояние, но Синодът отхвърли молбата му. (Би Би Си - 15/11/09)
