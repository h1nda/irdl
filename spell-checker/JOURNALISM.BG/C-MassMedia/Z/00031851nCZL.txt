Над 120 ученици от Косово са получили натравяне
					02/10/2009
					 
						ПРИЩИНА, Косово -- Общо 123 средношколци със симптоми за натравяне са потърсили медицинска помощ в централната университетска болница в Прищина, съобщи здравното заведение в четвъртък (1 октомври). Източникът на проблема в училището във Фуше Косова/Косово Поле не е ясен. Всички ученици са се оплакали от затруднено дишане, болки в главата и стомаха, заяви в сряда директорът на болницата Юсуф Улай. Министърът на здравеопазването Алуш Гаши каза, че се провеждат токсикологични изследвания. (Коха Диторе, Експрес - 02/10/09; Гласът на Америка, КТВ, ТВ 21, РТК - 01/10/09)
