Ракетен обстрел срещу съдебна сграда и полицейски сили на ООН в Косово
22/07/2003
 
ПРИЩИНА, Косово, Сърбия-Черна Гора -- Ракетен гранатомет порази сграда на областния съд в Прищина късно в неделя (20 юли) при акция, която местни официални представители определиха като опит да се сплашат международните съдии и полицейските сили на ООН в Косово. Минута по-късно ръчна граната експлодира пред близък полицейски участък, нанасяйки щети на патрулна кола. Полицейският комисар на ООН Стефан Фелер заяви пред репортери, че в други райони са били атакувани и разграбени полицейски МПС. Нападенията се извършват дни след като международен съдебен състав произнесе присъди "лишаване от свобода" за военни престъпления срещу членове на бившата АОК.
Други новини: бившият финландски премиер Хари Холкери се очертава като водещия кандидат за поста ръководител на УНМИК. Министрите на външните работи на ЕС му дадоха подкрепата си по време на заседание, проведено в Брюксел в понеделник. (Ройтърс, АФП, Б92, Танюг, Бета - 21/07/03)
