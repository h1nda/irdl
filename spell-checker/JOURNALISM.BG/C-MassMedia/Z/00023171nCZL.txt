Ердоган: "ПСР ще се стреми към консенсусен кандидат за президент"
					09/07/2007
					 
						АНКАРА, Турция -- Министър-председателят Реджеп Тайип Ердоган каза, че неговата управляваща Партия на справедливостта и развитието (ПСР) ще се стреми към постигане на консенсус с опозицията за кандидата за следващ президент. В интервю през уикенда за местния всекидневник "Аксам" Ердоган каза, че ПСР ще настоява за номинирането само на един кандидат чрез споразумение с опозицията, след като бъдат обсъдени различни алтернативи. Следващият президент ще бъде избран от парламента, но този след него ще бъде избран с всеобщо гласуване. 
						Други новини -- Истанбул е домакин на двудневна конференция, посветена на глобализацията и най-слабо развитите страни. Очаква се представители на най-слабо развитите страни, на ООН, Световната търговска организация и Световната организация за интелектуална собственост да дискутират търговията, инвестициите, енергетиката, технологията и селскостопанските възможности. (НТВ, Заман - 09/07/07)
