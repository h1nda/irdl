В Дания е заловен терорист, заподозрян във връзка с бомбените нападения в БиХ
					02/11/2005
					 
						КОПЕНХАГЕН, Дания -- Полицията е арестувала още един заподозрян във връзка с предполагаемия терористичен заговор за нападения срещу чуждестранни интереси в Босна и Херцеговина (БиХ), съобщиха властите във вторник (1 ноември). Лицето, което не бе идентифицирано, е един от шестимата заподозрени, задържани миналата седмица. Други двама члена на групата бяха арестувани в БиХ преди седмица, докато - както се предполага - са планирали самоубийствени бомбени атентати. Датската полиция ще изпрати в Сараево екип за координиране на разследванията.
						Също във вторник окръжният прокурор на Бръчко Зекерия Муйканович потвърди задържането на трима босненски сърби от Биелина -- Коста Костич, Милош Милошевич и Рачо Симич -- които са обвинени в извършване на военни престъпления срещу босненски цивилни граждани в окръг Бръчко през 1992 г. Босненската сръбска полиция арестува тримата в понеделник. (AП, РТРС, ПБС БиХ - 01/11/05)
