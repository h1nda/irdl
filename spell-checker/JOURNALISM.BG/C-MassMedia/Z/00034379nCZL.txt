Първи май бе отбелязан на площад "Таксим" в Истанбул
					02/05/2010
					 
						ИСТАНБУЛ, Турция -- Хиляди се събраха на площад "Таксим" в Истанбул, за да отбележат Международния ден на труда в събота (1 май), за пръв път от 33 години насам. Празненствата бяха забранени от 1977 г., когато по събралото се множество бе открит огън и десетки бяха убити. Повече от 22 000 полицаи бяха мобилизирани, за да предотвратят евентуални изблици на насилие. Според организаторите - включително профсъюзи, политически партии и НПО - почти 300 000 души са участвали в митинга и са настоявали за повече работни места, по-добри условия на работа и по-високи заплати. (AФП, Прес ТВ, Си Ен Ен, Хюриет, Уърълд Бюлетин - 01/05/10)
