Процесът срещу Караджич ще бъде възобновен на 30 май
					11/05/2011
					
						ХАГА, Холандия -- Трибуналът за военни престъпления съобщи във вторник (10 май), че съдебният процес срещу бившия босненски сръбски лидер Радован Караджич ще продължи на 30 май вместо на 23 май, както бе планирано по-рано. Това осигурява на обвиняемия повече време да проучи купищата нови документи, предадени от прокурорите. Процесът бе прекъснат на 21 март. Караджич е обвинен в геноцид, военни престъпления и престъпления срещу човечеството, свързани с ролята му в босненския конфликт през 1992-1995 г. (Радио "Свободна Европа", ФоНет, РТРС, Данас - 10/05/11)
