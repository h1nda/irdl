Ръководителят на ЮНМИК предупреди, че за всеки неуспех в процеса на децентрализация ще бъдат виновни сърбите
		16/08/2005
		 
			ПРИЩИНА, Косово, Сърбия и Черна гора -- Ръководителят на ЮНМИК Сьорен Йесен-Петерсен предупреди в понеделник (15 август), че сръбската страна, а не косовските институции, ще бъде виновна за евентуални бъдещи спънки в процеса на децентрализация, в случай че косовските сърби продължават да бойкотират институциите в провинцията. На връщане от пътуване в чужбина Йесен-Петерсен каза, че преработената концепция на кабинета за децентрализация, наречена "План Б", предлага сериозна възможност за напредък. Той добави, че близките седмици ще бъдат решаващи за бъдещия статут на провинцията. (Данас - 16/08/05; Бета, Танюг, Б92 - 15/08/05)
