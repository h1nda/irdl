КФОР спря сътрудничеството си с Косовските сили за сигурност
					08/03/2010
					 
						ПРИЩИНА, Косово -- В Събота (6 март) КФОР спря сътрудничеството си с Косовските сили за сигурност (КСС), след като членове на новосъздадените сили се явиха въоръжени на церемония в петък за отбелязване на 12-ата годишнина от съпротивата на косовските албанци срещу сръбските сили. В резултат на това решение КФОР спира всякаква подкрепа и дейностите по обучението на КСС до следващо разпореждане, се казва в изявление на мисията. Международната гражданска служба (МГС) подкрепя решението, с което потвърждава, че КСС са надхвърлили правомощията си. По закон „КСС са отговорни за реагирането по време на кризи, унищожаването на боеприпаси, гражданската защита и други функции, свързани със сигурността”, заяви в неделя говорителят на КСС Кай Мюлер-Бернер. (Коха Диторе, Зери, Епока е Ре - 08/03/10; Косова Сот, РТК, Кохавижън, Телеграфи - 07/03/10)
