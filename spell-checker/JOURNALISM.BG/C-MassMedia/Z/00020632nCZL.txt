Анан посети среща на върха в Истанбул и призова за повече възможности за младежта
					14/11/2006
					 
						ИСТАНБУЛ, Турция -- В изказване на срещата на върха на инициативата "Съюз на цивилизациите" в Истанбул в понеделник (13 ноември) генералният секретар на ООН Кофи Анан отхвърли идеята за сблъсък на цивилизациите. Той определи младежта като основен фактор за преодоляване на недоверието между религиите и призова за по-добри възможности. "Съюзът на цивилизациите" е съвместна инициатива, предприета от Испания и Турция през 2005 г. и подкрепена от ООН. Целта й е да насърчи диалога между Запада и Изтока, по-конкретно ислямския свят. (Милиет, Радикал, Ватан - 14/11/06; Уеб сайт на ООН, Заман - 13/11/06)
