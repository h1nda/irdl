Премиерът на БиХ посети американския самолетоносач "Хари С. Труман"
					11/04/2005
					Делегация от Босна и Херцеговина, начело с премиера Аднан Терзич, посети в края на март американския самолетоносач "Хари С. Труман". По време на тричасовото разглеждане на кораба те станаха свидетели на основните възможности на този супер самолетоносач на американския военен флот, в това число и на специална военно-въздушна презентация. Посещението имаше особено значение поради стремежите на БиХ да се присъедини към програмата на НАТО "Партньорство за мир", считана за първа крачка по пътя към пълноправното членство в алианса.
					От Антонио Пърленда за Southeast European Times от централното средиземноморие -- 11/04/05
 
					 
						
Премиерът на БиХ Аднан Терзич (вляво) получава подарък от контраадмирал Майкъл С. Трейси. [Снимките са предоставени от Антонио Пърленда]
						Премиерът на Босна и Херцеговина Аднан Терзич посети американския самолетоносач "Хари С. Труман" (CVN 75) в централното средиземноморие на 29 март. Атомният самолетоносач е дълъг 1 096 фута, има водоизместимост 97 000 тона и може да побере екипаж от над 5 200 души. 
						Посещението бе организирано от американския посланик в БиХ Дъглас Макелхани. Освен Терзич делегацията включваше министъра на отбраната Никола Радованович, заместник-председателите на камарата на представителите на БиХ Мартин Радуж и Никола Спирич, председателя на съда на БиХ Меджида Кресо, началника на обединения щаб генерал-лейтенант Сифет Подзич и председателя на Партията на независимите социалдемократи Милорад Додик. 
						Делегацията бе посрещната от командващия "Групата на десетте самолетоносачи - разрушители" (CSG 10) контраадмирал Майкъл С. Трейси и капитана на кораба Джеймс П. Джиглиоти. В продължение на близо три часа те се запознаха с основните възможности на този "супер самолетоносач" на американския военен флот и на базираните на кораба изтребители "Въздушно крило 3" (CVW 3). "Крилото" се състои от около 70 самолета от осем ескадрили на американския военен флот и една ескадрила от морски пехотинци. Командир на "Въздушното крило" е капитан Патрик Рейни, опитен пилот на F/A-18, с повече от 5 100 часа във въздуха и 850 кацания на кораба в своята кариера. 
						Освен пистата за излитане и ремонт на самолетите, разположена върху площадка от 4.5 акра, делегацията от БиХ имаше възможността да наблюдава специална въдушна бойна презентация над кораба на разстояние 120 мили от Сицилия. Моряците, облечени във вълнени фланелки с различен цвят и с шлемове за защита на ушите, се събраха на палубата от страната на пристанището, за да наблюдават шоуто. Членовете на делегацията на БиХ стояха на площадката за въздушен конторл, наречена "Ред на лешоядите", докато изтребителите F-14 и F/A-18 и един самолет за морски контрол S-3B изпълняваха ниски прелитания, хвърляха бомби и стреляха по тренировъчни мишени в морето. Един самолет с електронно бойно оборудване ЕА-6В и друг за ранно въздушно предупреждение/въздушен контрол летяха ниско над кораба, а хеликоптери SH-60 изпълняваха операции по морско спасяване и десант. 
						Ако балканските лидери бяха видели такава презентация в началото на 90-те години, конфликтът в БиХ можеше никога да не се случи, каза Терзич 
						
Изтребител F-14В се завръща на кораба
						Трейси и Джиглиоти след това поканиха гостите от БиХ в официалната каюта, където им бяха връчени подаръци и се състояха обсъждания относно операциите на кораба. Американски самолотоносачи участваха в международни маневри заедно с над 30 страни в различни части на света миналата година, каза Трейси, като отбеляза, че корабът току-що се е завърнал от мисия за подкрепа на изборите в Ирак. 
						"Ние високо оценяваме факта, че БиХ също ще участва в операциите по поддържане на мира в Ирак", заяви той и спомена, че БиХ подготвя 36 войници за подразделение, което ще има задачата да обезврежда неизбухнали експлозиви и оръжия като част от коалиционните сили там. 
						Членовете на делегацията казаха, че са силно впечатлени от излитането им с катапулт в самолета с пропелер С-2, който ги върна в американската военно-морската база Сигонела в Сицилия. Особено незабравимо бе, обаче, тяхното кацане на кораба. Когата С-2 спусна куката си и захвана едно от четирите въжета, разпънати над площадката за кацане, самолетът намали скоростта си от 105 мили в час до пълно спиране само за две секунди. 
						Въпреки, че държавните глави на Хърватия и Словения също получиха покани преди страните им да се присъединят към програмата Партньорство за мир (ПзМ) преди няколко години, посещението на делегацията на БиХ нямаше за цел да изрази някакво специално послание, каза Макелани на кореспондента на SE Times. 
						
Палубата на американския боен кораб "Труман" е дълга 1096 фута 
						"Аз неотдавна чух, че американският самолетоносач "Труман" е в Средиземно море, току-що пресякъл Червено море, завръщайки се от операции в Персийския залив", каза той. "Тогава попитах командващия Шести флот дали ще бъде възможно да доведем на кораба делегация от БиХ. Аз само исках да покажа на представители на правителството на БиХ как оперира корабът като част от НАТО". 
						"Посещението на голям самолетоносач е не само политическо събитие, но също така предизвиква човешки чувства", заяви Терзич след пътуването. "Вярвам, че няма алтернатива на нашето бъдещо членство в НАТО и в ПзМ преди това". 
						"Това определено бе голямо и важно преживяване за мен", каза Радованович. "И по-специално, че можахме да видим част от потенциала на НАТО". 
						Преди две години президентството на БиХ официално обяви решимостта си да присъедини страната към ПзМ и правителството са захвана да провежда необходимите военни реформи. Главното политическо условие, обаче - пълното сътрудничество с Международния трибунал за военните престъпления в бивша Югославия - все още не е изпълнено. 
						Армадата "Хари С. Труман", състояща се от кораба "Бари (DDG52), корабите-разрушители Мейсън(DDG87), крайцера Монтерей (CG61), кораба за снабдаване Арктик (Т-АОЕ) , бойната подводница "Албукерк" (SSN 706) и самолети от ескадрилата CVW 3, започна втората си мисия на 13 октомври в подкрепа на операцията "Иракска свобода" и глобалната война срещу тероризма. Корабите са част от американския атлантически флот и са с основна база в Норфолк, Вирджиния.
