Румънската олимпийска медалистка Чонкан загина в автомобилна катастрофа
					22/01/2007
					 
						БУКУРЕЩ, Румъния -- Олимпийската атлетка Мария Чонкан загина в неделя (21 януари) в автомобилна катастрофа в съседна България. Една от водещите румънски състезателки в женската атлетика, тя спечели бронзов медал в бягането на средни разстояния на олимпиадата в Атина през 2004 г. Треньорът й, който пътувал в друг автомобил, каза, че колата на Чонкан се занесла и се ударила в дърво при завръщането им от тренировъчен лагер в Гърция през България. Тя загинала на място, докато другият пътник в колата имал наранявания по главата. Като каза, че е шокиран от случилото се в неделя, ръководителят на румънската Национална агенция за спорта заяви, че ще настоява румънските спортисти да престанат да използват личните си автомобили при тренировъчни обиколки и че федерациите трябва да им осигуряват транспорт. (Евениментул Зилеи, ТВР - 22/01/07; Дарик, Медиафакс - 21/01/07)
