Турски интелектуалци подписаха декларация за необходимостта от извършване на повече реформи
					03/03/2008
					 
						АНКАРА, Турция -- Повече от 100 представители на турския интелектуален елит подписаха декларация в събота (1 март), с която призовават правителството да ускори реформите, свързани с членството в ЕС. "Турското общество очакваше да бъдат извършени повече реформи, но правителството изглежда не е склонно да отговори на тези очаквания", се казва в изявлението, което бе публикувано в месечното списание "Критер". В декларацията също се казва, че членството в ЕС ще гарантира светска демокрация и стабилност. "Ние очакваме да вземете конкретни мерки и да наваксате изгубеното време", завършва декларацията. (Джихан, AФП, Cи Ен Ен Търк - 02/03/08)
