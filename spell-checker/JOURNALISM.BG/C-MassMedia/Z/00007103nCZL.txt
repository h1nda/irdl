Турският Съвет за национална сигурност провежда заседание в сряда
28/05/2003
 
АНКАРА, Турция -- Съветът за национална сигурност (СНС) ще проведе своето редовно месечно заседание в сряда ( 28 май). То ще бъде първото откакто началникът на ГЩ генерал Хилми Йозкок изрази безпокойството на военните по повод някои неотдавнашни назначения на публични длъжности. СНС се състои както от цивилни, така и от военни висши представители. Премиерът Реджеп Тайип Ердоган заявява, че не се очакват персонални промени.
Междувременно комисарят на ЕС по външните отношения Крис Патън каза във вторник, че Съюзът има ясно виждане за цивилно-военните отношения в плуралистичните демокрации и че то би трябвало да се вземе предвид, когато се разглежда турската молба за начало на преговори за присъединяване. (Хюриет, Милиет - 28/05/03; Анадолска агенция, НТВ, ТРТ 2 - 27/05/03)
