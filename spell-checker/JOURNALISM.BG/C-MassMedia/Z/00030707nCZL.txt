Турция повдигна обвинения срещу армейски офицери във връзка с документ на ПКК
					24/06/2009
					 
						АНКАРА, Турция -- Военната прокуратура е обвинила двама офицери, служещи в източната провинция Ерзинджан, в предаването на секретен документ за военната кампания, водена срещу терористичната Кюрдска работническа партия (ПКК), съобщиха местните вестници във вторник (23 юни). Двамата лейтенанти са били задържани миналата седмица, след като разследване на армията установи, че документът е бил предаден от Ерзинджан на цивилни източници и след това е бил публикуван от новинарска организация през февруари. Офицерите отричат повдигнатите обвинения.
						Други новини от вторник -- Парламентът упълномощи правителството да удължи мандата на турските войски, служещи в състава на Временните сили на ООН в Ливан (ЮНИФИЛ) с още една година. Понастоящем Турция има около 1 000 души военен персонал в състава на силите, както и няколко кораба в рамките на военноморския им компонент, който има за цел да предотвратява получаването на оръжие по море от екстремистите от ливанската групировка "Хизбула". (Ватан - 24/06/09; Милиет, Хюриет, Синхуа, Анадолска информационна агенция, АФП, АП - 23/06/09)
