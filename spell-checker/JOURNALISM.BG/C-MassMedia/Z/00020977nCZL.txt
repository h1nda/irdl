МВФ одобри нови заеми за Турция на стойност 1 милиард щатски долара 
					14/12/2006
					 
						ВАШИНГТОН, Съединени щати -- МВФ реши в сряда (13 декември) да одобри нови заеми от 1 милиард долара за Турция съгласно тригодишното стендбай споразумение за 10 милиарда щатски долара. Фондът даде висока оценка на турската "солидна рамка на икономическа политика" и нейните усилия за овладяване на инфлацията. Експертите бяха впечатлени от "решителния отговор" на турската централна банка на сътресенията на финансовите пазари през май и юни. МВФ също така одобри искането на Турция за освобождаване от няколко от критериите за изпълнение на споразумението. (Дау Джоунс, АФП - 13/12/06)
