Нефтеният сектор призовава за увеличение на цените в Сърбия 
		27/10/2004
		Представители на сръбското правителство разкритикуваха призива на представители на нефтения сектор за 8 %-но увеличение на цените на течните горива. Според представители на сектора увеличението е необходимо, за да се избегнат загубите и да се гарантират доставките. 
		От Давор Коникушич за Southeast European Times в Белград -- 27/10/04
 
		 
			
Сръбският вицепремиер Миролюб Лабус заплаши, че ще отстрани ръководството на нефтената компания NIS заради предлаганото увеличение на цените. [Файл]
			След увеличението на цените на суровия петрол на световните пазари сръбското Министерство на енергетиката и минното дело изпрати искане до Финансовото министерство за 8-процентно увеличение на цените на бензина. Сегашната цена отговаря за около 33 щ.д. за барел суров петрол. Цената на петрола на Ню-Йоркската борса сега обаче превишава 50 щ.д. 
			Представители на NIS обаче изтъкват, че увеличението на цената на продуктите е необходимо, за да могат вносителите да закупят нови количества суров петрол. Според Небойша Атаначкович, президент на асоциацията на частните търговци Nafta AD, голям брой вносители ще регистрират сега загуби. Това може да повлияе отрицателно върху доставката на продукти, особено дизелово гориво. "В случай, че нарастването на цените наистина стане факт, това ще представлява едва 50 % от необходимото увеличение на цените и тогава можем да очакваме, че няма да им недостиг," казва Атаначкович. 
			Опитите на властите да предотвратят нарастването на цените на бензина, за да се поддържа прогнозираният темп на инфлацията на нивото от 8,5 %, са несъстоятелни, твърди Мирослав Прокопиевич, директор на Центъра за свободен пазар." Решението, предлагано от правителството, да се замрази всичко ще унищожи NIS и цялия нефтен бранш, " предупреждава той. "Кой ще дойде тук и ще инвестира при такива условия? Вместо такива решения, които ни теглят назад към миналото, има два пазара: когато цените се формират свободно и когато цените на вътрешния пазар се формират въз основа на цените на световните пазари. "
			Управителят на Сръбската национална банка Радован Йеласич обаче твърди, че NIS разполага с други възможности за действие, освен прехвърлянето на финансовото бреме върху консуматорите. "Както банковата система не съществува единствено заради Националната банка на Сърбия, така и цялата икономика не съществува само за да осигурява достатъчен доход на NIS. NIS трябва да направи необходимото чрез вътрешно преструктуриране и вътрешни реформи от гледна точка на ефикасност и производителност, " посочва Йеласич.
