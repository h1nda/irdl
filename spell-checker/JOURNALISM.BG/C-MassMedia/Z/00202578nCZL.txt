Фатос
			Нано
		
		Министър-председател на Албания
		(Албанско правителство, Oфициален уеб-сайт на президента)
 
		 
			
			Фатос Нано, който оглавява трети кабинет от 1991 г. насам, е роден в Тирана през 1952 г.. 
			Нано завършва политическа икономия в университета в Тирана. Известен либерален икономист, след десет годишна преподавателска дейност в университета, през 1989 г. той става доктор по икономика. В същото време работи и в Института за марксистко – ленински проучвания.
			В края на 1990 г. Нано е поканен от правителството да вземе участие в преобразуването на албанската централизирана икономика в пазарна икономика. През февруари 1991г. албанският президент Рамиз Алия му предлага да оглави Формалното правителство, където основното му задължение е да подготви първите многопартийни избори в Албания, проведени на 31 март 1991г. По-късно през същата година той подава оставка като министър-председател поради народни протести и стачки. 
			На 13 юни 1991г.  Нано е избран за председател на Албанската социалистическа партия, преименуваната политическа структура на бившата комунистическа Работническа партия - пост, който все още заема. След изборите на 22 март1992г.  Нано е лидер на албанската опозиция, до 30 юли 1993г, когато влиза в затвора за злоупотреба с държавни средства. По време на размириците през 1997 г. той е освободен. Изпращането му в затвора се счита за политически ход. 
			След гражданските вълнения от 1997г. президентът Реджеп Мейдани назначава за втори път Нано за министър-председател. Нано трябва да подаде оставка заради протестите породени от убийството на историческия опозиционен лидер Азем Хайдари. След парламентарните избори на 24 юни 2001 г. той оглавява парламентарната комисия на външните работи.   
			Впоследствие Нано ръководи Социалистическата партия и предизвиква два пъти смут сваляйки министър-председателите Пандели Майко и Илир Мета с вот на недоверие.
			Нееднократно той призовава народа към открито обсъждане на прозрачността в  управлението, като принуждава опозицията да бъде по-отговорна и ориентирана към обществото. На 25 юли 2002 г., президентът Алфред Моисиу предоставя на Нано трети мандат като министър-председател.
