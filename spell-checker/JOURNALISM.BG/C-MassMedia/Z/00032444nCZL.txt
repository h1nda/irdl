Британски адвокат ще представлява Караджич в Хага
					20/11/2009
					 
						ХАГА, Холандия -- Трибуналът на ООН за военни престъпления назначи в четвъртък (19 ноември) лондонския адвокат Ричард Харви да представлява бившия босненски сръбски лидер Радован Караджич в съда. Трибуналът реши по-рано този месец, че подобно представителство е необходимо, в случай че Караджич откаже да се яви в съда. Обвинен в геноцид, военни престъпления и престъпления срещу човечеството, той бойкотира началото на съдебния процес с аргумента, че се нуждае от повече време да подготви защитата си. Бойкотът накара съдиите да отложат делото до 1 март. (РТРС, СРНА - 20/11/09; AФП - 19/11/09)
