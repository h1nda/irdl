Словения ще позволи на Хърватия да отвори нови две преговорни глави с ЕС
					14/01/2010
					 
						ЛЮБЛЯНА, Словения -- След среща в сряда (13 януари) между министър-председателя Борут Пахор и колегата му от Хърватия Ядранка Косор официални представители съобщиха, че Словения ще се съгласи с отварянето на две от трите проблемни глави в присъединителните преговори между ЕС и Хърватия преди началото на следващата междуправителствена конференция, която започва на 19 февруари. Изглежда, че това ще бъдат главите за околната среда и риболова, а отварянето на третата глава - за политиките на външната сигурност и отбраната - ще бъде отложено. До момента Хърватия е отворила 28 глави и Косор очаква да приключи присъединителните преговори тази година. (ХИНА, Вечерни Лист, Весник, Пословни, Нова ТВ, СТА, АФП - 13/01/10)
