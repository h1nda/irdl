Ердоган: Турция е готова за пълна демокрация
15/08/2003
 
АНКАРА, Турция -- Турция е готова за пълна демокрация и не бива да приема неадекватно принципите на демокрацията, заяви в четвъртък (14 август) турския министър-председател и лидер на Партията на справедливостта и развитието (ПСР) Реджеп Тайип Ердоган. В речта си, посветена на втората годишнина от основаването на ПСР той подчерта, че членството в ЕС изисква обществото да се откаже от погрешните разбирания за демокрация. Ердоган заяви, че Турция до голяма степен се справя с проблемите на сигурността, като добави, че новата епоха за мир започва с приемането на Закона за реабилитация, който ще амнистира болшинството от размирниците.(Миллиет - 15/08/03; Анадолска агенция, НТВ, ТРТ 2 - 14/08/03)
