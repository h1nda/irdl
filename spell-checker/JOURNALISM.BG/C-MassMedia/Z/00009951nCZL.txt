Според Ферхойген членството на Турция в ЕС ще укрепи европейската сигурност и стабилност
25/02/2004
 
АНКАРА, Турция -- Комисарят на ЕС по разширяването Гюнтер Ферхойген заяви във вторник (24 февруари), че силен партньор като Турция би могъл да играе важна роля за политическата и икономическата стабилност на Европа. Позовавайки се на изявления на германския канцлер Герхард Шрьодер, който потвърди подкрепата на Германия за турската кандидатура за членство в ЕС, Ферхойген каза, че това отношение е показателно за стратегическите съображения, споделяни от всички европейски лидери. Той добави, че според него Турция би могла да покрие критериите за начало на преговорите за членство до края на годината.
Други новини: турският държавен министър Курсад Тюзмен е начело на голяма делегация на посещение в Украйна. В центъра на разговорите им ще бъде превръщането на черноморския регион в зона за свободна търговия. (Анадолска агенция, ТРТ 2, НТВ - 24/02/04)
