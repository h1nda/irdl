Солана предупреди БиХ за реформата в полицията
					23/07/2006
					 
						САРАЕВО, Босна и Херцеговина (БиХ) -- Върховният представител на ЕС за външната политика и сигурността Хавиер Солана е написал писмо до високопоставени политици на БиХ, призовавайки ги да създадат единна национална полиция, която да замени сега действащите отделни полицийски сили на мюсюлманско-хърватските и сръбски общности на страната. Политиците на Босна се съгласиха миналата година да извършат реформата, но усилията в тази насока бяха спрени от възраженията на босненските сърби. 
						Солана призова всички партии да се придържат към съществуващото споразумение, предупреждавайки ги, че ако не успеят да проведат реформата в полицията, ще попречат на Сараево по пътя му към членство в ЕС. "Липсата на напредък в преструктурирането на полицията в съответствие със споразумението от октомври 2005 г. неизбежно ще забави приключването на преговорите по Споразумението за стабилизация и асоцииране", заяви той. (Уеб-сайт на ЕС, РТРС, AП - 21/07/06)
