Управляващата коалиция в Хърватия прави преглед на отговорите на въпросника на ЕК
02/10/2003
 
ЗАГРЕБ, Хърватия -- В сряда (1октомври) управляващата коалиция заседава по прегледа на отговорите на обемния въпросник на Европейската комисия (ЕК), преди да го представи в Брюксел следващата седмица. Премиерът Ивица Рачан заяви, че кабинетът ще обсъди въпросника и на заседанието си в четвъртък, след което ще го препрати в парламента. Рачан ще се срещне с главния прокурор на ООН за военни престъпления Карла дел Понте в петък в Загреб за обсъждане на делото срещу укриващия се обвиняем генерал Анте Готовина. Съдействието в тази насока се очаква да бъде една от основните теми при обсъждането в ЕК на готовността на Хърватия за присъединяване към съюза.
Други новини: Парламентът прие закон за защита на свидетелите, имащ за цел да подкрепи борбата с организираната престъпност. (ХИНА, Хърватско Радио, Би Би Си - 01/10/03)
