Членове на Конституционния съд на Македония подадоха оставки заради спорно решение
					31/10/2007
					 
						СКОПИЕ, Македония -- Председателят на Конституционния съд Махмут Юсуфи и съдията Байрам Положани подадоха във вторник (30 октомври) оставки във връзка с неотдавнашно решение на съда, забраняващо издигането на албанското знаме на фасадите на обществени сгради в областите с доминиращо албанско население. "Аз не мога да подпиша такова решение", е заявил Юсуфи в писмено изявление, в което отправя обвинения, че решението е политически мотивирано. 
						През 2005 г. парламентът гласува решение, с което разрешава на етническите албанци да издигат знаме по свой избор редом с официалното македонско знаме в областите, където най-малко половината от населението се състои от малцинства. Всъщност в много от доминираните от албанци райони бяха издигани единствено албански знамена. Местните медии интерпретираха решението от вторник в смисъл, че вече няма да е разрешено албанското знаме да стои постоянно редом с националния флаг на Македония. Въпреки че Конституционният съд се опита да разясни това свое решение, то предизвика гняв сред албанските партии в парламента. (Вечер - 31/10/07; Макфакс, A1, АП, МИА, БМРР, МРТ, Телма ТВ - 30/10/07)
