Хърватският генерал не е в състояние да издържи процес, обявиха прокурорите на ООН
06/02/2003
 
ХАГА, Холандия -- Прокурорите на ООН обявиха в сряда (5 февруари), че бившият хърватски началник-щаб на армията Янко Бобетко не е в състояние да издържи процеса срещу него. Решението беше взето три седмици след като лекарски екип на ООН посети 84-годишния обвиняем, за да определи здравословното му състояние. Прокурорите обаче няма да оттеглят обвинението и ще продължат да следят за подобрение в здравословното му състояние. Генералът в оставка бе обвинен за ролята му в избиването на около 100 сърби през 1993 г. (АП, ХИНА, Б92 - 05/02/03)
