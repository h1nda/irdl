Турският премиер Ердоган е оптимист относно бъдещото австрийско председателство на ЕС
					31/10/2005
					 
						АНКАРА, Турция -- Премиерът Реджеп Тайип Ердоган заяви в петък (28 октомври), че очаква напредъкът в процеса на интеграция на Турция в ЕС да продължи и след като Австрия поеме от Великобритания ротационното председателство на ЕС в началото на следващата година. По време на неофициална среща на Съвета на министрите на ЕС в Лондон в петък Ердоган е окачествил отношенията с Австрия като добри.
						Други новини -- В петък войник и кюрдски екстремист са загинали при стълкновение в турската провинция Сирт. Други четирима военнослужещи са били ранени, след като терористи от Кюрдската работническа партия (ПКК) открили огън по армейски пост. 
						Междувременно шестима заподозрени членове на ПКК бяха арестувани във връзка с взривяването на бензиностанция в Истанбул. Петима души бяха ранени при атентата от 15 октомври. (AФП - 29/10/05; НТВ - 28/10/05)
