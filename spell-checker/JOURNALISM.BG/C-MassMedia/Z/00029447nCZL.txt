Кипърски съд отложи делото за самолетната катастрофа от 2005 г.
					27/02/2009
					 
						НИКОЗИЯ, Кипър -- Трима заподозрени се явиха в четвъртък (26 февруари) пред съда в Никозия, за да отговарят по обвинения във връзка с катастрофата на кипърски самолет през 2005 г., в която загинаха всичките 121 души на борда, предадоха медиите. Обвиняемите са Андреас Дракос, изпълнителен директор на кипърските авиолинии "Хелиос Еъруейс"; Деметрис Пантазис, бивш главен директор на компанията, и българинът Янко Стоименов, главен инструктор на пилотите. Съдиите решиха да отложат процеса до 30 април, тъй като четвъртият обвиняем, Георгиос Кикидес, не можа да се яви в съда по здравословни причини. Срещу четиримата са повдигнати обвинения в непредумишлено убийство и причиняване на смърт по непредпазливост. Пътническият самолет на „Хелиос Еъруейс” се разби в планина край Атина на 14 август 2005 г. по време на полет от Ларнака за Прага. Паралелно разследване на гръцкото следствие установи, че самолетът е летял на автопилот близо два часа, преди да се разбие, като всички на борда вероятно са били в безсъзнание от сериозна загуба на налягане в самолета. (Фамагуста Газет, АП, Ройтерс, Синхуа - 26/02/09)
