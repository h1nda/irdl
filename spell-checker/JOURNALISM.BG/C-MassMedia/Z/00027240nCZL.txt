Сръбският външен министър Йеремич е на посещение в Иран, за да търси подкрепа за инициатива за Косово
					30/07/2008
					 
						БЕЛГРАД, Сърбия -- Външният министър Вук Йеремич започна двудневна визита в Иран във вторник (29 юли) с присъствие на министерска конференция на Движението на необвързаните страни. Това е международна организация на страните, които се смятат за свободни от официални съюзи със или срещу който и да било международен блок. Йеремич ще говори пред участниците в конференцията и ще проведе отделни срещи с ръководителите на делегациите от Монголия, Шри Ланка, Алжир, Бруней, Кения, Куба, Иран, Пакистан, Бутан, Лаос, Бангладеш, Сингапур, Венецуела, Панама, Чили, Колумбия, Мароко, Сирия, Тунис и Боливия. Очаква се Йеремич да лобира в полза на инициативата на Сърбия да поиска от Международния съд да реши дали едностранно обявената независимост от Косово отговаря на международното право. Сърбия планира да представи инициативата си на заседание на Общото събрание на ООН през септември. (Танюг, Б92 - 29/07/08)
