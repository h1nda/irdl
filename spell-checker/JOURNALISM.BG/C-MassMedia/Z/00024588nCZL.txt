Прокурори от Трибунала в Хага разпитаха още един хърватски журналист
					16/11/2007
					 
						ЗАГРЕБ, Хърватия -- Прокурори от Трибунала на ООН за военни престъпления в Хага са разпитали още един хърватски журналист за публикуването на секретни документи. Давор Иванкович от загребския "Вечерни Лист" е бил разпитан в загребския офис на Трибунала в четвъртък (15 ноември), защото е съобщил класифицирана информация, свързана с процеса за военни престъпления срещу тримата хърватски генерали Анте Готовина, Иван Чермак и Младен Маркач. Други двама журналисти от сплитския "Слободна Далмация" не се явиха за разпит в предвиденото време. Миналата седмица Трибуналът в Хага разпореди осем хърватски журналисти да бъдат разпитани по обвинения в обида на съда. (Вечерни Лист - 16/11/07; ХИНА, ХРТ, Макфакс - 15/11/07)
