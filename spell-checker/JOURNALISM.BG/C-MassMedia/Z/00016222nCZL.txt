Съдебните власти в БиХ очакват екстрадицията на Йелавич, ако той е в Хърватия
					11/10/2005
					 
						ЗАГРЕБ, Хърватия – Говорителят на Държавния съд на БиХ Рефик Ходжич съобщи в понеделник (10 октомври), че съдебните власти в БиХ очакват Хърватия да предаде бившия член на председателството на БиХ Анте Йелавич, ако той се намира в съседната държава. По искане на Сараево "Интерпол" издаде заповед за арест на Йелавич, осъден миналата седмица на десет години затвор за злоупотреба със служебно положение и с публични фондове. Според съобщения в медиите както в БиХ, така и в Хърватия, той е избягал преди обявяването на присъдата и сега се укрива в Хърватия. 
						По-късно в понеделник хърватският министър на правосъдието Весна Скаре-Озболт каза, че би било невъзможно да се екстрадира Йелавич, които има двойно гражданство - босненско и хърватско. Тъй като законова разпоредба забранява екстрадирането на хърватски граждани, тя каза, че БиХ може само да изисква Йелавич да излежи присъдата си в Хърватия. (Дневни аваз - 11/10/05; ХРТ, НТВ Хаят, ХИНА - 10/10/05)
