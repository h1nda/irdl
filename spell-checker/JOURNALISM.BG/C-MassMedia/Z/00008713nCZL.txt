Ашдаун настоява босненските сърби да кажат истината за клането в Сребреница
16/10/2003
 
САРАЕВО, Босна и Херцеговина (БиХ) -- Пади Ашдаун, върховният представител на международната общност в БиХ, заяви пред босненските сръбски власти в сряда (15 октомври), че имат на разположение шест месеца да разкрият цялата истина за клането в Сребреница. Той възрази срещу два доклада, представени по-рано тази година, които омаловажаваха сериозността на най-жестокото зверство, извършено в Европа след края на Втората световна война. Ашдаун даде указания на босненския сръбски президент да формира специална комисия, която да установи съдбата на повече от 3 000 мюсюлмани, оказали се безследно изчезнали в Сребреница през 1995. Телата на повече от 5 000 жертви вече бяха извадени от масовите гробове. (Ройтерс, АП, АФП - 15/10/03)
