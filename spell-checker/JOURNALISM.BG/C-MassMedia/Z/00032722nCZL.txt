Сръбски държавни служители получиха смъртни заплахи 
					14/12/2009
					 
						БЕЛГРАД, Сърбия -- В прокуратурата за военни престъпления са се получили писма, съдържащи смъртни заплахи срещу президента Борис Тадич, Расим Ляич, ръководител на сръбския съвет за сътрудничество с Трибунала в Хага, и прокурора за военни престъпления Владимир Вукчевич, съобщиха местните медии в неделя (13 декември). Писмата са били изпратени от различни места в Съединените щати. Бруно Векарич, говорител на прокуратурата за военни престъпления, каза, че това се е случвало и преди. Той каза за Б92, че подобни заплахи са получавани от Съединените щати и от Балканите, като досега има общо 66 писма. (Б92, Танюг - 13/12/09)
