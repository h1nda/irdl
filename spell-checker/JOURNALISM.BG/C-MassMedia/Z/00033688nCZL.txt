Процес срещу сръбски неонацисти беше отложен
					08/03/2010
					 
						НОВИ САД, Сърбия -- Процесът срещу сръбския неонацистки лидер Горан Давидович-Фюрера и осем други подсъдими във връзка с нападение през 2007 г. срещу антифашистка демонстрация, беше отложен по искане на адвокатите на Давидович, съобщи в неделя (7 март) съд в Нови Сад. Гледането на делото трябваше да започне в понеделник. Давидович и други двама подсъдими са обвинени в подбуждане към национална, етническа и религиозна омраза. Останалите са обвинени в насилие срещу участници в демонстрацията. Давидович ще бъде съден задочно. Той се намира в Германия и очаква екстрадиция след арестуването му там миналия месец. (Политика, Бета, Блиц - 07/03/10)
