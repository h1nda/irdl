Албания ще увеличи приноса си като членка на НАТО 
					07/06/2010
					 
						ТИРАНА, Албания -- Членството в НАТО означава нови разходи за отбрана, предадоха в понеделник (7 юни) местните медии. За да изпълни критериите за членство в Алианса, правителството трябваше да удвои военните разходи от около 9 млн. евро през 2005 г. на близо 19 млн. евро през 2009 г. Парите са били използвани за модернизиране на военната инфраструктура, изплащане на заплатите в армията и закупуване на стоки и услуги в сектора. Очаква се разходите да се повишат през следващите десет години: проучване на Института за икономически правни консултации прогнозира, че Албания ще инвестира около 3 милиарда евро в сектора на отбраната си до 2020 г. (Топ Чанъл, Шип, Топ Нюз - 07/06/10)
