Пускането на новия ферибот между България и Румъния се отлага до април следващата година
					21/08/2006
					 
						СОФИЯ, България -- Пускането на новата фериботна линия Никопол-Турну Магуреле между България и Румъния ще бъде отложено за април следващата година, съобщи в събота (19 август) главният инженер на проекта от българска страна Крум Янев. Той обясни, че високото ниво на водите на река Дунав е причината за забавянето на строителните работи. ЕС финансира 75 процента от проекта със стойност 5 милиона евро по програма ФАР за трансгранично сътрудничество. (Дневник - 19/08/06)
