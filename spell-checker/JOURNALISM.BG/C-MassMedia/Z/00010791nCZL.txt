Официални представители от САЩ: "Албанската съдебна власт бележи видим прогрес"
13/05/2004
 
ТИРАНА, Албания -- Американските юридически експерти Пол Магнъсън и Роджър Шерърд заявиха в сряда (12 май), че албанската съдебна система е реализирала значителен напредък. Магнъсън оглавява Международния комитет по юридически отношения на Американската юридическа конференция и Окръжния съд в Минесота, а Шерърд е член на борда на "Адвокейтс интърнешънъл". Двамата посетиха Албания по покана на Върховния съд. Въпреки напредъка те установиха, че някои проблеми остават, а именно корупцията и липсата на независимост на съда. Те препоръчаха и подобряване на връзките с обществеността. (ATA - 12/05/04)
