Делото за експлозиите на боеприпаси в Гердец отново бе отложено
					10/09/2009
					 
						ТИРАНА, Албания -- В сряда (9 септември) Областния съд в Тирана отново отложи заседанията по така нареченото "Дело Гердец" за експлозиите в склад за боеприпаси през март 2008 г., при които загинаха 26 души, а други 300 бяха ранени. Материалните щети, причинени от взрива, се оценяват на около 20 милиона евро. Този път в съда не се явиха адвокатите, представляващи обвиняемите, с което делото се отлага за трети път поради неявяване на подсъдимите или на техните адвокати. Сред обвиняемите е и бившият министър на отбраната Фатмир Медиу, който в сряда беше назначен за министър на околната среда в новия кабинет. Група представители на медиите протестира в Тирана, наричайки това "сериозен морален и политически проблем". (Шекули, Топ Ченъл, Balkan Web, Ора Нюз - 09/09/09)
