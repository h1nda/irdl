Трайковски представя на Солана новата инициатива за регионално сътрудничество
04/12/2002
 
БРЮКСЕЛ, Белгия -- Македонският президент Борис Трайковски се срещна с Върховния представител на ЕС по въпросите на сигурността Хавиер Солана във вторник (3 декември), за да обсъдят срещата за разширяване на ЕС в Копенхаген следващата седмица. Трайковски каза, че ЕС трябва да даде ясен сигнал относно плановете си за Балканите. Той също изложи своята нова инициатива за регионално сътрудничество, според която президентите на Македония, Албания, Босна и Херцеговина, Хърватска и Югославия ще подпишат общо писмо до ЕС, потвърждавайки още веднъж ангажираността си за присъединяване към Съюза.
Според други новини, македонският министър-председател Бранко Цървенковски се срещна във вторник с делегация на изселените от Арачиново и ги увери, че връщането на бежанците остава приоритет за правителството. (Дневник, Утрински вестник - 04/12/02; МИА, A1 ТВ - 03/12/02)
