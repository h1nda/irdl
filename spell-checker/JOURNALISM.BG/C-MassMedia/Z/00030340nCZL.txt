Даунър призова за повече усилия в Кипър
					21/05/2009
					 
						АТИНА, Гърция -- Специалният пратеник на ООН за Кипър Александър Даунър каза в сряда (20 май), че е предпазлив оптимист относно резултатите от продължаващите преговори за обединение на Кипър, и призова двете кипърски общности да увеличат своите усилия. След среща с гръцкия външен министър Дора Бакоянис в Атина Даунър каза, че някои въпроси вече са решени, но все още остава дълъг път за извървяване. Запитан за възможна времева рамка, той каза: "Аз не мисля, че [кипърските лидери] искат да бъдат ограничени от определена времева рамка. Те имат нужда само да поддържат набраната инерция". По-рано тази седмица Даунър посети Анкара, където обсъди кипърския процес с турския външен министър Ахмет Давутоглу. (Нафтемборики, АНА-МПА, Си Ен Ей, Анадолска информационна агенция - 20/05/09)
