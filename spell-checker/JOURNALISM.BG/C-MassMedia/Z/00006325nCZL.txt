Хърватска представя проект за административни реформи
19/03/2003
 
ЗАГРЕБ, Хърватска -- Вицепремиерът, правосъдният министър Ингрид Антицевич-Маринович и постоянното представителство на Европейската комисия в Загреб представиха във вторник (18 март) програма за реформи в държавната администрация. Според офицалните лица, целта е въвеждането на съвременна система на държавно обслужване и ефективни институционални структури.
Също във вторник, Хърватска и Сърбия-Черна гора подписаха споразумения за регулиране на пенсиите и другите права за социални придобивки. Документите предвиждат изплащането на пенсии и социални помощи на гражданите, внасяли осигуровки и в двете страни. Преговорите за осигурителните права започнаха през 1997 г. (ХИНА, ХРТ - 18/03/03)
