България и Румъния са включени в групата на "напреднали в прехода" в индекса на "Бертелсман"
					19/02/2008
					 
						БЕРЛИН, Германия -- Новите страни, членки на ЕС, България и Румъния са включени в групата на демокрациите, "напреднали в прехода", в последния трансформационен индекс на "Бертелсман" за 2008 г., публикуван от германския вестник "Ди Велт" в понеделник (18 февруари), един ден преди официалното му оповестяване от берлинската Фондация "Бертелсман". Според проучването напредъкът на Букурещ и София до голяма степен се дължи на тяхното членство в ЕС, което е засилило процеса на политически промени и в двете страни. "Напреднали в прехода" е втората по значимост група след "утвърдени демокрации". От друга страна, Турция е в дъното на класацията поради недостатъчните си усилия за приемане на демократичните институции, заяви фондацията. "Бертелсман" изготвя своите годишни доклади за икономическите и политическите промени в 125 държави от 2003 г. насам. (Ромпрес, Дойче Веле, Ди Велт - 18/02/08)
