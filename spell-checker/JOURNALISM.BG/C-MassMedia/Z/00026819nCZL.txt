Роднини на жертвите от Сребреница дадоха под съд ООН и Холандия; гледането на делото започна
					19/06/2008
					 
						ХАГА, Холандия -- В сряда (18 юни) съд в Хага започна гледането на съдебен иск срещу Холандия и ООН, заведен от името на 6 000 роднини на жертви на клането в Сребреница през юли 1995 г. Те обвиняват ООН и Холандия, че не са предотвратили клането, което започна, след като босненските сръбски сили завзеха мюсюлманския анклав. Босненските сръбски сили в края на краищата избиха около 8 000 босненски мъже и момчета и депортираха хиляди жени и деца. Трибуналът в Хага за военни престъпления вече призна клането в Сребреница за геноцид. По същото време анклавът беше зона за сигурност на ООН под защитата на холандски мироопазващи части. След завземането на Сребреница от сърбите обаче според обвиненията мироопазващите сили не са предприели мерки за защита на местното население и не са разрешили на местния персонал да остане в района. Роднините на жертвите искат най-малко 4 млн. долара компенсации. (Дневни Аваз, Независне Новине - 19/06/08; РИА Новости, АФП, РТРС, Фена - 18/06/08)
