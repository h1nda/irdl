Евростат ще проверява българската статистика 
					09/06/2010
					 
						ЛЮКСЕМБУРГ, Люксембург -- Ако получи одобрение от страна на Европейския парламент, Евростат е решил да направи преглед на качеството на статистиката в България, каза във вторник (8 юни) еврокомисарят по икономическите и валутните въпроси Оли Рен след среща на министрите на финансите от ЕС в Люксембург. Решението е в съответствие с новите правомощия за извършване на проверки, дадени на Евростат. Рен каза, че от известно време Европейската комисия изпитва известни опасения относно финансовите статистически данни на страната. Например бюджетният дефицит на България за 2009 г. скочи от първоначалните 1,9 % на 3,7 % от БВП, след като бяха открити договори, подписани от предишната администрация. По-късно числото бе ревизирано на 3,9 % от БВП. Българските власти заявиха, че решението на Евростат не е изненада за тях. (АФП, бТВ, БНТ, Би Би Си - 08/06/10)
