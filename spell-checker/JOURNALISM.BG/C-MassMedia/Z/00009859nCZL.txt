Дел Понте е удовлетворена от хода на процеса срещу Милошевич
17/02/2004
 
ХАГА, Холандия -- Главният прокурор на ООН Карла дел Понте посочи в понеделник (16 февруари), че е удовлетворена от обвинителната фаза на процеса срещу Слободан Милошевич. "Успяхме да покажем отговорността на Милошевич," каза тя, признавайки трудностите, които прокурорите са срещнали при доказване на съществуването на командна верига, особено по отношение на Босна и Херцеговина. Според нея прокурорите са решили да не изискат от бившия президент Биляна Плавчич да даде показания срещу Милошевич през последните два дни от обвинителната фаза. Плавчич бе призована да се яви в Хага преди няколко дни, но след това бе отпратена обратно в затворническата килия в Швеция. (АФП - 16/02/04)
