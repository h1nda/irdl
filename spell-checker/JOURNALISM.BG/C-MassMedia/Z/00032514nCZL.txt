Италия и Словения поискаха от ЕС да премахне визовия режим за Албания и БиХ
					26/11/2009
					 
						ТИРАНА, Албания -- Италианският външен министър Франко Фратини и словенският му колега Самуел Збогар са изпратили писмо до ЕС с искане страните членки да ускорят процеса на либерализиране на визите за Албания и Босна и Херцеговина (БиХ), съобщиха местните медии в сряда (25 ноември). И двете страни не успяха да въведат биометрични паспорти и да осигурят пълен граничен контрол, което ги остави извън сегашния план за либерализиране на визите за Западните Балкани. Вместо това само гражданите на Македония, Сърбия и Черна гора ще се имат право на безвизови пътувания като отплата за това, че държавите им са изпълнили стандартите, определени от Брюксел. (Шекули, Телеграфи, АНСА, СТА - 24/11/09)
