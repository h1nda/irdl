Двама загинали и стотици ранени от фойерверки в Румъния
					04/01/2006
					 
						БУКУРЕЩ, Румъния -- Висш полицейски служител призова във вторник (3 януари) румънското правителство да забрани продажбата на фойерверки, след като двама загинаха и стотици пострадаха по време на новогодишните празници. Николае Маринеску, завеждащ полицейския отдел по оръжията, експлозивите и токсичните вещества, заяви, че само на лицензирани фирми трябва да бъде позволено да продават експлозиви.
						Други новини -- Във вторник работници продължиха да правят опити да отворят магистралата между Букурещ и западната част на страната близо седмица, след като тя бе затворена заради скално свлачище. Опитите за взривяване на срутените камъни станаха причина за нови свлачища.
						Междувременно в нов доклад на "Банк Аустрия кредитанщалт" се посочва, че преките чужди инвестиции в Румъния биха могли да достигнат през 2006 г. рекордните 8 милиарда евро или близо 9 % от БВП. Приватизацията на банковия сектор ще бъде основен източник за приходите. (Ромпрес - 04/01/06; AП - 03/01/06)
