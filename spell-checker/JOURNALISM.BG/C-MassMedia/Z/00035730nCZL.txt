БиХ изпълни важно условие за либерализиране на визовия режим
					20/08/2010
					 
						САРАЕВО, Босна и Херцеговина (БиХ) -- Министерският съвет прие в четвъртък (19 август) правилник за организацията на дирекцията за координиране на полицейските служби в Босна и Херцеговина, едно от останалите неизпълнени условия за либерализиране на визовия режим. Върховният представител Валентин Инцко, ръководителят на полицейската мисия на ЕС в БиХ, Щефан Фелер, и Борис Ярошевич, шарже д'афер на делегацията на ЕС в БиХ, приветстваха тази стъпка. Един от нерешените въпроси е назначаването на директора на Агенцията за предотвратяване на корупцията и координиране на борбата срещу корупцията. Остава малко време, тъй като Европейската комисия ще завърши доклада си за напредъка на БиХ по тези въпроси на 31 август. (Фена, РТРС, БХРТ, Служба на върховния представител - 19/08/10)
