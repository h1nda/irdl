Албански пенсионери протестираха в Тирана с искания за увеличение на пенсиите
					19/10/2006
					 
						ТИРАНА, Албания -- В сряда (18 октомври) стотици пенсионери протестираха в Тирана с искания към ръководеното от Демократическата партия правителство да удържи даденото по време на предизборната кампания обещание и да увеличи пенсиите догодина. Демонстрантите поискаха средствата да бъдат включени в закона за бюджета за 2007 г.
						Междувременно в сряда в съседна Гърция протестите на предучилищните и началните учители продължиха пета седмица. Учителите искат увеличение на заплатите с 40 % и казват, че ще продължат протестите до Коледа, което накара образователното министерство да помисли за удължаване на учебната година. (Албейниън Нюз, Авги, Ta Неа - 19/10/06)
