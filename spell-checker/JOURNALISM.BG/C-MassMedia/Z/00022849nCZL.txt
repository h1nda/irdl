Букурещ отхвърли доклада на докладчика на ПАСЕ за съществуването на тайни затвори
					10/06/2007
					 
						БУКУРЕЩ, Румъния -- В петък (8 юни) Букурещ отхвърли нов доклад на докадчика на Парламентарната асамблея на Съвета на Европа Дик Марти, в който се съобщава, че в Румъния е имало тайни затвори на ЦРУ от 2003 до 2005 г. В документа, представен по-рано същия ден, се казва, че такива затвори е имало и в Полша, според тайно споразумение между съюзниците на НАТО, постигнато през октомври 2001 г.
						Отхвърляйки твърденията на Марти, румънското Външно министерство заяви, че в доклада липсват достатъчно доказателство в подкрепа на обвиненията. Бившият президент Йон Илиеску, за който се споменава в доклада, че е улеснил плана за създаване на затворите, също е отрекъл твърденията, както и бившият директор на летището в Констанца "Михаил Когалничану" Мирча Дионисие. Полша също заяви, че твърденията са неверни. (Уебсайт на СЕ, Медиафакс, Ромпрес, Антена 3 ТВ - 08/06/07)
