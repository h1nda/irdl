Павкович се върна в Белград, след като бе освободен под гаранция от трибунала в Хага
					22/11/2005
					 
						БЕЛГРАД, Сърбия и Черна гора -- В понеделник (21 ноември) бившият началник-щаб на югославската армия генерал Небойша Павкович се завърна в Белград, след като трибуналът на ООН за военни престъпления прие молбата му за освобождаване под гаранция. Той ще остане в Сърбия до началото на процеса срещу него по обвинения във военни престъпления, извършени в Косово по време на конфликта от 1998-1999 г. Генералът се предаде през април. 
						Други новини -- Сръбските медии съобщиха в понеделник, че заподозреният във военни престъпления Душко Вучкович е намерен мъртъв в затворническата си килия в Белград. Причината за смъртта се разследва. Бившият член на сръбската военизирана групировка "Оси" очакваше началото на своя процес в Белградския окръжен съд по обвинения в престъпления срещу цивилни босненци в Зворник през 1992 г. (Бета, Танюг, РТС, Б92 - 21/11/05)
