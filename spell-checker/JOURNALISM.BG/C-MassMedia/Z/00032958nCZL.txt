Турски магистрати получиха заплахи по пощата
					06/01/2010
					 
						АНКАРА, Турция -- Пликове, съдържащи осем патрона от автомат "Калашников", бяха изпратени във вторник (5 януари) на съдия и прокурор, участващи в разследването на подозренията за заговор за убийството на заместник министър-председателя Бюлент Арънч. Съдията Кадир Каян и прокурорът Мустафа Билгили участват в разследването, което започна преди осем дена. В понеделник съд в Анкара отхвърли искането от страна на Генералния щаб разследването да бъде прекратено. То започна, след като миналия месец Арънч съобщи, че двама армейски офицери са били забелязани в близост до дома му на няколко пъти. Общо осем турски военнослужещи бяха арестувани в хода на разследването, но по-късно бяха освободени. (Анадолска информационна агенция, Хюриет, Заман - 05/01/10)
