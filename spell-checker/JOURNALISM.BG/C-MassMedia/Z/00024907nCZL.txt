Албанската опозиция и мнозинството влязоха в конфликт по въпроса за ситуацията с енергоснабдяването 
					18/12/2007
					 
						ТИРАНА, Албания -- Министърът на икономиката, търговията и енергетиката Генц Рули каза по време на пленарно заседание в понеделник (17 декември), че ситуацията с енергоснабдяването в Албания се е подобрила рязко и че увеличеният внос ще доведе до по-малко спирания на тока. Представителите на опозиционната Социалистическа партия (СП) обаче отхвърлиха това мнение и настояха, че ситуацията в енергетиката остава критична. 
						Други новини от понеделник -- СП поиска от министър-председателя Сали Бериша да отговори по време на пленарните заседания този месец на въпроси, свързани с корупцията, пенсиите и личните карти. СП заяви, че иска да чуе повече по тези "важни въпроси". (Коха Йоне, Шекули, Шкип, Панорама - 18/12/07; Balkanweb, Топ-Ченъл - 17/12/07)
