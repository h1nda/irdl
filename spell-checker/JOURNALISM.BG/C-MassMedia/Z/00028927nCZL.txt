Новият гръцки кабинет положи клетва
					09/01/2009
					 
						АТИНА, Гърция -- Новото правителство положи клетва в четвъртък (8 януари) на церемония в Атина, на която присъстваха главата на Гръцката православна църква архиепископ Йероним II, президентът Каролос Папуляс и премиерът Костас Караманлис. След церемонията новият кабинет се събра на първото си заседание, председателствано от Караманлис. Той заяви пред министрите, че очаква малко приказки и много работа и обяви като приоритетни националният интерес, сигурността, икономиката, образованието, здравеопазването и последиците от глобалната финансова криза. Караманлис призова министрите да ограничат разходите и да предложат смели инициативи за намаляване на бюрокрацията и повишаване на прозрачността. (РИA Новости, News In, ЕРТ, Елефтерос Типос - 08/01/09)
