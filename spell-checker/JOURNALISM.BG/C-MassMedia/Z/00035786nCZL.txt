Началник на косовски ГКПП беше прехвърлен на друг пункт
					25/08/2010
					 
						ПРИЩИНА, Косово – Директорът на полицията Бехар Селими отстрани във вторник (24 август) Зоран Милкович от поста му като началник на полицейското управление в Ярине заради „лоши резултати”. Решението е било взето в рамките на провежданата цялостна реформа на полицията, заяви Селими на пресконференция, като допълни, че в близките дни ще бъдат сменени и други полицейски началници. Селими прехвърли Милкович в Берняк, като там той ще носи по-малка отговорност в сравнение с Ярине, където до 5 000 души преминават границата всеки ден. Милкович, който е представител на сръбското малцинство, работеше в ГКПП на границата между Северно Косово и Сърбия. (Зери, Експрес, Косова Сот, Коха Диторе - 25/08/10)
