Заподозрян в убийството на Пуканич се предаде
					03/02/2010
					 
						САРАЕВО, Босна и Херцеговина (БиХ) -- Сръбски гражданин, издирван във връзка с убийството на известния хърватски издател и журналист Иво Пуканич, се предаде на полицията в Баня Лука късно вечерта в понеделник (1 февруари). Боян Гудурич е дошъл в полицейския участък заедно с адвоката си. Той е поставен под арест в очакване на екстрадирането си в Хърватия. Хърватските власти предложиха 14 000 евро награда за информация, която да доведе до арестуването му. Пуканич, съсобственик и главен редактор на седмичника „Национал”, беше убит при бомбен атентат с лека кола в центъра на Загреб на 23 октомври 2008 г. заедно с търговския директор на вестника Нико Франич. Следствието твърди, че Гудурич е задействал бомбата. Четирима други заподозрени по делото ще бъдат изправени пред съда в сряда в Загреб. (Бета, РТРС, БХРТ, ХРТ - 02/02/10)
