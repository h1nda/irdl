Хърватската полиция залови хероин
					15/08/2010
					 
						ЗАГРЕБ, Хърватия -- Полицията съобщи в петък (13 август), че е конфискувала 90 кг хероин на стойност 26 милиона евро на граничнопропускателния пункт със Сърбия Баяково. Дрогата е била открита в автомобил, шофиран от 44-годишен холандски гражданин от турски произход, който е пътувал със съпругата си и с трите си деца. Полицията също съобщи, че е открила 1180 пакети контрабандни цигари, скрити в багажа на семейството. Води се следствие. (ХИНА, AФП, Вечерне Новости, Блиц, Б92, Победа - 13/08/10)
