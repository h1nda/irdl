Във Вашингтон бе проведена втората годишна конференция, посветена на гръцко-американските отношения.
08/10/2003
 
ВАШИНГТОН, САЩ -- Втората годишна конференция, посветена на гръцко-американските отношения, се проведе във Вашингтон във вторник (7 октомври). Гръцкият военен министър Янос Папандониу представи основните насоки на външната и отбранителна политика на страната и очерта мерките за борба срещу международния тероризъм в светлината на Олимпиадата в Атина през следващата година.
Други новини: Президентът на Международния олимпийски комитет Жак Рож потвърди в понеделник, че Ирак, Афганистан и Източен Тимор ще участват в Игрите.
Още информация: атинският телевизионен канал Алфа съобщи във вторник, че лице, за което се подозира, че е член на терористичната мрежа "Ал Каеда", е било арестувано в Гърция преди няколко дни. Докладът цитира източници от шиитската общност в Атина, според които заподозреният е убил 19 души в Пакистан. (АНА, МПА - 07/10/03; Си Ен Ен - 06/10/03)
