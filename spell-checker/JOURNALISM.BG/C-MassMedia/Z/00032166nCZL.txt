Свинският грип засегна училища в България, Сърбия и Хърватия
					29/10/2009
					 
						СОФИЯ, България -- Пет училища в цялата страна са затворени, след като няколко ученици дадоха положителни резултати на теста за вируса H1N1, съобщиха здравните власти в сряда (28 октомври). Регистрирани са общо 204 случая на свински грип. Властите потвърдиха втори смъртен случай: 30-годишна жена от Самоков почина от вируса във вторник.
						Междувременно в Сърбия директорът на начално училище в Чачак съобщи в четвъртък, че няколко ученици са били заразени с вируса H1N1. Мирко Лазович добави, че общо 11 ученици от училище "Милица Павлович" са показали симптоми на заболяването. Местните медии съобщиха, че в три от тези случаи наличието на вируса е било потвърдено.
						Други съобщения от четвъртък сочат, че трима студенти от Висшето военно училище в Белград са болни от свински грип. Армията планира да излезе с официално изявление в петък. РТС съобщава, че един случай на заболяване е бил регистриран в друго висше учебно заведение в Белград и че екскурзовод от столицата също е заразен.
						Преди няколко дена Хърватия съобщи, че 27 студенти от загребската полицейска академия са болни от свински грип, включително един, който е бил хоспитализиран. (Прес, Б92, РТС - 29/10/09; БНР, Дарик, Дневник, ДПА - 28/10/09)
