Македонското правителство приема проект за национална стратегия за интеграция в ЕС
20/07/2004
 
СКОПИЕ, Македония -- Правителството прие проект за национална стратегия в понеделник (19 юли) за интеграцията на Македония в ЕС. Документът от три части очертава постиженията до този момент, ангажиментите, произтичащи от Споразумението за стабилизиране и асоцииране, както и перспективите за присъединяване.
Други новини: външният министър на Лихтенщайн Ернст Валч приключва тридневната си визита в Македония във вторник. Той се срещна със своята колега Илинка Митрева, както и с президента Бранко Цървенковски и премиера Хари Костов. Разговорите се фокусираха върху стимулирането на двустранното икономическо сътрудничество. (Макфакс, МИА, А1 ТВ - 19/07/04)
