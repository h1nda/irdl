Де Хоп Схефер покани Албания и Хърватия да се присъединят към НАТО
					01/04/2009
					 
						ТИРАНА, Албания -- Във вторник (31 март) генералният секретар на НАТО Яп де Хоп Схефер покани Албания и Хърватия да станат най-новите членки на Алианса. В писмо до албанския външен министър Лулзим Баша Де Хоп Схефер заявява, че има честта да предаде тази новина. Той е изпратил подобно писмо и до хърватския външен министър Гордан Яндрокович. Двете страни трябва да предадат своите ратифицирани протоколи за членство в Държавния департамент на САЩ, за да приключат формалната процедура, и се очаква да направят това в сряда, преди срещата на върха на Алианса в петък и събота в Страсбург, Франция, и Кел, Германия. (Гласът на Америка, АТШ, Шекули, Топ Ченъл, Явно, ХИНА - 31/03/09)
