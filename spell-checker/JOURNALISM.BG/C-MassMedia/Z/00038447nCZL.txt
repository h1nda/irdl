МКГ заяви, че БиХ е изправена пред най-тежката криза след войната
					08/05/2011
					
						САРАЕВО, Босна и Херцеговина (БиХ) -- БиХ е изправена пред най-тежката криза след края на войната от 1991-1995 г., се казва в доклад на Международната кризисна група (МКГ), публикуван на уебсайта на организацията в петък (6 май). "Седем месеца след изборите, няма държавно правителство и едва ли скоро ще има", заявява МКГ и предупреждава, че "насилието вероятно не е предстоящо, но е близка перспектива, ако това продължи". МКГ призова международната общност да "преосмисли стратегически международната политика", което трябва "да приключи преди планирания референдум на Република Сръбска (РС) в средата на юни". 
						В същото време белградската информационна агенция "Танюг" съобщи в събота, че президентът на РС Милорад Додик е изпратил писмо до генералния секретар на ООН Бан Ки Мун, в което го уверява, че планираният референдум в областта няма да бъде за отделяне. "Референдумът е в пълно съответствие със закона и представлява законен начин да се определи волята на народа", каза Додик. (Б92, Taнюг - 07/05/11; Уебсайт на МКГ - 06/05/11)
