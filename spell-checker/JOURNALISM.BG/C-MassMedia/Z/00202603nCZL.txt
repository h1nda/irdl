Бригаден генерал Луис
			Уебър
		
		висш военен представител, щаб на НАТО, Сараево 
		(АП, ФЕНА -31/08/05; Уеб-сайт на щаб-квартирата на НАТО в Сараево)
 
		 
			
Американският бригаден генерал Луис Уебър [Снимка от Антонио Пърленда за SETimes]
			Американският бригаден генерал Луис Уебър пое поста на Висш военен представител в щаба на НАТО в Сараево (ЩН Сараево) на 31 август 2005 г. Той замени американския бригаден генерал Стивън Шук, който служи като 9-тия и последен командващ силите на ЕСФОР, преди прехвърлянето на задълженията на ръководените от НАТО сили на ЕУФОР на 2 декември 2004 г. 
			Уебър има бакалавърска степен по мениджмънт от тексаския университет A&amp;M и магистърска – по въпросите на националната сигурност – от Морската следдипломна школа. Военното му образование включва Школа за висши военни кадри и Военен колеж (Член на преподавателската колегия на Джорджтаунския университет). 
			Уебър завършва Тексаския университет А&amp;М като офицер от бронирани войски с отлична диплома през декември 1975 г.. От 1976 до 1979 г. той е в Германия , където заема различни постове в пехотата в 1-ва кавалерийска дивизия, 2-ри брониран пехотен полк. След като завършва ускорен курс за пехотни офицери, Уебър служи във Форт Худ в Тексас от 1980 до 1983 г. като командир на щабна рота, 3-ти батальон, 67-ма бронетанкова и след това рота “Делта”, 2-ри батальон, 67 бронетанков и първи оперативен армейски М-1 батальон. 
			Като майор, Уебър служи в Германия отново от 1988 г. до 1991 г., отначало като наблюдател/контрольор в тренировъчния център за бойни маневри и след това като оперативен офицер към 3-та кавалерийска дивизия, 2-ри брониран кавалерийски полк. Той служи в това си качество по време на операциите “Пустинен щит” и “Пустинна бура” през 1991 г., след което е назначен като командир на дивизия. 
			По време на службата му като командир на 1-ва кавалерийска дивизия, 2-ри брониран кавалерийски полк във Форт Полк, Луизиана от 1994 г. до 1996 г., Уебър е изпратен в Хаити през 1995 г., за да окаже помощ на мироопазващите операции на ООН там..Като командир на 2-на бригада, 3-та пехотна дивизия във Форт Стюарт, Джордия от 1999 г. до 2001 г., той е изпратен в БиХ за да помогне на Стабилизационните сили на НАТО и след това командва Групата за операции от 2002 г. до 2003 г. в Националния тренировъчен център. Впоследствие, той служи като помощник-дивизионен командир по поддръжка в 3-та пехотна дивизия от 2002 г. до 2003 г. 
			 През 2003 г. Уебър е изпратен да окаже помощ на операция “Трайна свобода” и операция “Иракска свобода. 
			Между назначенията си в бронетанкови и кавалерийски части, Уебър е служил като офицер за близкоизточната чужда зона, бил е студент в школата за марокански офицери, военен наблюдател на ООН в Ливан и Синай, политико-военен експерт. Участвал е и в учебни програми, организирани от Конгреса на САЩ във Вашингтон от 1992 до 1993 г. 
			Уебър бе назначен като Висш военен представител на НАТО в БиХ, докато бе директор по обучението, заместник- началник на щаба на армията във Вашингтон. 
			В интервю в средата на септември 2005 г., Уебър подчерта, че приоритетите на НАТО в БиХ включват успешното завършване на реформата в отбраната и изправянето през съда на всички военнопрестъпници. Щабът на НАТО в Сараево също играе и роля в борбата срещу тероризма, отбеляза той. 
			Наградите на Уебър включват ордена “Легион за заслуги” (Legion of Merit), бронзова звезда за военни заслуги, както и много ордени и медали, сред които и медал на НАТО. 
			Уебър е женен с два деца.
