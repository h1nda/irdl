Председателят на ЕК отново потвърди перспективите за влизането на България в ЕС, но бе предпазлив по отношение на датата
					15/09/2005
					 
						СОФИЯ, България -- В сряда (14 септември) председателят на Европейската комисия (ЕК) Жозе Мануел Барозу отново потвърди, че България ще стане член на ЕС, но не се ангажира с посочване на конкретна дата. След като разговаря с българския президент Георги Първанов в Ню Йорк, Барозу каза, че окончателната позиция на ЕК по отношение на готовността на България за членство през 2007 г., както е по план, ще бъде ясна следващата пролет. Задействането на предпазната клауза може да отложи присъединяването на България с една година в зависимост от това, дали договорените реформи са осъществени.
						Други новини -- Популярният главен секретар на министерството на вътрешните работи Бойко Борисов подаде оставка в сряда, като се аргументира, че направените промени са намалили правомощията му. Местните медии предполагат, че той може да се кандидатира за кмет на София в края на следващия месец. (Медиапул, Дневник, бТВ, Сега, Монитор - 15/09/05; Медиапул, бТВ - 14/09/05)
