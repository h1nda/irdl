Гърция ще изнася вода за обхванатия от суша Кипър
					27/06/2008
					 
						НИКОЗИЯ, Кипър -- Министърът на земеделието Михалис Полиникис съобщи в четвъртък (26 юни), че Гърция ще започне да доставя вода на Кипър, който e обхванат от жестока суша. Първите шест танкера, превозващи около 50 000 кубически метра вода, ще пристигнат в понеделник. Тези пратки се очаква да достигнат 8 милиона кубически метра до ноември. Средните общи валежи на острова са с около 20 % под нормалното, което според кипърското държавно ръководство се дължи на глобалните промени в климата. (Ройтерс, Topnews.in, Филелефтерос, Политис - 26/06/08)
