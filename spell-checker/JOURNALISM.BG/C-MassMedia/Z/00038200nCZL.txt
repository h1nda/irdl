Косово продължи срока за приключване на преброяването на населението
					17/04/2011
					
						ПРИЩИНА, Koсово - Властите удължиха срока за приключване на преброяването на населението в някои общини до вторник (19 април), съобщи Статистическият институт. Процесът, който започна на 1 април, трябваше да приключи до петък, но бе удължен, за да даде на хората още една възможност да участват. Предварителните резултати от преброяването се очакват през юни. Около 1,6 милиона души са се регистрирали до сега, макар че сърбите, които живеят в северната част, бойкотират процеса. (Koха Диторе - 16/04/11; Taнюг, Б92, Радио "Свободна Европа" - 15/04/11)
