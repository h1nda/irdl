Еврочиновник каза, че ЕК не смята румънците за заплаха за пазара на труда в Обединеното кралство
					23/08/2006
					 
						БУКУРЕЩ, Румъния -- Фредерик Винсънт, говорител на еврокомисаря по заетостта и социалните въпроси Владимир Шпидла, каза в интервю за румънските медии, че Европейската комисия (ЕК) не смята румънците за заплаха за британския пазар на труда. В интервю за базираната в Букурещ агенция "НюзИн" във вторник (22 август) Винсънт каза, че ЕК не е получавала официална информация от Лондон за възможни ограничения за български и румънски работници. Той добави, че румънците не представляват заплаха за пазара на труда във Великобритания или друга страна, членка на ЕС. Той отбеляза също, че след присъединяването на десетте най-нови страни членки през май 2004 г. делът на сивата икономика се е свил. (НюзИн - 22/08/06)
