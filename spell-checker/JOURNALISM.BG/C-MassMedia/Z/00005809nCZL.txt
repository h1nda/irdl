Негативна забележка за България премахната от доклад на СЕ
29/01/2003
 
СТРАСБУРГ, Франция -- Негативна забележка за България бе премахната във вторник (28 януари) от проектодоклада за свободата на изразяване в европейските медии. Докладът е изготвен от Комитета за култура, наука и образование към Съвета на Европа и обхваща 44 страни. България отправи възражение срещу текста: "[в] някои страни все още е много лесно да се заменят ръководители на обществени медии по усмотрение на властите, какъвто е случаят с генералния директор на българската новинарска агенция БТА". Българската депутатка Милена Милотинова настоя за премахването на това изречение от доклада. (БТА, БТВ - 28/01/03)
