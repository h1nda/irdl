САЩ подчертаха, че Турция има право да се защитава
					03/12/2007
					 
						ВАШИНГТОН, Съединени щати -- Говорителят на Пентагона Алмарах Белк отново подчерта в неделя (2 декември), че докато Съеднените щати признават правото на Турция да се защити с военна операция срещу терористичната Кюрдска работническа партия (ПКК), Вашингтон сътрудничи тясно с турското и иракското правителство за намиране на дългосрочно решение на проблема. Турската армия нападна в събота база в Северен Ирак и властите твърдят, че може да последват още нападения в зависимост от информацията на разузнаването. Кюрдските екстремисти най-напред отрекоха, че е имало такова нападение, но високпоставен член на ПКК, пожелал анонимност, по-късно потвърди това пред АФП. След въздушното нападение в събота турските сили убиха четирима бунтовници от ПКК в два отделни сблъсъка близо до границата с Ирак. (Заман - 03/12/07; Търкиш Прес, Анадолска информационна агенция, АФП - 02/12/07; AП - 01/12/07)
