Македонското правителство отбеляза една година от идването си на власт
					27/08/2007
					 
						СКОПИЕ, Македония -- Правителството отбеляза в неделя (26 август) първата година от идването си на власт, като направи равносметка на своите успехи и неуспехи досега. Партиите от управляващата коалиция посочиха увеличените заплати в сектора на публичната администрация, намалението на данъците и напредъка в борбата с корупцията и организираната престъпност. Опозицията, от своя страна, посочи застоя в политическия диалог, незавършените съдебни реформи и липсата на прозрачност при използването на държавни пари в медийни кампании. Кабинетът има пред себе си още три години управление. (A1, Макфакс - 26/08/07)
