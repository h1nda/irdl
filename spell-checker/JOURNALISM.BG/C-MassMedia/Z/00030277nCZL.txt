ЮНМИК благодари на Митровица за настаняването на роми
					15/05/2009
					 
						ПРИЩИНА, Косово -- Ръководителят на ЮНМИК Ламберто Заниер похвали в четвъртък (14 май) работата на местните власти в Митровица за опитите им да настанят ромски семейства в нов квартал и за закриването на лагерите им на север. Заниер изрази надежда, че този проект ще привлече помощ от донори. Кметът на Митровица Байрам Реджепи подчерта, че завръщането на вътрешно разселените лица е хуманен жест и че общината работи за създаване на условия за завръщането на всички, независимо от етническата им принадлежност. Ромите живееха в лагери с изключително високо ниво на замърсяване, представляващо заплаха за здравето, особено на децата. (Коха Диторе, Лайм, Експрес - 15/05/09; Кохавижън, КЛАН - 14/05/09)
