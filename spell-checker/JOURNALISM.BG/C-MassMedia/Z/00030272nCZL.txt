ЕС иска от Сърбия гаранции по отношение на паспортите
					15/05/2009
					 
						БЕЛГРАД, Сърбия -- ЕС иска системата за издаване на паспорти да играе ролята на бариера, непозволяваща на престъпността да се разпространява към страните членки, като гаранция за либерализирането на визовия режим, предаде в четвъртък (14 май) излизащият в Белград всекидневник „Блиц”. Вестникът се позова на източници от сръбското правителство, според които ЕС има някои опасения относно начина, по който Сърбия издава документите за самоличност, и е предложил системата да стане по-строга. Очаква се вътрешният министър Ивица Дачич да отговори на искането на ЕС, като предложи гаранции срещу разпространяването на престъпността и корупцията, пише вестникът. (Блиц, Б92 - 14/05/09)
