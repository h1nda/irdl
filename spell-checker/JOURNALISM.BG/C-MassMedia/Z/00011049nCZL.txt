Премиерите на Албания, Хърватия и БиХ обсъждат евро-атлантическата интеграция
06/06/2004
 
ТИРАНА, Албания -- Премиерът Фатос Нано се срещна с колегите си от Хърватия и Босна и Херцеговина (БиХ) Иво Санадер и Аднан Терзич в събота (5 юни) в Тирана, за да обсъдят регионалното сътрудничество и евро-атлантическата интеграция. Те се изказаха за засилване на регионалното сътрудничество, което има съществено значение за постигане на общите цели на страните за членство в ЕС и НАТО. Двудневната среща първоначално бе планирана да включва и други ръководители, но президентът на Сърбия-Черна гора Светозар Марович се разболя, а македонският премиер Хари Костов имаше проблеми със самолета.
Също в събота говорители на министерствата на отбраната на Македония, Албания и Хърватия се събраха в Скопие на двудневна среща по въпросите на връзките с обществеността. Целта на срещата е да се координира информацията за дейностите, свързани с Адриатическата харта. (МИA - 06/06/04; ATA, ХИНА - 05/06/04; Фена - 04/06/04)
