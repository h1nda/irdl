ЕК разпредели средства за косовски общини
					27/07/2009
					 
						ПРИЩИНА, Косово – Десет общини ще се облагодетелстват от безвъзмездна помощ в размер на 340 000 евро за всяка от тях, предоставена от Европейската комисия (ЕК), която те ще използват за подобряване на местното управление. „Реформата на публичната администрация и реформата на местното управление играят главна роля в бъдещето на Косово,” каза представителят на ЕК Кяртан Бьорнсон в петък (24 юли). Помощите ще бъдат отпуснати на общините Дяково, Гниляне, Митровица, Обилич, Подуево, Сърбица, Витина, Юник, Хани и Елезит и Мамуша.
						Други новини – Гражданите на Косово ще могат да пътуват до Китай с новоиздадените си паспорти, независимо от факта, че Пекин не е признал независимостта на Косово. Според репортажи в медиите от неделя визи вече се издават от китайското посолство във Виена, макар че печатът не се поставя в паспорта, а в отделно писмо. По-старите паспорти бяха издавани от ЮНМИК, а не от косовското правителство. (Експрес, Коха Диторе, Зери, Кохавижън, Косовалайв - 26/07/09; Косова Сот, Епока е Ре - 25/07/09)
