Комисията по случая "Сребреница" ще представи първия междинен доклад до края на януари
18/01/2004
 
БАНЯ ЛУКА, Босна и Херцеговина (БиХ) -- Комисията в Република Сръбска (РС), разследваща истината за "Сребреница 1995", ще представи своя първи междинен доклад на правителството на РС до 31 януари, съобщи нейният председател Марко Арсович след втората среща на комисията в събота (17 януари). Върховният представител Пади Ашдаун определи 15 април за краен срок на окончателния доклад.
Междувременно, премиерът на РС Драган Микеревич помоли Световната банка за финансова помощ за здравеопазването и управлението на отпадъците. Той отправи тази молба по време на разговори с вицепрезидента на банката за Европа и Централна Азия Шигео Кацу. (РТРС, ПБС БиХ - 17/01/04, уебсайт на правителството на РС, Онаса - 16/01/04)
