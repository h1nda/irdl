Министрите на финансите от ЕС одобриха втория транш от пакета за Гърция 
					08/09/2010
					 
						БРЮКСЕЛ, Белгия -- Във вторник (7 септември) министрите на финансите от еврозоната одобриха втория транш от 9 милиарда евро от пакета помощи в размер на 110 милиарда евро от ЕС/МВФ. ЕС ще предостави 6,5 милиарда евро от тази сума, а останалите 2,5 милиарда евро ще бъдат дадени от МВФ. Гърция получи първия транш от 20 милиарда евро през май. Цялата сума от 110 милиарда евро се очаква да бъде получена до 2012 г. В сряда Статистическото бюро съобщи, че икономиката се е свила с 1,8 % през второто тримесечие, тъй като потребителите са намалили разходването. (Би Би Си - 08/09/10; АНА-МПА, Ройтерс, Уол Стрийт Джърнъл, АП - 07/09/10)
