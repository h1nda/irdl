Борбата срещу ПКК бе основна тема на посещението на Гюл в САЩ; Турция изрази безпокойство във връзка с резолюция за арменския геноцид
					07/02/2007
					 
						ВАШИНГТОН, Съединени щати -- Основна тема на разговорите във Вашингтон между турския външен министър Абдула Гюл и американски представители бе борбата срещу терористичната организация Кюрдска работническа партия (ПКК). Във вторник (6 февруари) Гюл се срещна с държавния секретар Кондолиза Райс, след като в понеделник разговаря с вицепрезидента Дик Чейни и със съветника по въпросите на националната сигурност Стивън Хадли. 
						Медиите съобщават, че Гюл е изразил и безпокойството на Турция от възможно влошаване на двустранните отношения, ако Конгресът на САЩ приеме резолюция, осъждаща като геноцид масовите убийства на арменци в последните дни на Отоманската империя.(Аксам, Заман, НТВ - 07/02/07; Turks.US, AП, AФП - 06/02/07)
