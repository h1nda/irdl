Подновен бе процесът срещу Шешел в Хага
					09/01/2009
					 
						ХАГА, Холандия -- Лидерът на Сръбската радикална партия (СРП) Воислав Шешел заяви в четвъртък (8 януари), че няма да предлага доказателства в своя защита по делото срещу него, което се води в Трибунала за военни престъпления в Хага, щом прокуратурата изслуша всички свои свидетели. Процесът бе възобновен в четвъртък след триседмично прекъсване за празниците. Прокуратурата разполага с още един месец да призове свидетелите. След това Шешел, който води сам защитата си, смята да изложи заключителната си пледоария. Според обвиненията той е извършил военни престъпления срещу хървати и мюсюлмани в Хърватия, Босна и Херцеговина и Войводина между 1991 и 1995 г. Процесът срещу него започна през ноември 2007 г. (Бета, Б92, Танюг - 08/01/09)
