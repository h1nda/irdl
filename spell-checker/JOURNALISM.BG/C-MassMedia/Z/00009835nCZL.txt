Според хърватски официални лица издирваният генерал е избягал в чужбина
15/02/2004
 
ЗАГРЕБ, Хърватия -- Висши официални лица повториха в събота (14 февруари) предишните си твърдения, че заподозрения за военни престъпления Анте Готовина сигурно е напуснал страната. Президентът Стипе Месич заяви, че хърватските служби за сигурност щяха да знаят, ако укриващият се генерал е все още в страната. Той говори в духа на изявлението, направено по рано през деня от вицепремиера Андрия Хебранг. "Готовина не е в Хърватия, тъй като, ако той наистина беше тук, аз вярвам, че щяхме да имаме някакви признаци за това и съответните служби щяха със сигурност да разполагат с някакви данни", заяви Хебранг по националното радио. Двамата ръководители очевидно по този начин отговаряха на забележките на главния прокурор на ООН Карла дел Понте, която каза, че Готовина се укрива в Хърватия. ЕС предупреди Загреб, че членството на страната в съюза може да зависи от сътрудничеството й с трибунала за военните престъпления в Хага. (AФП - 14/02/04)
