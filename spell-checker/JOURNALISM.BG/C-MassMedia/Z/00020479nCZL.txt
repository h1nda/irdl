КФОР и Македония обсъждат засилване на сътрудничеството 
					01/11/2006
					 
						СКОПИЕ, Македония -- Министърът на отбраната Лазар Еленовски и началникът на генералния щаб на македонската армия, генерал Мирослав Стояновски, се срещнаха с командващия на КФОР генерал Роланд Катер във вторник (31 октомври) в Скопие. Те обсъдиха начини за засилване на сътрудничеството, най-вече по отношение на комуникациите и обмена на информация между македонската армия и КФОР. Обсъдена е била и регионалната сигурност, както и последните събития в преговорите за статута на Косово. 
						Също във вторник македонският президент Бранко Цървенковски одобри приетия неотдавна закон за полицията. Реформата в полицията е основно изискване за приемането на страната в ЕС и НАТО. (Макфакс, MИA, A1 ТВ - 31/10/06)
