Европейската комисия иска развитие по случая "Гърдец"
					18/03/2011
					 
						ТИРАНА, Албания -- Европейската комисия (ЕК) призова отговорните институции в Албания да се заемат с разследването на експлозиите в Гърдец преди три години, при които загинаха 26 души. Говорителят на ЕК Наташа Бътлър заяви в четвъртък (17 март), че съдебната власт трябва да хвърли светлина върху взривовете в складовете за боеприпаси и да накаже виновните. Процесът не протича според очакванията, коментира Бътлър. Около 30 длъжностни лица бяха привлечени под отговорност по процеса за утилизация и сключените договори, но никой от тях не излежава присъда. (Balkan Web, Ора нюз, Топ Чанъл - 17/03/11)
