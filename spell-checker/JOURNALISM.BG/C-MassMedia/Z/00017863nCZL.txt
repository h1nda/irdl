Солана и Марович подкрепят конструктивните връзки между Сърбия и Черна гора
					10/03/2006
					 
						БРЮКСЕЛ, Белгия -- Връзките между Сърбия и Черна гора трябва да останат конструктивни независимо от резултата от референдума за независимост на Черна гора през май, подчертаха върховният представител на ЕС за външната политика и сигурността Хавиер Солана и президентът на Сърбия и Черна гора Светозар Марович на съвместна пресконференция в Брюксел в четвъртък (9 март). Марович добави, че след референдума двете републики, които могат да станат отделни държави, трябва да решат какви функции биха могли да продължават да изпълняват съвместно. 
						Други новини -- В четвъртък сръбският президент Борис Тадич посети Грац, столицата на австрийската провинция Щирия, където обсъди икономическото сътрудничество с Франц Фовес, регионален председател на Щирия. Австрия се смята за един от най-важните стратегически партньори на Сърбия. (Данас, Политика - 10/03/06; Б92, РТС, Танюг - 09/03/06)
