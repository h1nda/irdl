Новият кабинет на Република Сръбска ще бъде представен следващата седмица
06/01/2003
 
БАНЯ ЛУКА, Босна и Херцеговина (БиХ) -- Номинираният за министър-председател на Република Сръбска Драган Микеревич ще обяви членовете на новото правителство до 13 януари, за да даде възможност на парламента да обсъди кандидатурите за министри по-късно тази седмица. Говорител от Партията за демократичен прогрес (ПДП) съобщи, че ПДП е постигнала споразумение за разпределението на министерските постове в новия кабинет с националистическата Сръбска демократическа партия, но не и със Съюза на независимите социалдемократи, оглавяван от бившия министър-председател Милорад Додик.
Междувременно, Камарата на представителите в парламента на БиХ се съгласи да отложи обсъждането на новия състав на Съвета на министрите на БиХ. Отлагането е по искане на Службата на върховния представител на международната общност, който е пожелал да прецени сам всички кандидатури. (Източници на СВП - 06/01/03; РТРС, СРНА, БиБиСи, ПБС БиХ - 05/01/03; РТРС, СРНА, БиБиСи - 03/01/06)
