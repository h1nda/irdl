В Онкологичният институт на Сърбия не бяха открити нередности 
					07/07/2010
					 
						БЕЛГРАД, Сърбия -- Министърът на здравеопазването Томица Милосавлевич каза във вторник (6 юли), че проверките, извършени в белградския Онкологичен институт, не са констатирали, че на пациентите са били предписвани необичайни дози цитостатични медикаменти, и добави, че хората са били лекувани в съответствие с международните стандарти. Милосавлевич каза, че експерти и инспектори са проверили работата на института от 2003 г. насам и не са открили нередности. Спешната инспекция започна на 1 юли, след като директорът на института Ненад Бороевич и девет негови колеги бяха арестувани по обвинения в корупция. Те са обвинени в предписване на по-големи от необходимите количества цитостатични лекарства, за да обслужват интересите на определени фармацевтични компании. Полицията твърди, че те са получили почти 1 милион евро като подкупи. (РТС, Б92, Танюг - 06/07/10)
