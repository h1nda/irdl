Ругова и Тачи подновиха призива си за завръщане на бежанците
11/07/2003
 
ПРИЩИНА, Косово, Сърбия-Черна Гора -- Президентът на Косово Ибрахим Ругова и бившият лидер на Армията за освобождение на Косово и понастоящем политик Хашим Тачи посетиха Урошевац в четвъртък (10 юли), за да се срещнат с представители на малцинствата в провинцията. Посещението е проява на усилията на лидерите на местните етнически албанци да убедят бежанците да се завърнат по родните им места. Ръководителите на Косово излязоха със заявление миналата седмица, в което те обещават по-добро бъдеще на завърналите се. Вашингтон обяви, че ще предостави 14.4 млн. дол. в помощ на завръщането на бежанците.
В други новини, според нов доклад на ПРООН и на базираната в Швейцария агенция Смол армс сървей, в ръцете на цивилното население в Косово има 460000 огнестрелни оръжия. Представителят на ПРООН в провинцията Робърт Пайпър заяви, че съществуването на този арсенал спъва развитието на Косово. Досега КФОР са унищожили 18000 оръжия. (AФP - 10/07/03)
