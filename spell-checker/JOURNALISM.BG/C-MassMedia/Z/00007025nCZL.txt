Американските войници са готови да отпътуват от Румъния
21/05/2003
 
КОНСТАНЦА, Румъния -- Американските военнослужещи в румънската военна база край Констанца са започнали подготовка за окончателното си заминаване, гласи съобщение на Европейското командване на САЩ от вторник (20 май). Подразделението пристигна в Румъния на 20 февруари, за да окаже логистична подкрепа за водената от САЩ операция в Ирак. Мисията помогна при транспортирането на военна техника и личен състав от Западна Европа към Централното командване на САЩ в Персийския залив. Повечето от военнослужещите се очаква да отпътуват на 1 юни. (Медиафакс, Ромпрес - 21/05/03; АФП - 20/05/03)
