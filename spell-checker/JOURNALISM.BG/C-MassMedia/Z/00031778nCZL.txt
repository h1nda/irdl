ООН отрече съобщения в кипърските медии
					27/09/2009
					 
						НИКОЗИЯ, Кипър -- Офисът на ООН в Кипър направи изявление в петък (25 септември), в което определи събщенията в медиите на кипърските гърци, че пратеникът на ООН Александър Даунър има бизнес интереси в Турция, като абсолютно неверни. "Г-н Даунър няма бизнес интереси нито в Турция, нито в Гърция и никога през живота си не е имал какъвто и да е бизнес в нито една от двете страни", се казва в изявлението. Всекидневникът "Симерини" в Никозия наскоро съобщи, че Даунър е партньор в ""Bespoke Approach", австралийска консултантска компания. Съобщава се, че "Bespoke" има контакти с американската компания "ККР" за управление на инвестиции, която участва в придобиването на най-голямата корабостроителна компания на Турция. (Сайпръс Мейлl - 26/09/09; Синхуа - 25/09/09)
