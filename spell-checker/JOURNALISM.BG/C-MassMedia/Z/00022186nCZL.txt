Хърватия трябва да инвестира 11 милиарда евро, за да отговори на екологичните критерии на ЕС
					10/04/2007
					 
						ЗАГРЕБ, Хърватия -- Страната трябва да инвестира до 11 млрд. евро в защита на околната среда, за да отговори на всички изисквания на ЕС в тази област, според репортаж в местния всекидневник "Пословни дневник" от вторник (10 април). Парите ще дойдат от различни бюджетни източници, както и от пред- и следприсъединителните фондове на ЕС. В същото време обаче, според членове на екипа от преговарящи по присъединяването към ЕС, хърватското правителство трябва да демонстрира далеч по-добър капацитет за усвояване на финансирането от ЕС. (Пословни дневник - 10/04/07)
