Последните 130 български войници от мироопазващите сили се завръщат от Ирак 
					30/12/2005
					 
						СОФИЯ, България -- Последните 130 войници от българския контингент на мироопазващите сили в Ирак трябва да се завърнат в София в петък (30 декември), след като по-рано тази седмица бяха прехвърлени в американска база в Кувейт. Останалите военнослужещи от контингента с числен състав от 380 военнослужещи се завърнаха у дома преди коледните празници. България започна изтеглянето на своите войски от Ирак веднага след общите избори на 15 декември там, в съответствие с решение на българския парламент, взето по-рано. Техните отговорности бяха прехвърлени на иракските сили в Дивания. През следващата година България ще продължи да дава своя принос за стабилизационните усилия като участва в някои тренировъчни мисии. (Сега - 30/12/05)
