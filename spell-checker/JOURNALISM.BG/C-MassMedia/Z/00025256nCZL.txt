Петима загинаха в полицейска операция срещу "Ал Кайда" в Турция
					25/01/2008
					 
						АНКАРА, Турция -- Един полицай и четирима заподозрени терористи бяха убити при мащабна полицейска акция в четвъртък (24 януари) срещу последователи на "Ал Кайда" в югоизточната турска провинция Газиантеп. Областният управител Сюлейман Камджъ каза, че полицията е провела едновременно 18 акции срещу предполагаеми скривалища. Избухнали са въоръжени сблъсъци, след като терористите са открили огън по силите на сигурността. Операцията е продължила 12 часа. Четирима други полицейски служители са ранени, двама от които сериозно. Арестувани са общо 19 заподозрени членове на "Ал Кайда". Камджъ добави, че са били открити огромни количества оръжия, боеприпаси и експлозиви, доказащи, че "Ал Кайда" е планирала "сензационни нападения в Турция". (Заман, Сабах - 25/01/08; НТВ, Ройтерс, АФП, ДВ - 24/01/08)
