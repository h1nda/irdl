Бившият съветник към Постоянния щаб на НАТО Грегорян бе назначен в Бръчко
					04/09/2006
					 
						САРАЕВО, Босна и Херцеговина (БиХ) -- Върховният представител Кристиян Шварц-Шилинг определи Рафи Грегорян за поста международен наблюдател на Бръчко в петък (3 септември). Грегорян бе политически съветник към Постоянния щаб на НАТО в Сараево. Американският служител ще поеме официално задълженията си на 1 октомври на мястото на Сюзан Джонсън.
						Според други новини от неделя босненски сърбин, който е излежал присъда за военни престъпления, се е самоубил. Стеван Тодорич, бивш началник от полицията, е бил намерен мъртъв в събота в дома си в Самач, с пистолет в ръка. Той е лежал седем години в затвора след като е бил осъден в Хага за престъпления срещу босненски и хърватски цивилни лица. Той е трябвало да свидетелства в други процеси. (Независне новине - 04/09/06; AП, AФП, Pincom.info, Бета, ПБС БиХ, РТРС - 03/09/06)
