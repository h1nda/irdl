САЩ ще задържат финансовата помощ за Сърбия, докато не бъдат екстрадирани всички обвиняеми
					31/03/2005
					 
						БЕЛГРАД, Сърбия и Черна гора -- Американският посланик в Белград Майкъл Полт заяви в сряда (30 март), че макар Сърбия да е подобрила сътрудничеството си с Хагския трибунал, финансовите помощи за републиката ще бъдат задържани до екстрадирането на всички обвиняеми. Полт направи своя коментар по време на посещение в Нови Сад. В средата на януари американското правителство замрази помощи в размер на 10 млн. долара, като се позова на непълното спазване на задълженията на Сърбия към трибунала. Също в сряда сръбско-черногорското правителство одобри проектозакон, с който се блокират активите на всички укриващи се военнопрестъпници. Законопроектът бе изпратен на законодателния орган на федералния съюз за спешно одобрение. (Политика, Данас - 31/03/05; Танюг, Бета - 30/03/05)
