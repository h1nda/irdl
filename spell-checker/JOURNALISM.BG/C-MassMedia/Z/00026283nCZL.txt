Върховният представител Лайчак порица СДП и СНСД заради остра реторика
					29/04/2008
					 
						САРАЕВО, Босна и Херцеговина (БиХ) -- Върховният представител на международната общност Мирослав Лайчак порица управляващата партия на Република Сръбска, Съюза на независимите социалдемократи и главната опозиционна партия на Федерация БиХ - Социалдемократическата партия в понеделник (28 април) заради острата реторика, която са използвали в последните дни. Лайчак я окачестви като "мегафонна политика, насочена към предизборни кампании, а не към намиране на решения". Двете партии първо се конфронтираха заради съобщения за спряно финансиране за държавната телевизия на БиХ и призиви за реформи в държавния телевизионен канал ПБС. Впоследствие те са си разменили остри реплики във връзка с конституционния ред на БиХ. (Дневни Аваз, Независне Новине - 29/04/08; Уебсайт на СВП, РТРС, Фена - 28/04/08)
