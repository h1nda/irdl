В Албания започна програма за обучение по управление на полицията
					19/04/2006
					 
						ТИРАНА, Албания -- Проект за обучение с международна подкрепа, целящ подобряване на управлението на полицията в Албания в съответствие с европейските стандарти, започна официално във вторник (18 април). Той предвижда триседмично обучение на висши полицейски кадри. Инициативата се провежда съвместно от Мисията за полицейска помощ на Европейската общност в Албания, американската Програма за помощ в обучението по криминални разследвания и албанската Генерална дирекция на полицията.
						Други новини -- Управляващата Демократическа партия (ДП) внесе искане до председателя на парламента Жозефина Топали за създаване на специална комисия за разследване на главния прокурор Теодори Солаку. Искането на ДП е част от кампанията й за уволняване на Сулаку, за когото тя твърди, че има връзки с организираната престъпност. Солаку отрича обвиненията като политически мотивирани. Основната опозиционна Социалистическа партия твърди, че ръководеното от ДП правителство се опитва да отвлече общественото внимание от истинските проблеми, като бедността. (Албейниън Нюз, Пийпълс Дейли - 19/04/06; Газета Сот - 18/04/06)
