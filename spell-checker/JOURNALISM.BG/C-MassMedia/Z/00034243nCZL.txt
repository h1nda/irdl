Хърватската полиция арестува заподозрян в геноцид
					21/04/2010
					 
						ЗАГРЕБ, Хърватия -- Полицията е арестувала словенски гражданин, заподозрян в геноцид, извършен в Сребреница в края на босненския конфликт от 1992-1995 г., съобщиха медиите във вторник (20 април). Франк Кос е бил задържан късно вечерта в понеделник близо до град Осиек въз основа на международна заповед за арест, издадена от Босна и Херцеговина (БиХ). Той ще прекара в ареста 45 дена в очакване на екстрадирането си в БиХ. Властите заявиха, че като служещ в босненската сръбска армия Кос е участвал в убийствата на бошнаци в анклава през юли 1995 г. Роден в Словения, той има и босненско гражданство. (РТС, Вечерни Лист, БХРТ, РТРС - 20/04/10)
