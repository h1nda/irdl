Черна гора постига компромис за югославската федерация, според медиите
20/11/2002
 
БЕЛГРАД, Югославия -- Местните медии предадоха, че Черна гора по принцип е приела компромисно решение по въпроса за избора на членовете на парламента на бъдещата федерация. Съобщенията в пресата предполагат, че Черна гора е смекчила позицията си във вторник (19 ноември), по време на срещата на комисията, занимаваща се с конституцията. Според източниците, страните са дискутирали четири възможности за избиране на нова законодателна власт. Те съобщиха също, че управляващата в Черна гора Демократическа партия на социалистите е одобрила предложението на Демократическата партия на сръбския министър-председател Зоран Джинджич. То се състои в избиране на учредително събрание чрез републикански комисии, последвано от преки избори за бъдещите парламенти. (Б92, Tанюг, ФоНет - 19/11/02)
