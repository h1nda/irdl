Лайчак върна документите за пътуване на 19 предполагаеми поддръжници на Жуплянин
					10/07/2008
					 
						САРАЕВО, Босна и Херцеговина (БиХ) -- В сряда (9 юли) върховният представител Мирослав Лайчак върна документите за пътуване на 19 души, които се смятат за свързани с мрежата от поддръжници на обвиняемия във военни престъпления Стоян Жуплянин. След консултации с Трибунала за военни престъпления в Хага и представители на правораздаващите органи Лайчак реши, че вече не е налице причина за задържането на документите на тези лица. Полицията арестува Жуплянин на 11 юни в апартамент край Белград. (Уебсайт на СВП, РТРС, СРНА, Дневни Аваз, Фена, Бета - 09/07/08)
