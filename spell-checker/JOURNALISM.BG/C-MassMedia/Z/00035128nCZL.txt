Посланикът на САЩ отправи критики към правителството на Косово 
					29/06/2010
					 
						ПРИЩИНА, Косово -- Посланикът на САЩ в Косово Кристофър Дел продължи своите критики срещу правителството, което по думите му контролира икономиката на страната. На обществен форум в понеделник (28 юни) за приватизацията на Косовската енергийна компания (КЕК) Дел каза, че ниската събираемост на вземанията, политическата намеса и недостатъчните ресурси, които са на разположение на КЕК, са оформили порочен кръг. „Икономиката на Косово е силно и ненужно доминирана от правителството. Това беше наследено от ЮНМИК и, разбира се, от времената на бивша Югославия”, каза Дел и добави, че това спъва предприемачеството. (Кохавижън, Клан Косова, ТВ 21 - 28/06/10)
