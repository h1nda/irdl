Италианският външен министър Фратини призова за безвизов режим за БиХ
					09/03/2010
					 
						РИМ, Италия -- Външният министър Франко Фратини заяви, че ЕС трябва да премахне визовите изисквания за Босна и Херцеговина (БиХ), както е направил за други балкански страни. В понеделник (8 март) в изказване на международен форум в Гориция за развитието на Балканско-Адриатическия регион Фратини определи БиХ като приоритет за Италия и ЕС. Той подчерта, че 15 години след Дейтънското мирно споразумение страната трябва да е по-близо до блока. (Танюг, Дневни Аваз, АНСА - 08/03/10)
