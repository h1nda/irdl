Министерството на вътрешните работи и прокуратурата на България създават специална група за разследване на поръчковите убийства
					11/09/2005
					 
						СОФИЯ, България -- Министерството на вътрешните работи и държавната прокуратура ще създадат специална група за разследване на поръчковите убийства и организираната престъпност. Ръководителите на двете ведомства са се договорили за това на среща в събота (10 септември). Главният прокурор Никола Филчев каза, че групата ще разгледа всички случаи на поръчкови убийства в страната и ще създаде своя информационна система за събиране на съответните данни. Срещата бе организирана спешно след убийството на заподозрян във връзки с мафията бизнесмен на оживена улица в централната част на София по-рано тази седмица. Групата ще разследва финансирането на мафиотските групи и босове.
						В други новини, началникът на Националната служба за охрана Румен Миланов съобщи в събота, че е назначена охрана на бившия български президент Петър Стоянов след отправени срещу него заплахи за убийство. Стоянов, който бе президент от 1996 до 2001 г., се очаква да се кандидатира за лидер на Съюза на демократичните сили тази есен.
						Също в събота Върховната касационна прокуратура обяви за започване на проверка на дейността на Адем Кенан, който е лидер на незаконното движение Турска демократическа партия. Президентът Георги Първанов поиска да бъдат повдигнати обвинения срещу Кенан за престъпления срещу българската държава. Кенан е правил критични коментари срещу държавата. (Монитор - 11/09/05; бТВ, Нова ТВ, Сега - 10/09/05)
