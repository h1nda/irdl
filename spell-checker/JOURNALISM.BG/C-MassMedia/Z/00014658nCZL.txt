Лидерът на БСП: "Партията няма да застраши членството в ЕС, ако спечели изборите"
					23/05/2005
					 
						СОФИЯ, България -- Сергей Станишев, лидер на опозиционната Българска социалистическа партия (БСП), заяви, че партията му няма да бъде заплаха за планираното за 2007 г. членство в ЕС, ако вземе властта след парламентарните избори следващия месец. Станишев заяви пред националната телевизия в петък (20 май), че БСП няма да рискува забавяне на членството в ЕС чрез забавяне на реформите или искане на предоговаряне на условията за закриване на по-старите реактори в АЕЦ "Козлодуй".
						Други новини: Българският президент Георги Първанов възнамерява да отпътува на двудневно посещение в Либия тази седмица. Либийски съд скоро ще се произнесе по обжалването на петте български медицински сестри и палестинския доктор, осъдени на смърт по обвинения в заразяване на либийски деца с вируса на СПИН. (Труд, 24 часа, Монитор - 23/05/05; бТВ - 22/05/05; БНТ, Медиапул - 20/05/05)
