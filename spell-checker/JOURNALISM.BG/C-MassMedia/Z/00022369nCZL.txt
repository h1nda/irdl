Българска комисия заяви, че шестима кандидати за ЕП са били сътрудници на тайните служби
					26/04/2007
					 
						СОФИЯ, България -- Комисията, разследваща бившата комунистическа Държавна сигурност, обяви в сряда (25 април), че шестима от 218-те кандидати за депутатски места в Европейския парламент (ЕП) са сътрудничили на бившите служби за сигурност. Комисията заяви, че двама от тях са кандидати, излъчени от управляващата Българска социалистическа партия, един е от по-малкия коалиционен партньор, етническото турско Движение за права и свободи, а трима са номинирани от малки политически формации, които не са представени в парламента. 
						Никоя от партиите не възнамерява да оттегли своите кандидати, тъй като не съществуват ограничения за доказани сътрудници на ДС от комунистическата епоха. (Дневник, Сега - 26/04/07; бТВ, Медиапул - 25/04/07 - 25/04/07)
