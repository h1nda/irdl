Кметът на Ню Йорк заминава за Косово
24/11/2003
 
НЮ ЙОРК, САЩ -- Кметът на Ню Йорк Майкъл Блумбърг пристига в Косово в понеделник (24 ноември). Говорител на кметството заяви, че той ще демонстрира "подкрепата си за зараждащата се демокрация там" и ще "предаде благопожеланията на голямата албанско-американска общност в Ню Йорк". Предвижда се Блумбърг да се срещне с президента Ибрахим Ругова, премиера Байрам Реджепи и кмета на Прищина Исмет Бекири. Освен това той ще посети американската базата "Камп Бондстийл" и ще се срещне с пенсионирани служители на нюйоркската полиция, които служат в рамките на полицейския контингент в Косово. (АФП - 21/11/03)
