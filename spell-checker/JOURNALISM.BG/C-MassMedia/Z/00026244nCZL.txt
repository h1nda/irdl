Косово се надява на членство в ЕС през 2015 г.
					24/04/2008
					 
						ПРИЩИНА, Косово -- Вицепремиерът Найредин Кучи заяви, че Косово ще се стреми да се присъедини към ЕС през 2015 г. "След независимостта, нашият национален стремеж е да се присъединим към ЕС", заяви той пред Ройтерс в сряда (23 април) и добави, че Прищина се надява да получи ясен сигнал по отношение на шансовете й за интеграция на заседанието на външните министри на ЕС следващата седмица в Люксембург.
						Други новини - Ръководителят на ЮНМИК Йоахим Рюкер и премиерът на Косово Хашим Тачи се върнаха от Ню Йорк в сряда и потвърдиха, че Съветът за сигурност на ООН е дал на ЮНМИК зелена светлина да започне прехвърляне на компетенциите на властите на Косово. Това ще стане щом новата конституция влезе в сила на 15 юни. 
						Също в сряда ирландският министър на отбраната Уили O'Диа посети Косово и се срещна с 285 ирландски войници, служещи в КФОР. Той изказа предположението, че Косово ще се нуждае от НАТО и в идните години. (Коха Диторе, Експрес, Лайм - 24/04/08; Ройтерс - 23/04/08)
