Луначек каза, че либерализирането на визите за Косово трябва да бъде обсъдено скоро 
					07/10/2010
					 
						ПРИЩИНА, Косово -- Докладчикът на Европейския парламент (ЕП) за Косово Улрике Луначек каза в сряда (6 октомври), че либерализирането на визите за Косово „трябва да бъде обсъдено, без да се губи никакво време”. Австрийската представителка в ЕП каза, че през юли целият ЕП е дал ясно да се разбере, че Европейската комисия трябва да формулира насоките или първите стъпки в процеса на либерализиране на визите за Косово. В интервю за „Дойче Веле” Луначек каза, че при нейните контакти с властите в Косово тя постоянно се е убеждавала в работата, която се върши в тази насока. От Призрен министърът на интеграцията Бесим Бечай каза в сряда, че условията са вече изпълнени - главно чрез приемането и прилагането на закона за репатрирането - за да бъде получена официално пътната карта за процеса. (Коха Диторе - 07/10/10; Дойче Веле, Телеграфи, Koha.Net - 06/10/10)
