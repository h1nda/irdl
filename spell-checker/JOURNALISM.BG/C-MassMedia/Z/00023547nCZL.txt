Румъния ще иска пряка помощ от ЕК за земеделските стопани в случай на бедствия 
					14/08/2007
					 
						БУКУРЕЩ, Румъния -- Според съобщенията правителството смята да изпрати меморандум до Европейската комисия (ЕК), с който ще поиска помощ за земеделските стопани в случай на природни бедствия. Адриан Чоканя, ръководител на Отдела по европейски въпроси, каза пред репортери в понеделник (13 август), че това ще е искане от общ характер във връзка с атмосферните промени, които се очаква да засегнат реколтата през следващите години. Министерството на земеделието ще посочи основните проблеми, за които ще е необходима спешна намеса и помощ от ЕК. Чоканя каза, че Румъния иска да продължи да прилага системата за преки помощи за земеделските стопани. (Ромпрес, Найн о'клок - 14/08/07)
