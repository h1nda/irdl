Гръцкият министър Бакоянис обсъди кипърския въпрос с Анан
					28/03/2006
					 
						НЮ ЙОРК, Съединени щати -- Гръцкият външен министър Дора Бакоянис каза, че е налице нов импулс за решаване на кипърския въпрос. В коментар след срещата си в понеделник (27 март) с генералния секретар на ООН Кофи Анан в Ню Йорк тя каза, че в резултат на преговорите по техническите въпроси са били предложени нови инициативи.
						Други новини -- В понеделник екип от университетски професори и експерти по телекомуникации представи на гръцкия премиер Костас Караманлис пакет от мерки срещу подслушването на телефони. Целта на техническите предложения е да се гарантира тайната на комуникациите. Предложенията на експертите са в отговор на безпрецедентния скандал с подслушване на телефони, който избухна през февруари. (Катимерини - 28/03/06; АНА, ЕРТ, МПА - 27/03/06)
