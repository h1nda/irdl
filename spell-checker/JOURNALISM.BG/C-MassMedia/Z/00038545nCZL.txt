Ляич каза, че докладът на Брамерц ще се отрази на предложението за предоставяне на кандидатски статут за ЕС
					16/05/2011
					
						БЕЛГРАД, Сърбия -- Ръководителят на националния съвет за сътрудничество с Трибунала за военни престъпления в Хага, Расим Ляич, предупреди в неделя (15 май), че евентуален отрицателен доклад от главния прокурор Серж Брамерц може да се отрази на шансовете на Сърбия за получаване на статут на страна, кандидатка за членство в ЕС. В интервю за излизащия в Белград всекидневник „Прес” Ляич заяви, че властите усилено издирват оставащите на свобода двама военнопрестъпници, Ратко Младич и Горан Хаджич, но Трибуналът няма да се задоволи само с полаганите усилия. Той каза също така, че според проучване, проведено по-рано този месец, 51 % от сърбите са против предаването на Младич на Хага и само 34 % одобряват арестуването му. (Прес, Бета, Танюг, Радио Свободна Европа - 15/05/11)
