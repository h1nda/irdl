СНСД отхвърли предложение на СДП за изборна коалиция във ФБиХ
					18/05/2006
					 
						БАНЯ ЛУКА, Босна и Херцеговина (БиХ) -- Управляващият в Република Сръбска Съюз на независимите социалдемократи (СНСД) отхвърли предложение на Сръбската демократическа партия (СДП) за сформиране на коалиция във Федерация БиХ за парламентарните избори през октомври. Президентът на Република Сръбска (РС) Драган Чавич, ръководител на СДП, предложи тази идея с мотива, че партиите в РС имат по-добър шанс за успех, ако обединят силите си в другата автономна област. В отговор заместник-председателят на СНСД Велимир Кунич каза, че СДП години наред е пренебрегвала сърбите във ФБиХ и проблемите на завърналите се там сърби. Другите партии в РС не коментираха предложението на Чавич. (РТРС, СРНА - 17/05/06)
