Албания, Македония, Сърбия-Черна Гора и ЮНМИК се споразумяха за съвместна борба с организираната престъпност
02/11/2003
 
ПОДГОРИЦА, Сърбия-Черна Гора -- На среща в Подгорица в петък (31 октомври) вътрешните министри на Албания, Македония и Сърбия-Черна Гора, заедно с представители на ЮНМИК, подписаха регионално споразумение за борба с организираната престъпност. Документът предвижда засилване на взаимното сътрудничество и увеличаване на усилията за стабилизиране на региона. Жан-Кристиан Кади, ръководител на полицейско-правния отдел на ЮНМИК, изложи проект за установяване на регионален център за защита на жертвите в рамките на Пакта за стабилност в Югоизточна Европа. Министърът на вътрешните работи на Черна Гора Милан Филипович също подписа двустранни споразумения за сътрудничество с албанския си колега и с представители на полицията на ЮНМИК. (TВ Черна Гора, Би Би Си - 31/10/03)
