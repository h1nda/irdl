Пилотска грешка се разследва в катастрофата на самолета на "Еър Индия"
					23/05/2010
					 
						НЮ ДЕЛХИ, Индия -- Сръбският пилот на самолета на "Еър Индия", който се разби в събота (22 май) очевидно се е приземил твърде напред на пистата, оставяйки недостатъчно място на самолета да спре, смятат разследващите злополуката. Златко Глушица, бивш пилот на сръбските национални авиолинии "ЯТ" е работил за "Еър Индия" през последните три години. Според колегите му той е опитен пилот, който има повече от 10 000 летателни часа. Полетът от Дубай е загубил контрол при опит за приземяване на летище "Мангалор", след което се е наклонил на една страна и се е ударил в скала, разпадайки се на части. Осем души са оцелелите и 158 са загиналите.
						Сръбският президент Борис Тадич е изразил съболезнованията си на индийските лидери и на индийския народ за трагедията. "Приемете нашите най-искрени съболезнования от името на сръбския народ и лично от мое име", пише президентът в телеграма, изпратена на индийския президент Пратибха Патил. (Tаймс ъф Индия - 23/05/10; Бета, РТС, Taнюг, AП, Би Би Си - 22/05/10)
