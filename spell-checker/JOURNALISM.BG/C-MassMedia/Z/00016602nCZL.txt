Адвокатите от защитата на Милошевич твърдят, че здравето му налага прекъсване на процеса
					14/11/2005
					 
						ХАГА, Холандия -- Сръбските адвокати, представляващи Слободан Милошевич, твърдят, че процесът трябва да бъде прекратен поради лошото здравословно състояние на клиента им, предаде в неделя (13 ноември) "Сънди таймс". Адвокатите се позоваха на мнението на тричленна медицинска комисия, която прегледала подсъдимия на 4 ноември. Лекарите заключили, че Милошевич се нуждае от най-малко шест седмици почивка. Съдиите обаче биха могли да разпоредят процесът да продължи, като обвиняемият бъде представляван от двамата служебно назначени британски адвокати. Трибуналът отбеляза, че Милошевич е отделил толкова време на обвиненията, свързани с Косово, че още не е започнал да се занимава с обвиненията, свързани с конфликтите в Босна и Херцеговина и Хърватия. (Ню Йорк таймс, АП - 13/11/05)
