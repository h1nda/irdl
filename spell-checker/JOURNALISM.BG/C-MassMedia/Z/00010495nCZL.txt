Чичек: "Съветът за национална сигурност на Турция има само съветнически функции"
16/04/2004
 
АНКАРА, Турция -- Говорителят на правителството Джемил Чичек заяви в четвъртък (15 април), че Съветът за национална сигурност (СНС) е консултативен орган на теория и на практика. В интервю за местния телевизионен канал НТВ Чичек каза, че препоръките на съвета се разглеждат от правителството като съвети, които по-късно се вписват в по-широкия контекст на обществените дискусии. Политическото влияние на СНС бе подложено на критика от ЕС.
Други новини: Изпълнителният съвет на МВФ се събра на заседание в петък във Вашингтон за обсъждане на седмия преглед на стендбай споразумението на Турция с фонда. Прегледът се очаква да завърши с одобрение, съгласно което да бъде отпуснат транш от 500 млн. щатски долара. (Анадолска агенция, НТВ, TРT 2 - 15/04/04)
