Джифони обсъди стратегията за Северно Косово 
					23/06/2010
					 
						ПРИЩИНА, Косово -- Специалният пратеник на ЕС за Северно Косово Микаел Джифони каза във вторник (22 юни), че ако мисията на блока в северната част на страната постигне успех в интегрирането на общностите там, стратегията на правителството за севера също ще бъде успешна. „Аз съм представителят на ЕС в Северна Митровица и нашата роля в района не е административна, а по-скоро ще дадем нашия принос в решаването на социалните и икономически проблеми”, каза Джифони, който е също така посланик на Италия в Прищина. „Местната общност трябва да се възползва от нашето присъствие, така че проблемите да бъдат решавани по пътя на диалога”, добави той по време на визита в Суха Река. Джифони посочи, че въпреки че ЕС не признава паралелните структури за институционални партньори, ако тези структури имат положително отражение върху местната общност, те ще бъдат разглеждани в положителна светлина. (Коха Диторе, Зери - 23/06/10; Кохавижън, Арта - 22/06/10)
