Гърция може да засили антикризисните си мерки
					18/01/2010
					 
						АТИНА, Гърция -- Правителството няма да се поколебае, ако е необходимо, да предприеме по-нататъшни мерки, за да постави икономиката си в ред, каза финансовият министър Георгиос Папаконстантину в интервю за атинския всекидневник "Вима" от неделя (17 януари). "Ако има пропуски, ще вземем допълнителни мерки," каза той два дни след като Атина предаде на Европейската комисия план, целящ да извади страната от тежката икономическа криза. 
						Финансовите министри на 16-те членки на еврозоната обсъждат в понеделник в Брюксел програмите, които пазарни експерти определят като амбициозни. "Пазарите са предпазливи, а климатът не е положителен," каза Папаконстантину, отбелязвайки, че макар много страни да изпитват подобни проблеми в обществените си финанси, в никоя няма такава сериозна криза на доверието. (AФП, Вима - 17/01/10)
