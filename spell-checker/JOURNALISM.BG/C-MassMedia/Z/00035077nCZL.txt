Великобритания твърдо подкрепя независимостта на Косово
					25/06/2010
					 
						ПРИЩИНА, Косово -- Великобритания подкрепя независимостта и териториалната цялост на Косово и се противопоставя на нейното разделение, обяви в четвъртък (24 юни) в Прищина Дейвид Лидингтън, британският държавен министър за Европа. "Очакваме мнението на Международния съд (МС) да ни даде възможност да продължим напред," каза той. Лидингтън добави, че Косово и Сърбия могат да обсъждат технически въпроси, но не и независимостта, която според него е приключен въпрос. В Прищина той се срещна с президента Фатмир Сейдиу, премиера Хашим Тачи и външния министър Скендер Хюсени. 
						Други новини -- В четвъртък докладчикът на Европейския парламент за Косово Улрике Луначек заяви, че Косово и Сърбия трябва да работят за присъединяването си към ЕС като две независими държави. "Мисля, че бъдещето на Косово и Сърбия е в ЕС," каза Луначек за Радио "Свободна Европа". Тя призова също косовското правителство и ЮЛЕКС да се борят с корупцията на всички нива. (Зери, Коха Диторе, Експрес, Лайм, Бета, Б92, Радио Свободна Европа, Телеграфи, Кохавижън - 24/06/10)
