Според разузнаването на САЩ проблемите на Балканите все още са повод за безпокойство
					11/02/2011
					 
						ВАШИНГТОН, Съединени щати -- Проблемите на Балканите продължават да бъдат повод за безпокойство и изискват намесата на западните дипломати и служби за сигурност, твърди директорът на Националното разузнаване на САЩ Джеймс Клапър в доклад, внесен в четвъртък (10 февруари) в Камарата на представителите. Според Клапър нерешените проблеми в Косово, особено в доминираната от сърбите северна част на страната, продължават да са предизвикателство за стабилността в Европа. Той предупреди, че националистическите изказвания на сърбите от Република Сръбска ще продължават да "разпалват страстите" в региона. (Радио Свободна Европа, Курир - 10/02/11)
