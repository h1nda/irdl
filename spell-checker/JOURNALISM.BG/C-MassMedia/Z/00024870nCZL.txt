Турските индустриалци призоваха правителството да ускори реформите, свързани с ЕС
					14/12/2007
					 
						АНКАРА, Турция -- Най-голямата бизнес група в страната, Асоциацията на турските индустриалци и бизнесмени (АТИБ), призовава правителството да ускори процеса на реформи и да поддържа курса към членство въпреки съпротивата от някои страни от ЕС. На заседание в четвъртък (13 декември) председателят на АТИБ Арзухан Доган Ялчъндаг предупреди: "Ние почти свалихме проекта ЕС от дневния си ред". Това е най-силното послание от страна на асоциацията към правителството от месеци насам. 
						Министърът на икономиката и заместник министър-председател Назъм Екрен отговори, като призова АТИБ да е по агресивна в борбата си със сенчестата икономика. Той предложи да се подпише споразумение между представители на обществеността, частния и държавния сектор и организациите на гражданското общество, което да предвижда, че правителството ще облекчи данъчното им бреме в замяна на усилията им за намаляване на дела на сивия сектор. (Заман - 14/12/07; НТВ - 13/12/07)
