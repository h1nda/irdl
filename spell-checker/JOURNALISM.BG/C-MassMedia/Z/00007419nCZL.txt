Според пратеник на НАТО Македония може да се справи с проблемите на сигурността
25/06/2003
 
СКОПИЕ, Македония -- Висшият военен представител на НАТО за Македония генерал-майор Алварес дел Манзано каза, че правителството е в състояние да се справи с всички проблеми на сигурността, които могат да възникнат. Дел Манзано и други официални представители на НАТО се срещнаха във вторник (24 юни) с министъра на отбраната Владо Бучковски и подчертаха, че от военна гледна точка страната е стабилна.
Други новини: във вторник парламентът реши да подкрепи предложените конституционни промени, които биха легализирали подслушването като средство в борбата срещу организираната престъпност. Промените, предложени от вътрешния министър Хари Костов, бяха отхвърлени миналия месец. Този път те получиха подкрепата на основната опозиционна партия ВМРО-ДПМНЕ. (Утрински Вестник- 25/06/03; МИА, Макфакс, А1 ТВ - 24/06/03)
