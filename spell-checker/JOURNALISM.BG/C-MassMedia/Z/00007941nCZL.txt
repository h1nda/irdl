Синът на Ердоган се ожени в Истанбул
11/08/2003
 
ИСТАНБУЛ, Турция -- Хиляди известни личности, включително италианският премиер Силвио Берлускони, албанският премиер Фатос Нано и турският външен министър Абдулах Гюл, присъстваха на сватбата на сина на премиера Реджеп Тайип Ердоган в неделя (10 август). 22-годишният Билал Ердоган и 17-годишната Рейян Узунер скоро ще заминат за САЩ. Билал е студент в Харвардския университет, а съпругата му се очаква да завърши гимназия в Бостън. В поздравителното си слово по време на сватбеното тържество Берлускони каза, че ще продължи да работи за "бракосъчетанието" на Турция с ЕС. Понастоящем Италия е ротационен председател на ЕС. (Хюрриет, Милиет, Радикал - 11/08/03; АП, Ройтърс, АФП, Анадолска агенция, НТВ, ТРТ 2 - 10/08/03)
