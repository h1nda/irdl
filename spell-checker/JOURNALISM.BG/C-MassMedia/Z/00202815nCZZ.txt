Регионална конференция цели да популяризира ограничното производство на храни
					16/05/2012
					Представители на няколко страни от региона се събраха в Скопие, за да подпомогнат популяризирането на органичното селско стопанство. Други бизнес новини: Сараево е домакин на третия годишен Бизнес форум, а хърватската икономика се очаква да се свие с 1% тази година.
					 
						
Шестата Конференция по въпросите на органичното производство беше открита в Скопие във вторник (15 май). [Reuters]
						Във вторник (15 май) в Скопие беше открита 6-ата Конференция по въпросите на органичното производство, организирана от Средиземноморската мрежа за органично селско стопанство. Мрежата обединява министерствата на земеделието на 24 европейски и средиземноморски страни, включително А
						лбания, Босна и Херцеговина, Хърватия, Кипър, Гърция, Македония, Черна гора, Сърбия и Турция. Тридневното събитие цели да промотира обмена на информация и добри практики в сектора, както и общите стратегии за бъдещо развитие. 
						*** 
						Изграждането на тунел, който се планира да бъде трети по дължина в света, започна през уикенда в Турция. Той ще преминава през планината Овит, ще свързва областите Ризе и Ерзурум, а дължината му ще надхвърля 17 км . Властите смятат, че съоръжението ще подсили икономиката в черноморския регион и ще доведе до по-ефективно използване на пристанищата. 
						*** 
						
						Сърбия е основният конкурент на България в привличането на преки чуждестранни инвестиции (ПЧИ), заяви българският министър на икономиката Делян Добрев на инвестиционна конференция, провела се в София в петък (11 май). Той отбеляза, че страната му е загубила няколко значими инвестиции през последната година за сметка на конкуренти от Сърбия, Унгария, Македония и Турция.
						*** 
						От сряда (16 май) до петък Сараево ще бъде домакин на своя трети горишен Бизнес форум. Събитието, което цели да представи Босна и Херцеговина и региона пред чуждестранни инвеститори, ще включва повече от 130 проекта в областта на инфраструктурата, енергетиката, селското стопанство, туризма, строителството и финансите. 
						*** 
						
						Кипър обяви в петък (11 май), че страната е получила 15 предложения от 13 страни за проучвателни сондажи при втората фаза на лицензиране за екплоатация на крайбрежни залежи на петрол и газ. Властите казаха, че интересът е надхвърлил очакванията им. Сред кандидатите са представители на Франция, Израел, Обединеното кралство, Русия и Канада. 
						*** 
						Преките чуждестранни инвестиции (ПЧИ) в Турция са се увеличили със 76% миналата година, като са достигнали 16 милиарда долара, обяви в петък (11 май) премиерът Реджеп Тайип Ердоган. По думите му между 2002 и 2011 г. страната е привлякла ПЧИ на стойност 110,5 милиарда долара. 
						*** 
						
						Хърватската икономика ще се свие с 1% тази година, предупреди миналата седмица гуверньорът на Централната банка на страната Желко Рохатински. Той отбеляза, че за бъде подпомогнат растежът на БВП, който миналата година бе нулев, са нужни структурни реформи. 
						*** 
						В момента икономиката на ЕС е в лека рецесия, но се очаква постепенно възстановяване, оповести Европейската комисия в своята пролетна икономическа прогноза за 2012 г., която беше публикувана в петък (11 май). На последно място сред страните членки е Гърция, чийто БВП се очаква да се свие с 4,7% тази година. Кипър ще отбележи отрицателен растеж от -0,8%, докато България и Румъния ще надхвърлят нулевия растеж съответно с 0,5% и 1,4%, предвижда Комисията. 
						
						(Различни източници -- 09/05/12-16/05/12)
					
					
				
			
					 
					
 
 
