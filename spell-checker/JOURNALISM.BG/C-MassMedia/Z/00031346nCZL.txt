Албанската полиция задържа наркотици на гръцката граница
					19/08/2009
					 
						ТИРАНА, Албания -- Полицията в Гирокастро спря във вторник (18 август) камион на гръцката граница, след което арестува един човек и задържа 50 кг марихуана. Смята се, че шофьор и собственик на камиона е бизнесменът Петрит Абедини от близкия град Тепелена. На местните избори през февруари 2007 г. той се кандидатира за кмет като независим кандидат. (Шекули, Топ Нюз, Balkan Web, Ора Нюз - 18/08/09)
