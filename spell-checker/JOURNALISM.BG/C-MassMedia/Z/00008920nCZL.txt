Според външния министър Свиланович Трибуналът на ООН разследва трима сръбски официални представители
03/11/2003
 
БЕЛГРАД, Сърбия-Черна Гора -- Федералният министър на външните работи Горан Свиланович заяви пред местна радиостанция в неделя (2 ноември), че Трибуналът на ООН за военни престъпления разследва още трима сръбски официални представители. Той ги идентифицира като Благое Аджич, бивш НЩ на югославската армия; Милан Бабич, бивш президент на самопровъзгласилата се република Крайна в Хърватия, както и Горан Ходжич, бивш ръководител на областта Източна Славония в Хърватия. Според Свиланович това се очаква да бъдат последните сърби, срещу които прокурорите на ООН ще повдигнат обвинения, но говорителката на Трибунала в Хага отказа да потвърди предположението. (Ройтърс, Б92, Би Би Си, Танюг - 02/11/03)
