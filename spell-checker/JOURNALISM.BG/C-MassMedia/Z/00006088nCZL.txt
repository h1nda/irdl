Македония ще представи официална молба за членство в ЕС
25/02/2003
 
СКОПИЕ, Македония -- Македония ще представи официалната си молба за членство в ЕС до края на тази година, заяви македонският външен министър Илинка Митрева на среща с Европейската тройка в понеделник (24 февруари) в Брюксел. Европейският комисар по външните отношения Крис Патън даде уверения, че ЕС ще подкрепи напълно стремежите на страната към членство. Той насърчи Македония да пристъпи към борба с организираната престъпност и корупцията, да подобри сътрудничеството с МВФ и да обезпечи пълното осъществяване на Охридския мирен договор. Патън подчерта също и политическото значение на процеса на завръщане на бежанците и изселените за стабилността на страните в региона. (Дневник, Утрински весник, Вест - 25/02/03; МИА, А1 ТВ - 24/02/03)
