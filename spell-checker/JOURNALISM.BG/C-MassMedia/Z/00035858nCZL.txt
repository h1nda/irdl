Гърция налага забрана на тютюнопушенето
					31/08/2010
					 
						АТИНА, Гърция – Законът за забрана на тютюнопушенето на обществени места ще влезе в сила в сряда (1 септември). Единственото изключение ще бъдат казината и вариететата, за които е определен срок за привеждане в съответствие до следващия юни, съобщи в понеделник министърът на здравеопазването Марилиза Ксеноянакопулу. Глобата за пушачите, които нарушават забраната, ще бъде от 50 до 500 евро, а собствениците на обекти може да бъдат санкционирани с глоба от 500 до 10 000 евро. В случай на повторно нарушение те може да загубят лиценза си. Това е вторият опит за налагане на забраната. Първият беше започнат от предишното правителство през юли 2009 г., но ефектът му се изгуби след насрочването на предсрочни избори няколко месеца по-късно. Данните сочат, че 40 % от гърците са пушачи. (Та Неа, АФП, АНА-МПА - 30/08/10)
