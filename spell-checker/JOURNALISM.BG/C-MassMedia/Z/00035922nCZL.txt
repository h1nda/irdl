Иран поднови износа на газ за Турция
					06/09/2010
					 
						ТЕХЕРАН, Иран -- Износът на ирански газ за Турция бе възобновен в неделя (5 септември), почти две седмици след като експлозия повреди газопровода, свързващ двете страни. Експлозията на 25 август, за която се смята, че е била причинена от членове на Кюрдската работническа партия (ПКК), повреди съоръжението и наложи затварянето му за ремонт. Подобен взрив на 21 юли повреди друг участък от газопровода до град Догубаязит, близо до границата с Иран. Необходими бяха десет дни за ремонт на съоръжението и за възобновяване на функционирането му тогава. (МЕХР, Teхеран Таймс, Прес ТВ, Фарс - 05/09/10)
