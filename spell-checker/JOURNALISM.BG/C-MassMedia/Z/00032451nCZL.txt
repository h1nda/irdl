Инцко: БиХ може да постигне либерализиране на визовия режим до юли
					22/11/2009
					 
						САРАЕВО, Босна и Херцеговина (БиХ) -- Върховният представител на международната общност Валентин Инцко заяви в петък (20 ноември), че БиХ ще постигне пълно либерализиране на визивия режим за ЕС през юли следващата година и ще се присъедини към блока през 2014 г. "Надяваме се, че либерализирането на визовия режим ще бъде факт на 1 юли следващата година. Разлика от шест месеца между премахването на визите за Сърбия, Македония и Черна гора, и БиХ би била поносима, но разлика от една година ще бъде катастрофа за манталитета на хората", заяви Инцко в интервю за австрийския всекидневник "Дер Щандарт". (Ливно, MИА - 21/11/09; Дер Щандарт - 20/11/09)
