България призова за единна позиция на ЕС за Косово
					31/01/2008
					 
						СОФИЯ, България -- Министър-председателят Сергей Станишев призова в сряда (30 януари) ЕС да приеме силна и единна политика по отношение на Западните Балкани, за да предотврати евентуална дестабилизация след очакваното обявяване на независимост от Косово. Само една по-обединена и по-активна европейска политика към Западните Балкани може да гарантира демокрацията, икономическата и социалната стабилност и да спомогне за справянето с последствията от конфликтите от 90-те години на ХХ век, каза Станишев след заседание на Съвета за сигурност към Министерския съвет на България. Той каза също, че България би желала да види ясна европейска перспектива за Сърбия. (АФП, Танюг, Фокус - 30/01/08)
