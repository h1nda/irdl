Рицо заяви, че Загреб е постигнал значителен напредък в реформите, свързани с интеграцията в НАТО 
					26/02/2006
					 
						ЗАГРЕБ, Хърватия -- Заместник-генералният секретар на НАТО Алесандро Минуто Рицо заяви пред министъра на външните работи Колинда Грабар-Китарович в петък (24 февруари), че Хърватия е постигнала значителен напредък в осъществяването на реформите, необходими за членството й в НАТО. По време на посещението му в Загреб, Рицо потвърди, че не може да каже дали Хърватия ще бъде официално поканена да се присъедини към Алианса тази година, но подчерта, че страната сега е много по-близо до членство. Грабар-Китарович съобщи, че скоро ще започне публична информационна кампания за преимуществата на членството в НАТО. (Нови лист - 25/02/06; ХИНА, ХРТ - 24/02/06)
