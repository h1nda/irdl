Румънският външен министър заяви, че Букурещ и София може да поискат пояснение относно датата за присъединяване към ЕС
					12/04/2006
					 
						ЛЮКСЕМБУРГ -- Румънският външен министър Михай Разван Унгуряну заяви в Люксембург във вторник (11 април), че Румъния и България може да отправят съвместно искане до ЕС за ясно становище относно датата на присъединяване на двете страни. Той твърди, че е обсъждал неотдавна въпроса с българския си колега Ивайло Калфин с надеждата, че по време на срещата на високо равнище на Съвета на министрите на ЕС през юни ще бъде приета специална декларация относно датата. 
						Други новини -- Комисарят на ЕС за околната среда Ставрос Димас, който посети Букурещ във вторник, призова Румъния да работи още по-усърдно за изпълнение на задълженията си за опазване на околната среда, свързани с членството в ЕС. Димас обаче призна, че Румъния е постигнала значителен напредък в тази област. (Найн О'Клок - 12/04/06; Ройтерс - 11/04/06)
