Косово и Сърбия се готвят за заседание по делото в МС
					30/11/2009
					 
						ХАГА, Холандия -- Косово е готово да защитава своята декларация за независимост от Сърбия, обявена през февруари 2008 г., пред Международния съд (МС) в Хага, заяви в неделя (29 ноември) външният министър Скендер Хюсени. Той е в Хага за среща с юридически експерти за преглед на аргументите, която започва във вторник.
						Междувременно сръбският президент Борис Тадич изрази в неделя оптимизъм, заявявайки, че правните аргументите са в полза на Белград. (Лайм, Зери, Телеграфи - 30/11/09; Бета, Танюг, РТС, Б92 - 29/11/09)
