Движението "Ветеведосе" отдаде почит на паднали активисти
					11/02/2011
					 
						ПРИЩИНА, Косово -- Движението "Ветевендосе" ("Самоопределение") почете в четвъртък (10 февруари) паметта на двама от своите активисти, убити преди четири години от полицията на ЮНМИК по време на протест. Лидерът на "Ветевендосе" Албин Курти бе осъден за организирането на демонстрацията, но обвинения не бяха повдигнати срещу двамата румънци, сочени като предполагаемите извършители. ЮЛЕКС заяви, че нейното участие в делото е приключило и че всички по-нататъшни питания трябва да се отправят към ООН или към румънските власти. (Зъри, Коха Диторе, Косова Сот, Експрес - 11/02/11)
