Босненско-сръбските власти ще засилят мерките за сигурност за посещението на папата
29/05/2003
 
БАНЯ ЛУКА, Босна и Херцеговина (БиХ) -- Президентът на Република Сръбска (РС) Драган Чавич отправи строго предупреждение в сряда в навечерието на посещението на папата в общността. Той заяви, че полицията ще гарантира максимална сигурност за папата и около 150000 поклонници, които се очаква да участват в молебена в столицата на РС на 22 юни. Около 3500 полицаи ще патрулират по време на посещението. Очаква се СФОР да привлече допълнителни части за събитието.
В други новини, от СФОР съобщиха, че са намерили над три тона бомби, скрити в автомобилно гробище в Мостар. Говорител на умиротворителните сили заяви, че районът ще бъде отцепен, докато сапьорите не премахнат експлозивите. (АФП - 28/05/03)
