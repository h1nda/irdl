Председателят на ПАСЕ заяви, че БиХ трябва да извърши конституционни промени, за да се присъедини към ЕС
					09/07/2006
					 
						САРАЕВО, Босна и Херцеговина (БиХ) -- Председателят на Парламентарната асамблея на Съвета на Европа (ПАСЕ) Рене ван дер Линден произнесе реч пред парламента на БиХ в петък (7 юли), като заяви на законодателите, че БиХ трябва да извърши ключови конституционни промени, ако иска да се присъедини към ЕС. Той заяви, че страната не може да си позволи да изразходва 60 процента от БВП за поддръжката на раздут държавен апарат, нито да провежда ефективни присъединителни преговори с ЕС, докато има петима президенти (трима членове на държавното председателство и двама на двете общности), три парламента, 13 премиери и повече от 180 министри (държавни, на общностите и кантонални). (Дневни аваз, Независне новине - 08/07/06; ПВС БиХ - 07/07/06)
