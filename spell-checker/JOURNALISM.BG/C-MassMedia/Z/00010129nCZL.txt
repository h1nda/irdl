Върховният представител на международната общност в БиХ Ашдаун критикува работата на комисията за Сребреница
12/03/2004
 
САРАЕВО, Босна и Херцеговина (БиХ) -- В четвъртък (11 март) Върховният представител Пади Ашдаун разкритикува работата на комисията на Република Сръбска (РС), разследваща събитията през юли 1995 г. в Сребреница. В публично изявление, адресирано до председателя на комисията Марко Арсович, Ашдаун призова комисията да се занимава с въпроси, свързани пряко с проблема. Той предупреди, че ако комисията се провали, последствията от това ще засегнат както РС, така и БиХ, и могат да застрашат шансовете на БиХ за интегриране в структурите на НАТО. (ПБС БиХ - 11/03/04)
