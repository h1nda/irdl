Прокуратурата обвини заподозрени в бомбения атентат в Истанбул
					25/06/2010
					 
						АНКАРА, Турция -- Прокуратурата повдигна в четвъртък (24 юни) обвинения срещу девет души, задържани по подозрения в участие в смъртоносното нападение във вторник срещу военен автобус в Истанбул. Бомбата с дистанционно управление уби петима души. Валията на Истанбул Хюсеин Авни Мутлу заяви на пресконференция, че следователите разполагат с доказателства, сочещи, че заподозрените са планирали и втори атентат. Десет други заподозрени, които бяха арестувани, са били освободени. Сепаратистката кюрдска група "Ястреби за свободата на Кюрдистан", свързани с Кюрдската работническа партия (ПКК), пое отговорността за нападението във вторник. 
						Други новини -- Двама войници и един цивилен гражданин са били убити от членове на ПКК при нападение късно в четвъртък срещу военен контролен пункт в Източна Турция. Други шест души са били ранени. (Заман, Анадолска информационна агенция, НТВ, АФП, Ройтерс, Хюриет, НТВ - 24/06/10)
