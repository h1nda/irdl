София бе домакин на среща на министрите на отбраната на страните от Югоизточна Европа
					12/03/2008
					 
						СОФИЯ, България -- Министрите на отбраната на страните от Югоизточна Европа се срещнаха в София във вторник (11 март) под председателството на България в рамките на Процеса за сътрудничество в Югоизточна Европа. Министър-председателят Сергей Станишев откри срещата, като заяви, че регионалната сигурност трябва да бъде разглеждана като неделимо цяло. Българският министър на отбраната Веселин Близнаков каза, че колегите му са се съгласили, че процесът на възприемане на евро-атлантическите ценности, като прозрачност и откритост в отбранителната политика, се е задълбочил. Министрите приеха съвместна декларация, потвърждаваща ангажимента на страните им към засилване на сътрудничеството, насочено към укрепване на регионалната сигурност и по-нататъшно развитие на евро-атлантическите перспективи. (Труд - 12/03/08; БГНЕС - 11/03/08)
