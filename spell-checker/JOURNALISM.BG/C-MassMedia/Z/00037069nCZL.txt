Заподозрени терористи бяха арестувани в Атина
					16/01/2011
					 
						АТИНА, Гърция - Полицията съобщи в петък (14 януари) за арестуването на петима души, заподозрени във връзки с терористична групировка. Четирима от тях са били задържани в четвъртък, а петият - германка - е била арестувана в петък. Арестите са извършени, след като властите са конфискували оръжия, муниции и компютърни хард дискове от къщи, за коитот се подозира, че се използват от "Конспирация на огнените ядра" в Атина. 
						Смята се, че групировката носи отговорност за няколко атентата, включително за взрива пред сградата на съд в Атина миналия месец и серия "пакети бомби", изпратени в посолства в различни страни в Европа. Съдебният процес срещу повече от дузина заподозрени членове на групировката започва в понеделник в Атина. Полицията заяви в събота, че по време на акциите са открити доказателства, че групировката планира терористични атаки преди започването на съдебния процес. (AНА-MПA - 15/01/11; AП - 14/01/11)
