Четирима загинаха в Турция в продължаващите кюрдски бунтове
					03/04/2006
					 
						ИСТАНБУЛ, Турция -- Четирима загинаха в неделя (2 април) при отделни инциденти в Турция. Съгласно съобщенията в медиите група от 15 маскирани мъже, смятани за кюрди, нападнала автобус в истанбулския квартал "Багджълар", като изпочупила стъклата и хвърлила вътре "коктейли Молотов". Трима са загинали и двама са сериозно ранени в този инцидент. На друго място в Истанбул група от близо 200 демонстранти подпалила камион и влязла в стълкновения с полицията и местни жители.
						Междувременно в югоизточния град Къзълтепе 22-годишен кюрд бе убит при престрелка. До инцидента се е стигнало в резултат на продължаващите сблъсъци между поддръжниците на обявената извън закона Кюрдска работническа партия и турските сили за сигурност в цялата страна. Бунтовете отнеха живота на девет души досега. (Ройтерс, АФП, Фокус - 03/04/06; AП, СиЕнЕн, НТВ - 02/03/06)
