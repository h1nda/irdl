Хага повдигна нови обвинения в обида на съда срещу Шешел 
					25/05/2011
					
						ХАГА, Холандия -- Трибуналът на ООН за военни престъпления съобщи във вторник (24 май), че е повдигнал за трети път обвинения в обида на съда срещу лидера на Сръбската радикална партия Воислав Шешел. Този път Шешел е отказал да махне от своя уебсайт документи, с които се разкрива самоличността на защитени свидетели по основния процес срещу него. Той вече беше осъден на 15 месеца затвор за разкриване в една от книгите си на самоличността на трима защитени свидетели въпреки съдебната забрана за разпространяване на подобна информация. Шешел отговаря и по обвинения във военни престъпления, извършени срещу несърби в Хърватия, Войводина и Босна и Херцеговина в периода 1991-1993 г. (Бета, Радио Свободна Европа, ХИНА - 24/05/11)
