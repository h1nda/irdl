Българската опозиция внесе искане за вот на недоверие, гласуването се очаква идната седмица
					19/02/2009
					 
						СОФИЯ, България -- Както се очакваше, в сряда (18 февруари) опозицията внесе искане за вот на недоверие срещу кабинета. Очаква се гласуването да бъде проведено след една седмица. В мотивите се посочва цялостната политика на правителството, а не отделни проблеми, като например спадащия жизнен стандарт. Това ще бъде седмият вот на недоверие срещу кабинета. За да успее, вотът трябва да бъде подкрепен от 121 от 240-те депутати. За последния вот на недоверие, внесен през юли, се получиха 84 гласа. В него кабинетът бе обвинен в нанасяне на щети на държавата заради провала си в усвояването на финансирането от ЕС. (Нетинфо, БНТ, Дневник - 18/02/09)
