Заместник-министърът на правосъдието на България се опитва да се срещне с медицинските сестри в затвора в Либия
					03/01/2007
					 
						СОФИЯ, България -- Заместник-министърът на правосъдието Маргарит Ганев се опитва да си осигури достъп до либийския затвор, където са държани българските медицински сестри. Те бяха осъдени на смърт отново миналия месец по обвинения, доста оспорвани извън Либия, че са заразили стотици деца с вируса на СПИН. В сряда (3 януари) от българското посолство в Триполи заявиха, че Ганев планира да обсъди стратегията на защитата в следващата фаза на процеса, фазата на обжалване. Някои от сестрите, които бяха осъдени заедно с палестинския лекар, искат промени в екипа на защитата. 
						Във вторник докладчикът за България в Европейския парламент Джефри ван Орден призова либийския лидер Муамар ал-Кадафи да оправдае и незабавно да освободи шестте медици. На пресконференция в София Ван Орден намекна, че изходът на процеса може да повлияе на усилията да се даде тласък на политическитие и икономическите отношения между Либия и ЕС. (Сега, Монитор, Дневник, Дарик - 03/01/07)
