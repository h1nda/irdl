Албанският външен министър Баша каза, че Косово е завършило подготовката за обявяване на независимост
					05/02/2008
					 
						ТИРАНА, Албания -- След завръщането си от посещение в Косово в понеделник (4 февруари) албанският външен министър Лулзим Баша каза, че албанското ръководство на Косово е завършило всички приготовления, свързани с обявяването на независимост от Сърбия. Баша, който се срещна с косовския президент Фатмир Сейдиу, министър-председателя Хашим Тачи и председателя на парламента Якуп Красничи, заяви, че независимостта ще бъде обявена при пълна координация с Вашингтон и Брюксел. Той отказа да посочи определена дата.
						В Прищина Красничи каза, че това ще се случи през този месец. Той приветства и преизбирането на сръбския президент Борис Тадич. (РСЕ, Balkanweb, Kosovalive - 04/02/08)
