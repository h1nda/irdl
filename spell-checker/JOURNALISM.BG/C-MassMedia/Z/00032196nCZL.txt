Лошо време в Турция
					01/11/2009
					 
						AНКАРА, Турция -- Поройни дъждове и наводнения в западната част и сняг и виелици в източната част парализираха части от Турция в събота (31 октомври). В Истанбул дъждовете наводниха къщи и офиси както в азиатската, така и в европейската части на града, блокирайки транспорта. Строяща се сграда в района Чаглаян се срути, но ранени няма. 
						В петък властите в Истанбул започнаха да събарят сгради, които нямат разрешение за строеж, след като лошокачествено строителство стана причина за смъртта на хора след наводненията през септември. Общо 29 души загинаха. Повечето от сградите, определени за събаряне, са в индустриалната част на Истанбул. (БТА - 31/10/09; AФП, Aнадолска информационна агенция - 30/10/09)
