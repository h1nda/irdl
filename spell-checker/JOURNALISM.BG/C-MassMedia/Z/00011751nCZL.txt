КФОР опроверга твърденията на Белград за подготвяни нападения на албански екстремисти
					25/08/2004
					 
						ПРИЩИНА, Косово, Сърбия и Черна гора – КФОР отрече във вторник (24 август) твърденията на Сърбия, че албански екстремисти подготвят нападения над косовските сърби и международни организации. Началникът на информационната служба на КФОР Хорст Пипер заяви, че няма нови признаци за възможно насилие след мартенските метежи. 
						Други новини: Главнокомандващият на КФОР, чийто мандат изтича, генерал-лейтенант Холгер Камерхоф проведе разговори в понеделник с министъра на отбраната на Сърбия и Черна гора Първослав Давинич и изрази увереност, че сигурността в Косово се подобрява. Според съобщения двамата са били единодушни, че сътрудничеството между армията Сърбия и Черна гора и КФОР се движи в положителна посока. (Бета, Б92 - 24/08/04)
