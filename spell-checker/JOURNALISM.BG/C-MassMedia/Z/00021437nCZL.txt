БиХ и ЕК координираха текстовете на проектоспоразумения за облекчаване на визовия режим и реадмисия
					31/01/2007
					 
						САРАЕВО, Босна и Херцеговина (БиХ) -- Във вторник (30 януари) преговарящите екипи от БиХ и Европейската комисия (ЕК) координираха текстовете на проектоспоразумения за облекчаване на визовия режим и реадмисия. Бакир Даутбашич, главен преговарящ на БиХ, съобщи новината след двудневни преговори в Брюксел. Сега БиХ трябва да изчака финализирането на паралелните преговори между ЕК и другите западнобалкански държави - Албания, Македония, Черна гора и Сърбия. Съветът на ЕС след това ще одобри всички споразумения в началото на март, като ги изпрати за ратификация на държавите, членки на ЕС. (Дневни аваз, Независне новине - 31/01/07; РТРС - 30/01/07)
