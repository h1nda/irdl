Хърватският омбудсман призова да се намери решение на проблема със завръщането на бежанците
21/04/2004
 
ЗАГРЕБ, Хърватия -- Парламентът одобри във вторник (20 април) доклада на омбудсмана Анте Кларич за 2003 г. Според доклада броят на гражданските искове миналата година е нараснал с 50 %, цифра, която според Кларич може отчасти да се обясни с по-високия брой визити, които представители на омбудсмана са осъществили в различни общини и области. Освен това той идентифицира като ключов институционален проблем неспособността адекватно да се отговори на молбите за възстановяване на домовете на лица, изселени от засегнати от войната места. Кларич призова правителството да изпълни поетите преди обещания, като отмени крайния срок за подаване на молби и като разреши въпросите, касаещи собствеността на апартаменти в региона. (ХИНА - 20/04/04)
