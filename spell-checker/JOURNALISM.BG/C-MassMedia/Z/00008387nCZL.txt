СФОР съобщава за открити тайни складове за оръжие близо до Приедор
18/09/2003
 
БАНЯ ЛУКА, Босна и Херцеговина (БиХ) -- Войски на СФОР заявиха в сряда (17 септември), че са разкрили четири големи тайни хранилища за оръжие и боеприпаси, изоставени в управляваната от Сърбия част на страната по време на войната от 1992 - 1995 г. Тайните складове, открити на 20 км северозападно от Приедор, съдържали минометни снаряди, експлозиви, боеприпаси с малък калибър и противотанкови мини, по данни от изявлението на СФОР. Два от запасите на оръжия били скрити в пещери, заявиха те. През последните шест месеца от СФОР са открити над 40 тона незаконни оръжия в северозападна БиХ. (АФП, ФЕНА, ЮН Нюз Сентър - 17/09/03)
