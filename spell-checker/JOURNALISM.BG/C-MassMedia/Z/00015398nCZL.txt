Напускащият длъжността командващ на КФОР каза, че ангажиментите на НАТО към сигурността в региона остават
					27/07/2005
					 
						СКОПИЕ, Македония -- По време на прощално посещение в Скопие във вторник (26 юли) напускащият длъжността командващ на КФОР генерал-лейтенант Ив дьо Кермабон увери официалните лица, че ангажиментите на НАТО към сигурността в региона остават. На среща с новоназначения началник на ГЩ на Македонската армия генерал-майор Мирослав Стояновски и с министъра на отбраната Йован Манасиевски дьо Кермабон даде висока оценка на сътрудничеството между КФОР и македонските въоръжени сили и каза, че очаква това сътрудничество да продължи. Той добави, че силите на КФОР са изцяло ангажирани с осигуряването на сигурността по косовско-македонската граница откъм Косово. (Уеб-сайт на македонското правителство - 27/07/05; A1 ТВ - 26/07/05)
