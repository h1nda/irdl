Броят на вътрешно разселените лица в Македония достига 5,548
03/06/2003
 
СКОПИЕ, Македония -- Броят на вътрешно разселените лица (ВРЛ) в Македония е достигнал 5,548 към 28 май. Това гласят данни, публикувани от правителството в понеделник ( 2юни). Около 3,942 са намерили подслон при семейства; останалите живеят в 16 центъра в Куманово и Скопие. Правителството прави преглед на напредъка при възстановяването на къщи, които принадлежат на ВРЛ, но са били засегнати по време на военния конфликт от 2001 година. Говорителят на правителството Сашо Чолаковски каза, че 6,590 сгради са били напълно или частично разрушени в кризисните райони. Европейската комисия и Международната група за управление подпомагат реализацията на проект за възстановяване, който вече е навлязъл във втората си фаза. Според правителството основните проблеми са свързани с продължаващото разрушаване на вече възстановени къщи и предпочитанията сред ВРЛ към продажба на собствеността им в кризисните райони. Правителството е достигнало до заключението ,че трябва да се стреми към подобрение на сигурността и към засилване на доверието в полицейските и местните власти, за да бъдат убедени ВРЛ да се завърнат по домовете си. (МИА, А1 ТВ - 02/06/03)
