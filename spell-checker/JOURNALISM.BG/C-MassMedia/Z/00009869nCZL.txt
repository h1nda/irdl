България и Русия ще обсъждат съвместни инфраструктурни проекти
17/02/2004
 
МОСКВА, Русия -- Българският външен министър Соломон Паси пристигна в Русия в понеделник (16 февруари) вечерта, за да обсъди съвместни проекти за морски транспорт и за даде тласък на транзитирането на руски газ и петрол през българска територия. В дневния ред на разговорите му бяха и борбата срещу тероризма, кризата в Приднестровието, участието на наблюдатели на ОССЕ в президентските избори в Русия на 14 март, както и събитията, с които ще се отбележат 125 години от установяване на дипломатически отношения. Паси обсъжда отношенията на Русия с ОССЕ в качеството си на председател на организацията. (бТВ, БТА - 17/02/04; БТА, БНТ - 16/02/04)
