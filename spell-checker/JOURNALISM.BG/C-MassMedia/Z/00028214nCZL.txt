Сърбия арестува студент, обвинен в нападение в Съединените щати
					29/10/2008
					 
						БЕЛГРАД, Сърбия -- Във вторник (28 октомври) сръбската полиция арестува в Белград баскетболиста Миладин Ковачевич, който е издирван от полицията в Съединените щати за побой над негов състудент в Университета в Бингхамтън, в резултат на който пострадалият е изпаднал в кома през м. май. В съответствие със съдебната заповед властите са задържали Ковачевич, на 20 г., който след инцидента избяга от Съединените щати с помощта на тогавашния сръбски консул в Ню Йорк. Полицията арестува и бившия консул Слободан Ненадович, съобщи говорителката на полицията Сузана Василевич. Двамата ще останат под арест за 30 дена. Ковачевич, който започна да играе в сръбското първенство след напускането на Съединените щати, ще бъде изправен пред съд в Сърбия, защото страната забранява екстрадирането на сръбски граждани в други държави. (Блиц, РТС, Б92, Бета, АП, ХРТ - 28/10/08)
