Югославски министър потвърждава незаконна доставка на оръжия за Либерия
03/11/2002
 
БЕЛГРАД, Югославия -- Югославският вътрешен министър Зоран Живкович потвърди в петък (1 ноември), че частна компания е извършила една незаконна доставка на оръжие за Либерия в нарушение на ембаргото на ООН. Той не можа да потвърди изявленията на ООН, че между юни и август са били осъществени шест пратки с общо 200 тона оръжия и оборудване. Сделката е извършила югославската компания Темекс, като е използвала сертификати от нигерийското правителство, в които то е посочено като краен получател на оръжията. По-късно е било разкрито, че документите са фалшиви. Живкович добави, че в момента се разследват повече от 30 частни компании за възможни нарушения. (AФП - 01/11/02)
