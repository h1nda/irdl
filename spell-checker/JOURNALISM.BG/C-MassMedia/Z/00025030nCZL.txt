БСП в България предприема мерки срещу стачните действия
					03/01/2008
					 
						СОФИЯ, България -- Експерти от управляващата Българска социалистическа партия (БСП) са подготвили пакет от мерки, целящи поправки в закона, свързан със стачките, съобщиха местните медии в сряда (2 януари). Всъщност мерките ще удължат периода за предварителни преговори между профсъюзите и работодателите. Сега една стачка може да започне само седмица след обявяването й. Според новия закон обаче ефективните стачни действия могат да се забавят до три месеца по усмотрение на работодателя. Работодателите и профсъюзите ще разполагат с до три месеца, за да постигнат уреждане на спора, за разлика от съществуващите процедури. После трудовите спорове ще бъдат прехвърлени на арбитраж, който ще се опита да реши спора в рамките на още един месец. Според съобщения в медиите, правителството се опитва да избегне нова масова стачка, подобна на миналогодишния продължителен учителски протест. (Сега, Dir.bg - 03/01/08)
