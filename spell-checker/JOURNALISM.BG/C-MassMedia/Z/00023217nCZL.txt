Франция заяви, че планът на Ахтисаари все още е основа за бъдещия статут на Косово
					13/07/2007
					 
						БЕЛГРАД, Сърбия -- Ако подновените преговори между Сърбия и косовските албански лидери не доведат до резултат по отношение на бъдещия статут на Косово, планът на бившия специален пратеник на ООН Ахтисаари по всяка вероятност ще бъде приложен, посочи френският външен министър Бернар Кушнер в четвъртък (12 юли), след среща със своя сръбски колега Вук Йеремич в Белград. 
						Кушнер обвърза също така въпроса за Косово с кандидатурата на Сърбия за ЕС, като каза, че страната няма да бъде приета, ако въпросът за бъдещия статут на Косово не бъде решен по мирен начин. "Не е възможно да се влезе в ЕС с етнически конфликт", е казал Кушнер. От своя страна Йеремич отново подчерта несъгласието на Белград с предложената от Ахтисаари независимост за Косово.
						Междувременно Русия отхвърли пети опит за проекторезолюция за Косово, като каза, че новият текст, предложен от САЩ и ЕС, малко се различава от предишните версии. "Зад дипломатическата риторика стои заключението, че след преговорите ... планът Ахтисаари ще влезе в сила", каза Лавров. В проекта се казва, че ако след 120 дни преговори не бъде постигнат напредък, Съветът за сигурност на ООН ще вземе решение какво да се прави след това. (Данас, Блиц, Файненшъл Таймс - 13/07/07; Телеграфи, РТК, РСЕ, Balkanweb, Танюг, Б92, Бета, Ройтерс, АФП, АП â&#128;&#147; 12/07/07)
