Турският премиер Ердоган заяви, че санкциите биха навредили на либийския народ 
					25/02/2011
					 
						АНКАРА, Турция -- Късно вечерта в сряда (23 февруари) министър-председателят Реджеп Тайип Ердоган се противопостави на идеята за налагане на санкции на Либия, която беше предложена от ЕС във връзка с опитите за насилствено усмиряване на протестиращите срещу режима на Муамар Кадафи. Според Ердоган такава стъпка би навредила единствено на либийския народ. Това изявление дойде на фона на продължаващата евакуация от Турция на нейни граждани от Либия. Външното министерство съобщи, че до момента над 7 000 турски граждани и над 50 чужденци са били евакуирани от турските власти. Най-малко един турски гражданин е бил убит по време на размириците. (Хюриет, Прес ТВ, Хабер X - 24/02/11)
