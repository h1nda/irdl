Защитната фаза на процеса срещу Милошевич бе отложена отново
13/07/2004
 
ХАГА, Холандия -- За втори път в рамките на две седмици началото на защитната фаза от процеса срещу бившия югопрезидент Слободан Милошевич бе отложено поради здравословното състояние на обвиняемия, заяви говорител на Трибунала на ООН за военни престъпления в понеделник (12 юли). Милошевич, който трябваше да започне в сряда своята защита срещу обвиненията в геноцид, престъпления срещу човечеството и военни престъпления на Балканите през 90-те години на миналия век е получил препоръка да почива, за да понижи кръвното си налягане. "Той определено не е в достатъчно добро състояние, за да започне в сряда," каза говорител на Трибунала. Възобновяването на процеса е насрочено засега за 19 юли. (Ройтърс, Би Би Си Нюз, Б92, Танюг - 12/07/04)
