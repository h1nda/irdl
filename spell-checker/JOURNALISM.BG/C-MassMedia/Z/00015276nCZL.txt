Заседание на Съвета за национална сигурност на Македония 
					15/07/2005
					 
						СКОПИЕ, Македония -- В петък (15 юли) президентът Бранко Цървенковски свика Съвета за национална сигурност. Официални представители казаха, че заседанието е свикано в отговор на неотдавнашните нападения на полицейското управление във Вратница и действията на предполагаеми екстремисти в Радуша и Кондово, близо до Скопие.
						Други новини -- Премиерът Владо Бучковски присъства в четвъртък в Скопие на годишното събрание на Европейската бизнесасоциация. Бучковски каза, че асоциацията има пълната подкрепа на правителството, тъй като поощрява икономическото развитие. Бучковски обеща също, че правителството ще продължи усилията за създаване на по-добра бизнессреда. (Дневник - 15/07/05; МИА, Танюг, A1 ТВ, Уеб-сайт на македонското правителство - 14/07/05)
