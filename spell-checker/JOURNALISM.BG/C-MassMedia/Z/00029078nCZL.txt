Гръцките фермери продължават протестите си и блокират основни пътища
					23/01/2009
					 
						АТИНА, Гърция -- Хиляди фермери отново блокираха движението по главните магистрали в четвъртък (22 януари) с настоявания правителството да увеличи цените на техните продукти, да повиши пенсиите и субсидиите и да намали данъците. Четвъртият ден на протести доведе до задръствания по магистралата Атина-Солун и наложи затварянето на гранични контролно-пропускателни пунктове със съседна България. Земеделският министър Сотирис Хадзигакис вече се е срещнал с представители на протестиращите и е предложил финансиране в размер на 500 млн. евро в подкрепа на селскостопанския сектор. Фермерите обаче твърдят, че това не е достатъчно, и обещават да продължат протестите си. (AНA-MПA, Та Неа, Етнос - 23/01/09; AП - 22/01/09)
