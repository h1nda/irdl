Италия и Румъния разбиха мрежа за трафик на хора
					20/06/2010
					 
						БУКУРЕЩ, Румъния -- Италия и Румъния разбиха банда за трафик на хора, за която се смята, че е експлоатирала сексуално повече от 150 жени, включително и малолетни, съобщи полицията в петък (18 юни). Арестувани са общо 14 души в Румъния на основание европейски заповеди за арест, издадени от съд в Милано. В Италия 26 души са арестувани във връзка със същия случай. Според полицията групировката включва главно румънци, няколко италианци, албанец и египтянин. (Зиаре - 19/06/10; AФП - 18/06/10)
