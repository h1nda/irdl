Западните съюзници изтеглят резолюцията за Косово в Съвета за сигурност, а Контактната група поема водещата роля 
					22/07/2007
					 
						НЮ ЙОРК, Съединени щати -- Западните инициатори на нова проекторезолюция за Косово съобщиха в петък (20 юли), че няма да преставят текста за гласуване в Съвета за сигурност на ООН. Русия вече отхвърли документа. Вносителите - Съединените щати, Великобритания, Белгия, Италия, Германия и Франция - вместо това ще прехвърлят проблема за бъдещето на Косово на съществуващата Контактна група, в която членува и Русия. Съществуват планове за разрешаване на още 120 дни на преговори между Белград и Прищина с посредничеството на Контактната група, преди да се вземе решение за следващи действия. 
						Русия, както и Сърбия, приветстваха този ход, докато премиерът на Косово Агим Чеку окачестви опитите на ООН да решат кризата като "провал". Той заяви, че Събранието на Косово може да обяви независимост на 28 ноември. (Ню Йорк Таймс, AП, AФП, Ройтерс, ДВ, Файненшъл Таймс, A1, Макфакс, МИА, Фена, Бета, ДПА, Нетинфо, РТРС - 21/07/07; РИА-Новости, СРНА, Ройтерс, Танюг - 20/07/07)
