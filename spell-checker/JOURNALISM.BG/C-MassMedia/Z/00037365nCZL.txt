Аталай отрече държавни служители да са разследвани във връзка с убийството на Динк 
					09/02/2011
					 
						АНКАРА, Турция -- Вътрешният министър Бешир Аталай отрече във вторник (8 февруари), че се води следствие срещу висши държавни служители, обвинени в небрежност по случая с убийството на изтъкнатия турски журналист от арменски произход Хрант Динк. Той каза, че в прокуратурата са внесени жалби, но не е започвано никакво разследване. Фетхие Четин, адвокатката, представляваща семейството на Динк, каза в понеделник, че прокуратурата разследва около 30 държавни служители във връзка с делото. Динк, на 52 години, беше убит пред офиса на своя вестник в Истанбул през януари 2007 г. (Заман, Милиет - 09/02/11; Хюриет, НТВ - 08/02/11)
