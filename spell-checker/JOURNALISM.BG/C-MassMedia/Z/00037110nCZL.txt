Прокурор на ЮЛЕКС посети Тирана, за да обсъди доклада на Марти 
					19/01/2011
					 
						ТИРАНА, Албания -- Прокурорката от ЮЛЕКС Изабел Арнал беше в Тирана в понеделник (17 януари) за поредица от срещи във връзка със започване на разследване по обвиненията в трафик на човешки органи в Косово и Албания. Арнал се срещна с държавния прокурор Ина Рама, за да обсъдят доклада на докладчика на Съвета на Европа Дик Марти, в който се отправят обвинения, че министър-председателя в оставка Хашим Тачи е оглавявал незаконни дейности през 90-те години на 20-и век. Арнал и Рама се договориха да координират своите разследвания. 
						Други новини от вторник -- Марти заяви в интервю за РТК, че неговият доклад не твърди, че Тачи е бил директно замесен в трафика. Той добави обаче, че хора, близки до Тачи, са участвали в него и би било трудно да се повярва, че Тачи никога не е чувал за това. Марти отхвърли също обвиненията, че неговият доклад се основава на разследвания и информация, предоставени от Сърбия. (Шчиперия, Танюг, Бета, Б92, РТК - 18/01/11; Танюг, Коха Диторе, Ора Нюз, Шекули - 17/01/11)
