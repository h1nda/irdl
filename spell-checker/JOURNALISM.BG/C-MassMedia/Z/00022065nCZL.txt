Дипломат от САЩ отрече съобщенията, че укриващ се югославски генерал е бил съветник по въпросите на Ирак
					28/03/2007
					 
						ЗАГРЕБ, Хърватия -- Посланикът на САЩ в Загреб Робърт Братке отрече във вторник (27 март) медийните спекулации, че бившият генерал от югославската армия Велко Кадиевич, който се издирва от хърватската прокуроратура във връзка с военни престъпления, е бил съветник към водената от САЩ коалиция в Ирак. Кадиевич, на 82 г., направи такова изказване в онлайн интервю, което беше публикувано през уикенда. Братке категорично отрече това. 
						Миналата седмица хърватското правителство издаде международна заповед за арест на Кадиевич, чието местонахождение е неизвестно. Заедно с още девет души той е обвинен във връзка с военни престъпления, извършени във Вуковар в периода от 1991 до 1995 г. (Вечерни лист - 28/03/07; ХРТ, ХИНА - 27/03/07)
