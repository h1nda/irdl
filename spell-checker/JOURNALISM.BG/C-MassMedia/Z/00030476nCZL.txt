Убиец получи безпрецедентна максимална присъда в БиХ
					03/06/2009
					 
						САРАЕВО, Босна и Херцеговина (БиХ) -- Мъж, убил шестима души, беше осъден на 40 години затвор и принудително лечение в психиатрична болница, съобщиха местните медии във вторник (2 юни). Томислав Петрович беше обвинен, че е застрелял трима свои съседи преди една година в Липница, близо до Тузла, след което се е качил на местен автобус, където е застрелял и убил други трима души. Шофьорът на автобуса бе тежко ранен. Четири екипа от психиатри извършиха прегледи на Петрович. Въпреки че всички са съгласни, че той представлява опасност за обществото, не всички приемат заключението, че е шизофреник. "Съдът ... реши, че той не е бил напълно психически невменяем, когато е било извършено престъплението, и поради това го призна за виновен", каза Фехия Пашич, председател на съдебната палата. Това е първата максимална присъда затвор, наложена от съд в БиХ. (Независне Новине, БХРТ, РТВ ФБиХ, Пинком, Ройтерс, ДПА - 02/06/09)
