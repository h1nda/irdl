Министрите на финансите от ЕС одобриха плана на Гърция за строги икономии
					17/02/2010
					 
						БРЮКСЕЛ, Белгия -- Във вторник (16 февруари) министрите на финансите и икономиката на страните от ЕС одобриха плана на Гърция за намиране на изход от кризата в публичните й финанси в рамките на три години. Програмата предвижда мерки за съкращаване на огромния бюджетен дефицит на страната с 4 % през тази година, като се очакват и допълнителни мерки. Еврокомисарят по валутните въпроси Оли Рен каза на срещата на министрите в Брюксел, че Гърция има на разположение няколко дена, за да обясни комплексните финансови действия, които е предприела, за да скрие дълговете си, и един месец, за да докаже, че драстичните й бюджетни ограничения са достатъчни да успокоят световните пазари. Гръцкият финансов министър Георгиос Папаконстантину каза, че Атина вече е постигнала значителен напредък. В понеделник планът беше одобрен от министрите на финансите от еврозоната, които поискаха Гърция да наложи по-рестриктивни мерки следващия месец, ако се окаже, че вече планираните не са достатъчни. (АНА-МПА, Блумбърг, Би Би Си - 16/02/10)
