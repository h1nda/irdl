САЩ предлага награда в размер на 4,4 млн. евро за залавянето на хърватския генерал Готовина
09/10/2003
 
ЗАГРЕБ, Хърватия -- Засилвайки натиска си върху властите в Загреб, Вашингтон предложи награда от 4,4 млн. евро за информация, която да доведе до арестуването на укриващия се обвиняем във военни престъпления Анте Готовина. Запасният генерал е третия най-търсен човек от Трибунала на ООН за военни престъпления. Американският посланик по въпросите на военните престъпления Пиер-Ричард Проспер съобщи за наградата в интервю публикувано в четвъртък (9 октомври) в ежедневника &lt;I&gt;Ютарни лист&lt;/I&gt;. Готовина се укрива откакто обвиненията срещу него бяха обявени публично през юли 2001 г. Съществуващата отдавна програма "Награда за справедливост" е предложила парични възнаграждения за укриващите се военнопрестъпници Радован Караджич и Ратко Младич. Името на Готовина обаче за първи път се появява в този контекст, според източник на агенция Ройтерс. (Ройтерс - 09/10/03)
