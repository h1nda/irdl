Полицейските сили за борба с безредиците и протестиращи се сблъскаха в Атина
					19/12/2008
					 
						АТИНА, Гърция -- Повече от 7 000 души протестираха в Атина в четвъртък (18 декември), 13-ия ден от уличните безредици, предизвикани от смъртта на 15-годишното момче, застреляно от полицейски служител. Демонстрантите, развяващи червени знамена, се сблъскаха с полицията, която беше отцепила с кордон сградата на парламента. До сблъсъците се стигна, след като протестиращите започнаха да хвърлят камъни и "коктейли Молотов" по полицаите, които използваха сълзотворен газ, за да ги разпръснат. Протести имаше и в Солун, Янина и на остров Крит. В град Триполи на полуостров Пелопонес група младежи окупираха местна радиостанция, монополизирайки радиоизлъчванията в продължение на два часа. (Ройтерс, Скай, Сити, РИА Новости - 18/12/08)
