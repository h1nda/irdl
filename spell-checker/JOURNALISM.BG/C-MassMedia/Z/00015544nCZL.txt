Британското председателство на ЕС е против политизирането на номинациите за основните административни длъжности в БиХ
					10/08/2005
					 
						САРАЕВО, Босна и Херцеговина (БиХ) -- Британското председателство на ЕС призова властите бързо да решат споровете по номинирането на началник на Държавната гранична служба на БиХ съгласно установените процедури. Според изявление от вторник (9 август) на британското посолство в БиХ се очаква назначението да бъде напълно професионално, без политическа намеса. В изявлението също се намеква, че за местните власти би било по-добре сами да постигат споразумение по дадена кандидатура, отколкото да принуждават върховния представител на международната общност Пади Ашдаун да се намесва. (НТВ хаят - 09/08/05)
