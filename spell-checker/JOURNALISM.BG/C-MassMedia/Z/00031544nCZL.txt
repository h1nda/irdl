Сърбия оплаква жертвите на експлозията в завода в Узиче
					06/09/2009
					 
						БЕЛГРАД, Сърбия -- В страната бе обявен ден на национален траур в събота (5 септември) в памет на жертвите на серия от експлозии в завода за амуниции "Първи партизан" в град Узиче. Седем работници загинаха, а 14 бяха ранени при взривовете в четвъртък. Възспоменателна церемония за жертвите бе проведен в градския театър. Министърът на вътрешните работи Ивица Дачич заяви, че предварителните резултати от разследването сочат, че вероятната причина за експлозиите по-скоро е човешка грешка, отколкото някакъв вид преднамерен саботаж. (Бета, Б92, Taнюг - 05/09/09)
