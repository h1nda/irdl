Според представители на ЕС ратифицирането на ССА със Сърбия ще бъде приоритет
					11/01/2010
					 
						БРЮКСЕЛ, Сърбия -- Върховният представител на ЕС за външната политика Катрин Аштън и номинираният за еврокомисар по разширяването и политиката на добросъседство, Щефан Фуле, изразиха в неделя (10 януари) решимостта си за ускоряване на евроинтеграцията на западнобалканските страни. Те представиха също програмата си за бъдещите мерки пред Европейския парламент. Фуле каза, че ратифицирането на Споразумението за стабилизация и асоцииране (ССА) със Сърбия ще бъде сред приоритетите му, след като ЕС вече реши да деблокира своето отделно временно търговско споразумение със страната. ССА бе одобрено през април 2008 г., но замразено поради недостатъчното сътрудничество на Сърбия с Хагския трибунал за военни престъпления. (Блиц, РТС - 11/01/10; Бета, Танюг, Б92 - 10/01/10)
