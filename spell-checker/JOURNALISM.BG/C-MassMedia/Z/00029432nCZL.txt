Великобритания обмисля намаляване на своя персонал в състава на ЮЛЕКС
					26/02/2009
					 
						ПРИЩИНА, Косово -- Правителството на Великобритания планира да намали числеността на своя персонал в мисията ЮЛЕКС заради икономическата криза, съобщиха местните медии в четвъртък (26 февруари). "Ние получихме някои сигнали, че правителството на Великобритания планира да намали персонала си", заяви говорителят на ЮЛЕКС Кристоф Ламфалуси. Представители на посолството на Великобритания в Прищина се въздържаха от коментар. 
						Други новини -- Рано сутринта в сряда местната полиция застреля етническия сърбин Славомир Совърлич пред дома му в Зубин Поток, след като, според твърденията, той е открил огън срещу тях и членове на семейството си. Полицията е пристигнала на местопроизшествието по сигнал за домашно насилие. 
						Междувременно взрив разтърси центъра на Прищина в сряда вечерта. Властите не съобщиха за пострадали. (Коха Диторе, Радио Косова, Телеграфи, Кохавижън, РТК, Експрес, АФП - 26/02/09)
