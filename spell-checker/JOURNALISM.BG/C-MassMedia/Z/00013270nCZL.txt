Гръцки членове на правителството обсъждат мерки за намаляване на дефицита
					16/01/2005
					 
						АТИНА, Гърция -- Премиерът Костас Караманлис и финансовият министър Георгиус Алогоскуфис проведоха среща при затворени врати в събота (15 януари) във връзка с препоръките на ЕС за допълнителни мерки за намаляване на дефицита на страната. Съюзът настоява Гърция да свали дефицита под тавана от 3% от БВП. Министрите на финансите на ЕС ще се срещнат в Брюксел във вторник и вероятно ще обсъдят въпроса. 
						Също в петък полицията съощи, че е разбила канал за трафик на хашиш, като е конфискувала 6.5 тона от наркотика в склад близо до главното пристанище в Атина. Наркотикът е пристигнал от Пакистан и е бил предназначен за Западна Европа. (AНA, Катимерини - 15/01/05; Уебсайт на ЕС, AНA - 14/01/05)
