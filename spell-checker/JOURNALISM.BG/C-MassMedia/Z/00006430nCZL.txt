Ашдаун упълномощен да разгледа отстраняването на Шарович от президентството на БиХ
30/03/2003
 
БРЮКСЕЛ, Белгия -- След срещата на Съвета за поддържане на мира (СПМ) в Брюксел в петък, върховният представител Пади Ашдаун заяви, че СПМ го е упълномощил да разгледа отстраняването от длъжност на сръбския представител в Президентството на БиХ, Мирко Шарович, който е и негов председател. Шарович постоянно отричаше да е замесен в незаконната продажба на оръжия за Ирак, извършена докато е бил президент на РС. Външният министър на БиХ Младен Иванич, който тогава е бил министър-председател на РС, настоява, че отстраняването на Шарович ще представлява сериозен удар по достойнството на страната и че няма доказателства за неговото обвинение. (РТРС, НТВ Хаят, БиХ Радио 1, БиБиСи - 28/03/03)
