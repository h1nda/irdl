Западът предупреждава, че БиХ може да загуби шансовете си за евроатлантическа интеграция, ако реформите тъпчат на място
13/02/2004
 
САРАЕВО, Босна и Херцеговина (БиХ) -- Висшите международните представители в БиХ излязоха с общо предупреждение, че страната рискува да загуби потенциалното си членство в програмата на НАТО "Партньорство за мир" и в ЕС, ако реформите не се прилагат. Предупреждението дойде в четвъртък (12 февруари) по време на среща, проведена от главния заместник на върховния представител, Доналд Хейз, и старшия заместник на върховния представител, Вернер Вент, с представители на БиХ и на администрацията на Федерация БиХ. Скоро се очаква провеждането на подобна среща с представителите на правителството на Република Сръбска.
Други новини: Говорител на върховния представител н международната общност Пади Ашдаун призова в четвъртък за неотложно прилагане на решението на Ашдаун за статута на Мостар и предупреди, че всяко закъснение ще се тълкува като недвусмислено възпрепятстване на закона.
Също в четвъртък премиерът на БиХ Аднан Терзич даде да се разбере, че очаква да получи официални номинации за постовете на държавен министър на отбраната и заместник-министър на отбраната до петък, така назначенията да бъдат направени до края на месеца с одобрението на Ашдаун. (Източници на СВП, ФЕНА, Би Би Си, ПБС БиХ - 12/02/04)
