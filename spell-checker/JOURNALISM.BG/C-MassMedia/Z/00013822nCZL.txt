Българският министър на отбраната подкрепя продължаването на ангажимента в Ирак 
					07/03/2005
					 
						СОФИЯ, България -- Министърът на отбраната Николай Свинаров заяви пред частна телевизионна станция в неделя (6 март), че България трябва да поддържа военно присъствие в Ирак, докато Багдад успее да изгради въоръжените си сили и полицията. България се очаква да поддържа батальон от 450 военнослужещи в Ирак през 2005 г. и да модифицира присъствието си в тази страна през следващата година. 
						Други новини: Международната агенция за атомна енергия подкрепи плановете на България за изграждане на нова АЕЦ в Белене. Мохамед Ел- Барадей, директор на тази агенция към ООН, изрази подкрепа за проекта по време на своя среща с българския външен министър Соломон Паси във Виена в края на миналата седмица. (АФП- 05/03/05; АФП, АФХ- 04/03/05)
