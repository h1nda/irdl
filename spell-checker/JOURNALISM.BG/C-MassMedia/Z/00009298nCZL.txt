Босненски сърбин получи 17 години затвор за клането в Сребреница
11/12/2003
 
ХАГА, Холандия -- В сряда (10 декември) Трибуналът за военни престъпления на ООН осъди бившия полковник - босненския сърбин Драган Обренович - на 17 години затвор за ролята му в клането на повече от 7 000 мюсюлмани в Сребреница през 1995 г. Обренович, на 40 г., е изпълнявал длъжността командир на Зворнишката бригада, която е извършила някои от убийствата. През май той се призна за виновен в извършването на престъпления срещу човечеството. В замяна на това прокуратурата сне четири други обвинения срещу него и препоръча присъда от 15 до 20 години. (АП, AФП - 09/12/03)
