Съветът за сигурност на ООН обсъжда трафика на човешки органи в Косово
					13/05/2011
					
						НЮ ЙОРК, Съединени щати - Страните членки на Съвета за сигурност на ООН бяха единодушни в четвъртък (12 май), че трябва да се проведе подробно разследване на твърденията за трафик на човешки органи в Косово, споменат в доклад на докладчика Дик Марти на Съвета на Европа (ЕС) в края на миналата година. Те обаче не уточниха кой ще ръководи разследването. Ръководителят на ЮНМИК Ламберто Заниер потвърди ,че ЮЛЕКС е заявил, че може да проведе разследването и предложи сътрудничеството на ЮНМИК. Външният министър на Косово Енвер Ходжа също присъства на заседанието и каза, че ЮЛЕКС може да проведе независимо разследване по доклада на Марти. Той призова всички да предадат всякакви доказателства на прокурорите на ЮЛЕКС. Сръбският външен министър Вук Йеремич, чиято страна настоя ООН да ръководи разследването, поиска да бъде разкрита цялата истина за събитията в Косово по време на конфликта през 1999 г. (Радио "Свободна Европа", Б92, Зери, Коха Диторе - 13/05/11; РТК, Koхавижън - 12/05/11)
