Председателството на БиХ призова институциите и опозицията за съвместни усилия за присъединяване към ЕС
20/11/2003
 
САРАЕВО, Босна и Херцеговина (БиХ) -- Оглавяващият председателството на БиХ Драган Чович призова в сряда (19 ноември) публичните институции и опозицията да обединят силите си в подкрепа на условията на ЕС за подписване на Споразумението за стабилизация и асоцииране следващата година. Чович заяви убеждението си, че страната му е готова да изпълни през следващите осем месеца 16-те отправни точки, залегнали в проучването на Европейската комисия на готовността на БиХ за започване на преговори. В документа, публикуван от комисията във вторник, се дава висока оценка на страната за постигнатия "значителен прогрес", но се посочва, че подписването на споразумението ще зависи от продължаването на реформите. (Независне новине - 20/11/03; СРНА - 19/11/03)
