Взривът в Атина е предизвикан от бомба
					22/03/2009
					 
						AТИНА, Гърция -- Бомба разтърси офисите в Атина на Държавната корпорация за недвижими имоти късно в четвъртък (19 март), съобщи полицията. Устройството е било детонирано дистанционно от късо растояние и атентаторите са имали визуален контакт с обекта, за да избегнат човешки жертви, съобщиха от полицията. Корпорацията неотдавна бе замесена в корупционен скандал за непочтена сделка за имоти, причинила загуби от 100 милиона евро на държавата.
						Други новини - Медиите съобщиха в петък, че неизвестна досега терористична група, наричаща се "Революционна борба", е поела отговорността за атентата със запалителна бомба срещу офиса на Кириакос Митцокатис, депутат в парламента от управляващата партия "Нова демокрация". Експлозията е предизвикала незначителни щети, но пострадали няма. Според полицията неотдавнашните му критики срещу уличните безредици, предизвикали материални щети в Атина на 13 март, може да са причина за атентата. (AНА-MПА, Катимерини, Нафтемпорики, Елефтерос Tипос, Та Неа, Вима, Елефтеротипиа, СКАИ, ЮПИ, Ройтерс - 20/03/09)
