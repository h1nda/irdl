Представители на ЕС изразиха загриженост във връзка с кризата в БиХ
					16/03/2011
					 
						БРЮКСЕЛ, Белгия -- Във вторник (15 март) ръководителят на външната политика на ЕС Катрин Аштън и еврокомисарят по разширяването Щефан Фюле изразиха загриженост във връзка с политическата безизходица в Босна и Херцеговина и неспособността на политическите лидери да постигнат договореност за сформирането на правителство. Двамата представители на ЕС призоваха ключовите фигури да преодолеят своите различия и изразиха подкрепа за посредническите усилия на върховния представител Валентин Инцко. „Босна и Херцеговина не може да си позволи да губи повече време. Политическите лидери трябва спешно да се заемат със свързаните с ЕС реформи като приоритетна задача”, заявиха двамата представители на ЕС в съвместно изявление. (Фена, РТРС, СРНА - 15/03/11)
