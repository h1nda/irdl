Наука и технологии: Учени се срещат, за да обсъдят мрежата за е-наука
					22/09/2008
					Повече от 600 учени се събират в Истанбул, за да обсъдят компютърната инфраструктурна мрежа. Още в новините: Румъния може да въведе електронно гласуване до 2012 г. и Босна и Херцеговина отварят първата клиника за разстройства на съня.
					 
						
Учени от експеримента на Големия андронен колейдер са в Истанбул за конференцията "Създаване на мрежи за е-наука". 
						Учени от няколко страни, които участваха в експеримента на Големия андронен колайдер (LHC), организиран от Европейската организация за ядрени изследвания (CERN) се събраха на конференцията EGEE '08 (Създаване на мрежи за е-наука) в Истанбул. Турският Съвет за научни и технологични изследвания (TУБИТАК) е домакин на конференцията с 600 участници, която ще се проведе от понеделник (22 септември) до 28 септември. 
						*** 
						Изследователска комисия в университета "Аристотел" в Солун създаде робот за операции по издирване и спасяване. Устройството, което е високо само 60 см, има 19 сензора, с помощта на които се откриват жертви на природни бедствия. 
						*** 
						Рядък мраморен саркофаг на 2500 години във формата на жена бе открит в Кипър, съобщи на 12 септември Павлос Флуренцос, директор на управлението за антични предмети в страната. Мраморни находки от този вид са рядкост в Кипър, твърдят експерти. 
						*** 
						
						Румъния може да въведе електронно гласуване до следващите парламентарни избори през 2012 г., съобщи министърът на вътрешните работи Кристиан Давид. Системата ще изисква от гласоподавателите да представят електронна идентификация. 
						*** 
						Група гръцки компютърни програмисти хакнаха системата за сигурност на Европейската организация за ядрени изследвания (CERN), която провежда експеримента "Биг Банг" в Женева. Хакерите, които наричат себе си "Гръцки екип по сигурността", заявиха, че само са искали да демонстрират слабата сигурност на системата. 
						*** 
						Първият център за разстройства на съня в Босна и Херцеговинаosnia oтвори врати на 15 септември в Клиничния център в Баня Лука. Той ще помогне на местните специалисти да лекуват разстройствата на съня чрез най-модерни процедури. 
						*** 
						Столицата на Хърватия Загреб 
						е домакин на изложението СмартКард 2008 от понеделник (22 септември) до сряда. Събитието, което е най-голямото по рода си на Балканите, ще събере повече от 250 участници от Босна и Херцеговина, Хърватия, Гърция, Турция и други страни. 
						
						(Различни източници – 15/09/08-22/09/08)
