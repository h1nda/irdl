Външните министри на Югославия, Македония и България ще си сътрудничат
25/11/2002
 
ЙОАКИМ ОСОГОВСКИ, Македония -- Външните министри на Югославия, България и Македония взеха участие в символична церемония в неделя (24 ноември) по полагането на крайъгълен камък под формата на пирамида на мястото, където се срещат трите граници. С тази церемония Македония и Югославия официално започват демаркирането на тяхната обща граница, 11 години след като Македония обяви независимостта си от бивша Югославия. Миналата година Скопие и Белград подписаха споразумение за границата, но осъществяването му се забави поради кризата със сигурността в Македония. Срещата на тримата министри продължи в близкия манастир Свети Йоаким Осоговски в североизточна Македония, където те заявиха, че ще си сътрудничат и ще активизират съвместната си работа в рамките на инициативите на Пакта за стабилност, в частност участието им в изграждането на паневропейските транспортни коридори 8 и 10. (Стандарт, Дневник - 25/11/02; Медиапул, МИА, news.bg, АФП, АП - 24/11/02)
