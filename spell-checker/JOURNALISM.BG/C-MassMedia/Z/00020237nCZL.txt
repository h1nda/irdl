Румънският премиер поиска министърът на отбраната да бъде възстановен на поста му
					10/10/2006
					 
						БУКУРЕЩ, Румъния -- В понеделник (9 октомври) премиерът Калин Попеску Търичану призова президента Траян Бъсеску да анулира указа си, с който миналия месец временно бе отстранен от длъжност министърът на отбраната Теодор Атанасиу. Прокурорите, които разследваха дали Атанасиу е разкрил поверителна информация за местонахождението на румънски части в чужбина, официално обявиха миналата седмица, че няма основания за откриване на съдебно производство. Като се има предвид този факт, Атанасиу трябва да бъде върнат на поста му, каза премиерът. (Зиуа - 10/10/06; Медиафакс - 09/10/06)
