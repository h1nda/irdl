Македония заведе дело срещу Гърция в Международния съд
					18/11/2008
					 
						СКОПИЕ, Македония -- В понеделник (17 ноември) вътрешното миистерство обяви, че Македония е завела дело срещу Гърция в Международен съд (МС) в Хага заради блокирането на присъединяването на Скопие към НАТО. Македония се позовава на временно споразумение, сключено на 13 септември 1995 г., по силата на което Атина се е съгласила да не спъва кандидатурата на Македония за членство в Алианса. На срещата на върха на НАТО в Букурещ през април Гърция блокира кандидатурата на Македония заради отдавнашния спор за името между двете страни. Външният министър Антонио Молошоски, който представлява Македония по делото, каза: "Ние много внимателно обмислихме това действие, преди да го предприемем, но не виждаме друг начин да защитим справедливостта и нашите права" 
						На свой ред Атина осъди действията на Македония. Говорителят на външното министерство Йоргос Кумуцакос каза, че неговата страна ще се защити срещу обвиненията на Македония и в същото време ще подкрепя усилията на ООН за намиране на взаимно приемливо решение на спора за името.
						Македонският президент Бранко Цървенковски също е разгневен от тази стъпка. В изявление от понеделник той каза, че министър-председателя Никола Груевски е нарушил конституцията и закона за външната политика и не се е консултирал с никого. (Утрински Весник - 18/11/08; МИА, АФП, НЕТ, АНА-МПА, ДПА, Евронюз, BGNES, Макфакс, Синхуа, Ройтерс - 17/11/08)
