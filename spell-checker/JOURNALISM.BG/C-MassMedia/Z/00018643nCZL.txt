Гръцкият зам.-министър Валинакис обсъди с министър Колона от Франция разширяването на ЕС и двустранните връзки
					19/05/2006
					 
						АТИНА, Гърция – Зам.-министърът на външните работи Янис Валинакис обсъди европейски и двустранни въпроси с френския министър по европейските въпроси Катрин Колона в четвъртък (18 май) в Атина. На челно място в дневния ред бе разширяването на ЕС в Югоизточна Европа. По време на пресконференция Валинакис и Колона повториха подкрепата си за европейските перспективи на целия регион и по-конкретно на България и Румъния. Колона призова двете страни да увеличат усилията си, така че докладът на ЕС през октомври да одобри присъединяването им през 2007 г. (АНА - 19/05/06)
