Турция предприе още въздушни нападения срещу терористите на ПКК в Северен Ирак
					28/12/2007
					 
						АНКАРА, Турция -- Генералният щаб потвърди, че в сряда (26 декември) са били извършени още въздушни нападения над пещери и скривалища, използвани от бунтовниците на Кюрдската работническа партия (ПКК) в района Зап в Северен Ирак. Засега не се съобщава за жертви. Военните твърдят, че това е била "ефективна, прецизна операция", при която са били разрушени няколко скривалища на партизани на терористичната ПКК, предназначени да бъдат използвани през зимата. Националният съвет за сигурност на Турция ще заседава в петък, за да обсъди резултатите от операциите срещу ПКК, проведени през последните две седмици.
						В други новини от петък всекидневникът "Заман" съобщава, че Турция е решила да закупи десет безпилотни разузнавателни самолети "Херон" от Израел, за да подсили разузнавателните си операции в региона. "Херон" имат уникални характеристика като способност да летят на височина от 9144 метра в продължение на повече от 52 часа. (Сабах, Заман - 28/12/07; НТВ, AП, Гласът на Америка, Канейдиън Прес, Фокус - 27/12/07)
