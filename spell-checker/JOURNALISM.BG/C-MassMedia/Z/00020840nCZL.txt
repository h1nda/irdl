Хърватският съд освобождава Главаш и отлага процеса
					03/12/2006
					 
						ЗАГРЕБ, Хърватия -- Разследващият съдия от окръжния съд в Загреб по делото на Бранимир Главаш, депутат от парламента, обвинен във военни престъплания, отложи процеса и нареди Главаш да бъде освободен в събота (2 декември). Причината е здравословното състояние на Главаш, което се влоши по време на 37-дневната гладна стачка. Той напусна болницата на затвора късно в събота на път за родния си град Осиек. Той е обвинен в престъпления, извършени срещу етнически сърби там през 1991 г. Главаш отначало бе задържан преди седмици по искане на прокурори, за да се предотврати сплашването ан свидетели. (Вечерни лист - 03/12/06; ХИНА, ХРТ, Index.hr - 02/12/06)
