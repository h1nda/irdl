ЕС замрази още фондове за България
					09/03/2008
					 
						БРЮКСЕЛ, Белгия -- Само дни след като Европейската комисия (ЕК) спря финансирането за България по предприсъединителната програма "ФАР" Брюксел реши да блокира финансирането и по програма "САПАРД". Министърът на финансите Пламен Орешарски потвърди в петък (7 март), че около 100 милиона евро, предназначени за България по програмата за земеделие, са били замразени след разследване на Европейската служба за борба с измамите, според което са били източени определени средства. Стоте милиона евро са били предназначени за САПАРД с цел увеличаване на преработката и маркетинга на селскостопански и рибни продукти. (Монитор - 08/03/08; Капитал, Актуално, Нетинфо, Дарик - 07/03/08)
