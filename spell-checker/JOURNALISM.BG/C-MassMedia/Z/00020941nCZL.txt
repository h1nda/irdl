Съветът за стабилизация и асоцииране между Македония и ЕС заседава в Брюксел
					12/12/2006
					 
						СКОПИЕ, Македония -- Третото заседание на Съвета за стабилизация и асоцииране между Македония и ЕС се проведе в понеделник (11 декември) в Брюксел. Външният министър Антонио Милошоски, който ръководи македонската делегация, каза, че на срещата са били разгледани предприсъединителната стратегия на страната по отношение на критериите от Копенхаген, напредъкът по прилагането на Споразумението за стабилизация и асоцииране, политическите и икономическите изисквания, институционалните реформи, ситуацията в региона и разширяването на ЕС.
						В свое изявление за Западните Балкани, оповестено в понеделник, Съветът на ЕС изрази тревогата си, че тази година в Македония процесът на реформи се е забавил. (Съобщение за пресата на ЕС, Макфакс, MИA, A1 ТВ - 11/12/06)
