Скопие е домакин на среща на външните министри от региона 
					01/12/2005
					 
						СКОПИЕ, Македония -- От четвъртък (1 декември) правителството ще бъде домакин на двудневна неофициална среща на външните министри от страните, участващи в Процеса на стабилизация и асоцииране с ЕС. Ще присъстват първите дипломати на Албания, Босна и Херцеговина, Македония и Сърбия и Черна гора, както и на Австрия и Хърватия.
						Също в четвъртък американският заместник помощник държавен секретар Розмари Дикарло посети Скопие след разговори в Атина за Косово. 
						Междувременно в сряда в Скопие бе официално създадена нова партия - Социалдемократическата партия. Лидерът й е Тито Петковски, бивш високопоставен член на управляващия Социалдемократически съюз за Македония. (Макфакс, МПА - 01/12/05; Уеб-сайт на ОССЕ, A1 ТВ, Телма ТВ - 30/11/05)
