Един загинал и най-малко девет ранени при отделни експлозии на мини в Турция
					11/10/2005
					 
						ВАН, Турция – Едно дете загина и поне девет души бяха ранени при отделни експлозии на мини в Източна Турция, според съобщения в местните медии от понеделник (10 октомври). Десетгодишно момче е починало в болницата от получените наранявания, когато пътническият микробус, в който то пътувало, попаднал на мина, заложена на пътя в източния регион Ван този уикенд. Шестима други пътници са били ранени. Местните власти казват, че мината е заложена от членове на терористичната Кюрдска работническа партия (ПКК). В понеделник трима турски войници бяха ранени, след като автомобилът им попадна на мина в източната провинция Бингол. И за този случай е заподозряна ПКК. (TurkishPress.com, Синхуа - 10/10/05)
