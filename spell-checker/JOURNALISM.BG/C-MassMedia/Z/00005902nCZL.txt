ООН съобщава за завръщането на един милион бежанци в БиХ
06/02/2003
 
САРАЕВО, Босна и Херцеговина (БиХ) -- Офисът на Върховния комисариат на ООН за бежанците (ВКБООН) съобщи, че около 1 млн бежанци, представляващи почти половината от прогонените по време на конфликта в БиХ, са се завърнали в домовете си след 1995 г. Почти 400 000 от тях са се върнали в области, където ще бъдат считани за етническо малцинство. През 2002 г. 102 000 души са се върнали в домове, които са оставили преди осем или повече години. Агенцията на ООН заяви в сряда (5 февруари), че очаква тази тенденция да продължи и през 2003 г. Увеличаването на броя на завръщащите се се дължи на подобрената ситуация в страната и на усилията на властите да освободи жилищата на собствениците от незаконно настанилите се в тях. По преценка на ВКБООН, около 367 000 босненци все още са изселени, а повече от един милион, напуснали страната по време на войната, понастоящем живеят в чужбина. (АП, АФП, ХИНА, МИА -05/02/03)
