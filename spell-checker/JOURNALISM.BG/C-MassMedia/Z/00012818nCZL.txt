ЕС ще обвърже присъединяването на Хърватия със сътрудничеството на тази страна с Трибунала на ООН 
					30/11/2004
					 
						БРЮКСЕЛ, Белгия -- ЕС ще обвърже присъединителните преговори на Хърватия със сътрудничеството на Загреб с Трибунала на ООН, съобщи АФП в понеделник (29 ноември), цитирайки проектотекста на Заключителното комюнике за Срещата на върха на ЕС на 17 декември. Макар че проектът не предлага примерна дата за начало на преговорите, въпрос, който ще се решава на самата среща на върха, става ясно, че ЕС трябва да бъде убеден в готовността на Хърватия да сътрудничи с Трибунала на ООН, преди преговорите да започнат. Хърватия се надява преговорите да започнат през март 2005 г. 
						Също в понеделник хърватският вицепремиер и кандидат за президент Ядранка Косор призова президента Стипе Месич и премиера Иво Санадер да разрешат продължаващия спор помежду им. Месич иска шефът на контраразузнаването Йоско Подбевшек да бъде освободен от поста във връзка с инцидент със задържан журналист. Санадер отказва да подпише указа за това освобождаване. (AФП, ХИНА, ХРТ, Ройтърс, EU business - 29/11/04)
