Румъния представя във Виена постигнатия напредък в реформите
26/02/2003
 
ВИЕНА, Австрия -- Главният преговарящ на Румъния с ЕС Василе Пускас представи доклад за напредъка на страната по пътя към приемането й в ЕС на семинар във Виена във вторник (25 февруари). Румънското посолство в Австрия и делегацията на Европейската комисия организираха форума с цел насърчаване на диалога със страните-кандидатки. Пускас изтъкна решимостта на Румъния за осъществяване на реформите в законодателството и съдебната система, като заяви, че те ще бъдат ключовите фактори при определяне изпълнението на критериите на ЕС за функционираща пазарна икономика. Той отбеляза икономическия напредък в страната, посочвайки намаляването на инфлацията от 40 процента преди три години до 18 процента миналата година, и значителното подобряване на показателите за растеж на БВП и бизнес климата в страната. (Медиафакс, Ромпрес - 26/02/03)
