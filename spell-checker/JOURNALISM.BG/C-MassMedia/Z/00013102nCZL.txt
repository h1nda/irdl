Лидерите на РС все още не постигат съгласие по номинацията на премиер
					28/12/2004
					 
						БАНЯ ЛУКА, Босна и Херцеговина(БиХ) -- Независимо от общото политическо споразумение за формиране на ново правителство в Република Сръбска ( РС), основните партии на автономната област все още не са се обединили около обща кандидатура за поста премиер. Лидерите на шест големи партии се срещнаха в понеделник (27 декември), но президентът на РС Драган Чавич съобщи, че те са отхвърлили предложението му да се даде мандат на една от малките партии, Демократичен народен съюз, която според него би могла да играе посредническа роля. В сряда парламентът на РС ще заседава, за да потвърди оставката на правителството на премиера Драган Микеревич, придържайки се към санкциите по-рано този месец, наложени от Върховния представител Пади Ашдаун. 
						Междувременно в Сараево президентството на БиХ, премиерът на БиХ Аднан Терзич и лидерите на основните парламентарни сили в БиХ проведоха среща във вторник, за да обсъдят свързаните с това оставки на някои членове на общодържавното правителство. (Независне новине, Дневни аваз - 28/12/04; РТРС, НТВ Хаят - 27/12/04)
