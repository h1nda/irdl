Един убит и 14 ранени при бомбена експлозия в Измир
					13/05/2007
					 
						ИЗМИР, Турция -- Според съобщения в медиите един човек е бил убит, а 14 души са били ранени при бомбена експлозия в Порнова, град в района на Измир в събота (11 май). Засега не се съобщават по-нататъшни подробности, както и нито една групировка не е поела досега отговорността за взрива. Медиите отбелязват, че експлозията е станала един ден, преди планирания митинг срещу ислямизацията на Турция. 
						От друга страна външният министър Абдула Гюл потвърди в петък, че ще продължи да участва в президентската надпревара. Номинацията на Гюл, член на управляващата Партия на справедливостта и развитието, бе отхвърлена два пъти от законодателния орган през последните седмици поради бойкот на опозицията. (Заман, Агенция Анадолу, ЮПИ - 12/05/07; НТВ - 11/05/07)
