В Загреб беше проведена антиправителствена демонстрация 
					23/02/2011
					 
						ЗАГРЕБ, Хърватия -- Няколкостотин души се събраха във вторник (22 февруари) в Загреб за участие в антиправителствена демонстрация, организирана чрез социалната мрежа "Фейсбук". Протестиращите поискаха оставката на правителството, национализация на банките собственост на чужденци и увеличение на заплатите, наред с други искания. Полицията попречи на демонстрантите да достигнат до сградата на правителството. Организаторът на демонстрацията и още четирима души бяха арестувани за нарушаване на обществения ред. (ХИНА, Нова ТВ, Пословни Дневник, tportal.hr - 22/02/11)
