Присъдите по делото "Татон" в Белград се очакват следващата седмица 
					19/01/2011
					 
						БЕЛГРАД, Сърбия -- На 25 януари съд в Белград ще произнесе присъдите срещу 14 заподозрени, обвинени в жестокото пребиване до смърт на френския футболен запалянко Брис Татон, съобщиха медиите във вторник (18 януари). При приключването на съдебния процес във вторник всички обвиняеми отново подчертаха, че са невинни, и помолиха съда да ги оправдае. Прокуратурата, от своя страна, заяви, че обвиненията са били доказани, и настоя подсъдимите да получат наказания. Татон, на 28 г., беше нападнат от фенове на отбора „Партизан” в центъра на Белград на 17 септември 2009 г. Той почина около две седмици по-късно. (Б92, РТС, Танюг - 18/01/11)
