Според Съвета за сигурност на ООН е твърде рано да се обсъжда статута на Косово
09/02/2003
 
НЮ ЙОРК, САЩ -- В петък (7 февруари) Съветът за сигурност на ООН заяви, че е твърде рано да се обсъжда бъдещето на Косово. Посланикът на Германия в ООН Гюнтер Плойгер, чиято страна е председател на съвета, публикува изявление, според което Косово трябва да изпълни осем изисквания преди да се разгледа неговото бъдеще. Те включват създаване на демократични институции, законност, свобода на движението, права върху собствеността, функционираща икономика, диалог с Белград и завръщането на бежанците и изселените.
При завръщането си от Вашингтон в събота, президентът Ибрахим Ругова и премиерът Байрам Реджепи заявиха, че ще продължават да подкрепят независимостта, но моментът за внасяне на такава декларация в парламента не е подходящ. (Радио 21 - 08/02/03; АП, Б92, ФоНет - 07/02/03)
