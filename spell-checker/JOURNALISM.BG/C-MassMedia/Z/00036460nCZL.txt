Фюле е оптимист за кандидатурата на Сърбия за членство в ЕС
					24/10/2010
					 
						БРАТИСЛАВА, Словакия -- Еврокомисарят по разширяването Щефан Фюле смята, че има шанс външните министри на ЕС да решат да отнесат в Комисията кандидатурата на Сърбия за членство в ЕС на заседанието си в понеделник (25 октомври). В реч в петък в Братислава той изрази оптимизъм за перспективите.
						Фюле бе в словашката столица, за да присъства на среща на външните министри от Вишеградската четворка - Чешката република, Унгария, Полша и Словакия - и Западните Балкани. Сръбският външен министър Вук Йеремич, който участваше в срещата, заяви, че Вишеградската четворка е изразила твърдата си подкрепа за перспективите за членство в ЕС на страните от Западните Балкани. (ФоНет, Блиц, РТС - 22/10/10)
