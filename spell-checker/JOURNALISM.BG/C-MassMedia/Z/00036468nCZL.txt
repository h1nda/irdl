Средиземноморските страни приеха декларация за климатичните промени
					24/10/2010
					 
						АТИНА, Гърция -- Участниците в Конференцията "Средиземноморска инициатива за промените в климата" в Атина приеха декларация в петък (22 октомври), в която изразиха обвързаността си с необходимите мерки за намаляване на ефекта от климатичните промени. Те обещаха да работят заедно за решаване на проблемите, свързани с глобалното затопляне въпреки политическите конфликти между някои от тях. "Нашето внушително участие тук доказва, че ние съзнаваме заплахата от отражението на климатичните промени върху културата, икономиката, сигурността, качеството на живота, но главно то доказва общата воля въпреки различията и конфликтите, тъй като климатичните промени застрашават оцеляването на всички нас", заяви гръцкият премиер Георгиос Папандреу при откриването на конференцията. 
						В рамките на конференцията Папандреу се срещна с турския си колега Реджеп Тайип Ердоган. Те се споразумяха да засилят сътрудничеството на всички нива, особено в усилията да се справят с нелегалните имигранти, които влизат в Гърция през Турция. (AНА-MПА, AФП, Хюриет, AП, Taнюг - 22/10/10)
