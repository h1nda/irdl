Словенски министър: на държавите от бивша Югославия предстои дълъг път към ЕС
15/07/2003
 
САРАЕВО, Босна и Херцеговина (БиХ) -- На държавите от бивша Югославия предстои дълъг и труден път към членство в ЕС, което зависи от тяхната способност да извършат необходимите реформи, заяви словенският министър по европейските въпроси Янец Поточник. Той привърши балканската си обиколка с визита в Сараево в понеделник (14 юли), където участва в семинар, посветен на опита на неговата страна в процеса на присъединяване. Във форума участваха 100 представители на правителството на БиХ, парламента, медиите, НПО и граждански сдружения. В Сараево Поточник се срещна също с членове на тройното президентство на БиХ и с премиера на БиХ Аднан Терзич. (СТА, Би Би Си, ПБС, БиХ - 14/07/03)
