Капитанът на товарния кораб е изправен пред съда, докато Гърция търси връзка с Ал Кайда
25/06/2003
 
АТИНА, Гърция -- Капитанът на пътуващия за Судан кораб се яви пред гръцки съд в сряда (25 юни), за да отговори на въпроси за огромния товар експлозиви, който породи страхове от терористичен заговор. Разпитът касае конкретно обвиненията, че капитанът Анатолий Балтак и неговият екипаж са навлезли в гръцки териториални води без да информират официалните власти за 680-тонния товар с експлозиви и детонатори. Павлос Апостолидис, ръководител на гръцката разузнавателна служба, заяви пред местна радиостанция във вторник, че следователите търсят връзка с Ал Кайда, посочвайки нередности в митническата декларация на кораба и несъответствия в показанията на екипажа.
Междувременно Тирана категорично отрече твърденията в някои медии, че корабът е идвал от Албания. Трима членове на кабинета са излезли със съвместно изявление, в което се подчертава, че Албания няма нищо общо с инцидента. (АП - 25/06/03; АП, АФП, АТА, Албейниън нюз - 24/06/03)
