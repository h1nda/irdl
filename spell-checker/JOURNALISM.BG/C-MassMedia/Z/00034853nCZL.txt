ЮЛЕКС разследва косовското министерство на образованието
					07/06/2010
					 
						ПРИЩИНА, Косово -- ЮЛЕКС е ускорила разследването на евентуални злоупотреби с публични фондове в министерството на образованието, науката и технологията. Прокурорите от ЮЛЕКС тихомълком посещаваха през последния месец министерството във връзка с подозрения за злоупотреби с ресурси, съобщиха в понеделник (7 юни) местните медии. Източници твърдят, че някои от най-преданите съветници на министъра Енвер Ходжай са подали оставки заради разследването. Министерското ръководство нито отрече, нито потвърди съобщенията. Правоналагащата мисия на ЕС е засилила работата си по места, за да събере доказателства в правителствените канцеларии в изпълнение на мандата си за борба с организираната престъпност и корупцията. Към края на април ЮЛЕКС извърши проверки в канцелариите и частни имоти на министъра на транспорта Фатмир Лимай, заподозрян в злоупотреби във връзка с договори за пътно строителство. 
						Европейски дипломат, акредитиран в Прищина, настоял за анонимност, потвърди в неделя, че дългият процес на политически консултации е довел до формула, по която ЮЛЕКС може да започне да арестува държавни служители тази седмица. (Зери, Кохавижън, РТК, Телеграфи - 07/06/10)
