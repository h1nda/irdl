Турция ще завърши всички реформи за ЕС до 2012 г., обеща Бабаджан
					26/03/2007
					 
						НЮ ЙОРК, Съединени щати -- Главният преговарящ на Турция с ЕС, министърът на икономиката Али Бабаджан, каза в събота (24 март), че правителството му смята да завърши всички реформи, необходими за присъединяването към ЕС, преди парламентарните избори през 2012 г. Турция ще изготви свой собствен дневен ред за реформите, заяви министърът на инвеститорска конференция в Ню Йорк. Правителството ще обяви през април подробната програма, включваща пълен график за реформите, които ще бъдат предприети през следващите пет години. ЕС замрази преговорите по няколко глави от европейското законодателство към края на миналата година, след като Турция отказа да отвори пристанищата и летищата си за транспортни средства от Кипър, както бе обещала. (Ню Анатолиън, Заман - 26/03/07; Търкиш Дейли Нюз - 24/03/07)
