Заплахата от свински грип няма да засегне албанските училища
					11/09/2009
					 
						ТИРАНА, Албания -- Институтът по здравеопазване увери в четвъртък (10 септември) училищните медицински сестри, че няма нужда да се отлага началото на учебната година следващата седмица заради свинския грип. Институтът обяви, че властите очакват в скоро време достатъчно доставки на ваксини, които да обхванат една трета от населението. 
						Други новини -- В четвъртък полицията конфискува 80 кг марихуана на националния път Шкодра-Тирана. Арестувани бяха двама души в автомобил, пътуващ за пристанищния град Дуръс. (Топ Чанъл, Ора Нюз, Шекули, Клан Алсат - 10/09/09)
