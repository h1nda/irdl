Пауъл: Турция разглежда искането на САЩ за изпращане на войски в Ирак
25/07/2003
 
ВАШИНГТОН, САЩ -- Държавният секретар на САЩ Колин Пауъл каза пред репортери в четвъртък (24 юли), че Турция разглежда искането на САЩ за изпращане на войски в Ирак. "Ние бихме желали решението да бъде прието колкото се може по-скоро, но това трябва да стане по преценка на самото турско правителство", заяви Пауъл след срещата си с турския външен министър Абдуллах Гюл. Според Гюл приемането на решението ще бъде улеснено, ако войските бъдат изпратени с мандат на ООН или НАТО. Анкара счита, че резолюцията на ООН, приета през март, не е приложима в конкретния случай, тъй като тя се отнася за разполагане на войски само в Северен Ирак. (AФП, Анадолска агенция, НТВ - 24/07/03)
