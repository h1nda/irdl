ЕП разкритикува БиХ за ограничения напредък 
					18/06/2010
					 
						СТРАСБУРГ, Франция -- В четвъртък (17 юни) Европейският парламент (ЕП) разкритикува Босна и Херцеговина (БиХ) за слабото централно правителство и продължаващите националистически словесни престрелки между босненските сърби, от една страна, и хърватите и бошнаците, от друга. „Националистическите и отцепническите изказвания поляризират обществото и вредят на кандидатурата на страната за интегриране в ЕС”, заявяват депутатите от ЕП в резолюция, приета на парламентарно заседание в Страсбург. Все пак резолюцията приветства и „значителния напредък”, постигнат в изпълнението на критериите, залегнали в пътната карта за безвизовия режим с ЕС, и призовава законодателите да приемат оставащите закони, необходими за превръщането на тези пътувания в реалност. (РТС - 18/06/10; Уебсайт на ЕП, Танюг, Б92 - 17/06/10)
