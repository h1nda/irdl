Огнище на свинска чума се е появило в Западна Румъния
					06/08/2007
					 
						БУКУРЕЩ, Румъния -- Близо 20 000 свине от ферма в окръг Тимиш, Западна Румъния, собственост на американската компания "Смитфийлд", ще бъдат изклани, след като там бе открита свинска чума, съобщиха властите в неделя (5 август). Зради заразата е наложена карантина. Преди две седмици около 3 500 прасета са умрели в същата ферма. Властите посочиха като причина бактериално заболяване, изострило се поради изключителните горещини. (Hotnews.ro - 06/08/07; АФП, Би Би Си, A1, Макфакс - 05/08/07)
