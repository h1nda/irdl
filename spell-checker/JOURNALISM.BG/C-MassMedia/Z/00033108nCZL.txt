Турция разкритикува решение на Конституционния съд на Армения
					20/01/2010
					 
						АНКАРА, Турция -- В понеделник (18 януари) външното министерство отхвърли официално решение на Конституционния съд на Армения, с което се одобряват протоколите за установяване и развитие на официални дипломатически отношения. В краткото съобщение, публикувано на уебсайта на министерството, се заявява, че отделни части от това решение съдържат „предварителни условия и ограничителни разпоредби, които накърняват буквата и духа на протоколите”, подписани в Женева на 12 октомври.
						Източници от външното министерство в Анкара бяха цитирани от местни медии, че позоваванията в решението на „геноцида” над арменците от времето на Първата световна война също нарушават същината на документите, подписани през октомври.
						Експерти заявиха, че в решението на Конституционния съд изрично се посочва, че взаимните ангажименти, поети от двете държави, „са според принципите на международното право изключително от двустранен характер”, като изключват всякаква връзка между процеса на нормализация и отношенията между Ереван и Анкара, от една страна, и Азербайджан, от друга. (ИТАР-ТАСС, Радио Свободна Европа, Файненшъл Таймс, Хюриет - 19/01/10)
