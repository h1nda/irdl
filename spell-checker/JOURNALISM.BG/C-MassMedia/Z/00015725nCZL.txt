Хърватия привика за консултации посланика си в Словения след подновения граничен спор
					26/08/2005
					 
						ЗАГРЕБ, Хърватия -- Правителството привика спешно в четвъртък (25 август) в Загреб посланика си в Любляна Марио Нобило за консултации. Ходът бе предприет в отговор на решението на словенския кабинет да приеме -- независимо от по-ранните възражения на Хърватия -- проектопредложение, с което се създава защитена екологична зона в Адриатическо море, и да го изпрати за одобрение в парламента. Хърватското външно министерство предупреди, че този ход нарушава духа на добросъседство и заяви, че ще уведоми ЕС. Загреб поиска също официално обяснение от словенския посланик в Загреб Петер Бекеш. (Вечерни лист, Нови лист - 26/08/05; ХРТ, ХИНА, СТА - 25/08/05)
