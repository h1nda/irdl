Ръководителят на делегацията на ЕП Пак каза, че ситуацията в БиХ е по-лоша от всякога
					29/04/2009
					 
						САРАЕВО, Босна и Херцеговина (БиХ) -- Ръководителят на делегацията на Европейския парламент за Югоизточна Европа Дорис Пак заяви във вторник (28 април), че положението в БиХ е по-сериозно, отколкото е мислела. По време на визитата си Пак каза: "Аз наблюдавам Босна от дълго време и сега тя е в по-лошо положение от преди. Не виждам никакво желание за движение напред". Имайки предвид това, тя каза, че положението в страната никога не е било "толкова разочароващо". Тя подчерта, че Службата на върховния представител (СВП) не може да свърши работата на местните политици и че БиХ не може да се присъедини към ЕС като протекторат. Пак обвини Република Сръбска за голяма част от проблемите.
						В понеделник върховният представител Валентин Инцко каза за вестник "Вечерне Новости", че през юни международната общност може да реши, че БиХ няма вече нужда от международен администратор. Той намекна, че СВП може да бъде закрита в рамките на следващите 12 месеца. Първоначално службата трябваше да приключи мисията си през юли 2007 г. (Бета, Б92, Дневни Аваз, Макфакс - 28/04/09; Вечерне Новости - 27/04/09)
