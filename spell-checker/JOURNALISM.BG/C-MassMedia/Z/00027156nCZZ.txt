Дипломатически дневник: Aлбания и Хърватия искат бързо присъединяване към НАТО
					22/07/2008
					Педседателите на парламентите на Албания и Хърватия поискаха по-бърз протокола за присъединяване към НАТО. Още в дипломатическите новини от тази седмица:Тина Кайданоу е американския посланик в Косово, Италия потвърди подкрепата си за кандидатурата на Черна гора в ЕС.
					 
						
[Архив]
						
Aлбания и Хърватия призоваха за ускоряване на присъединяването им към НАТО. Председателят на албанския парламент Жозефина Топали и нейният хърватски колега Лука Бебич писаха до Конгреса на САЩ и до 26 парламенти на страни-членки на НАТО в петък (18 юли), за да искат по-бързо ратифициране на протокола за присъединяване на техните страни. Двете страни обещаха да предприемат значителни реформи за укрепване на върховенството на закона. 
						*** 
						Държавният секретар на САЩ Кондолиза Райс определи американския шарже дафер в Прищина Тина Кайданоу за първия посланик на САЩ в Kосово в петък (18 юли), пет месеца след като бившата сръбска провинция обяви независимост. 
						*** 
						
Хърватският външен министър Гордан Яндрокович се срещна в събота (19 юли) със своя колега от Босна и Херцеговина (БиХ) Свен Алкалай в морския град Умаг, Хърватия. Двамата официални представители са изразили готовността си да си сътрудничат при уреждането на въпроси като тези, свързани с териториалните граници между двете страни. 
						*** 
						Италианският премиер Силвио Берлускони е обещал подкрепата на страната си за процеса на интеграция в ЕС на Черна гора на среща в Рим в петък (18 юли) със своя черногорски колега Мило Джуканович. 
						 *** 
						
Сръбският външен министър Вук Йеремич се срещна със своя руски колега Сергей Лавров в Москва в четвъртък (17 юли). Те са обсъдили възможностите за безвизов режим между двете страни. Освен това "Москва ще подкрепи призива на Сърбия към Общото събрание на ООН да поиска мнението на Международния съд относно законността на едностранно обявената независимост [на Косово]," е казал Лавров. 
						*** 
						
Aлбанският президент Бамир Топи и македонският му колега Бранко Цървенковски потвърдиха в четвъртък (17 юли) решимостта си да усилят двустранното сътрудничество. На среща в Дурес двамата официални представители обсъдиха съвместни енергийни, транспорти и телекомуникационни проекти. Те също обсъдиха и регионални въпроси, включително спора за името между Македония и Гърция и признаването на независимостта на Косово. 
						 *** 
						
Tурският премиер Реджеп Тайип Ердоган бе в Северен Кипър в петък (18 юли) за отбелязване на годишнината от пристигането на турските войски в северната част на разделения остров на 20 юли 1974 г. Ердоган, който бе придружаван от шестима министри, се срещна с лидера на кипърските турци Мехмет Али Талат, премиера на самопровъзгласилата се Турска република Северен Кипър Ферди Сабит Сойер и други високопоставени служители. 
						
(Различни източници 15/07/08-22/07/08)
