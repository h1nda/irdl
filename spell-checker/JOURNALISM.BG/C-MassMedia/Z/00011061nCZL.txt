Според Караманлис борбата срещу безработицата е основната задача на гръцкото правителство.
07/06/2004
 
АТИНА, Гърция -- Борбата срещу безработицата е приоритет на гръцкото правителство, заяви в петък (4 юни) гръцкият премиер Костас Караманлис след среща с новите мениджъри на организацията за трудова заетост ОАЕД. Той допълни, че кабинетът му ще се съсредоточи върху безработицата сред младежите и призова властите да използват по-ефективно фондовете на ЕС, което би могло да обуздае темпа на безработица и да създаде нови работни места.
Други новини: Шефове в сферата на сигурността в Гърция започнаха обиколка на олимпийските градове в понеделник, последният етап от подготовката за Игрите. Планирани са посещения във Волос, Солун, Хераклион и Патрас, както и в региони, които граничат с Турция, Албания и Македония. (АП- 06/06/04; МПА - 04/06/04)
