Министърът на външните работи на Турция: "Преговорите с ЕС трябва да започнат през октомври"
					29/08/2005
					 
						АНКАРА, Турция – Министърът на външните работи Абдула Гюл повтори през уикенда, че преговорите за членство с ЕС трябва да започнат на 3 октомври, както е планирано, тъй като Турция е изпълнила поставените от съюза изисквания. "Лидерите на ЕС са достатъчно благоразумни да не помрачават или пренебрегват стратегически политики” поради “вътрешни политически проблеми”, заяви той. В петък френският президент Жак Ширак настоя Турция да признае държавата на кипърските гърци преди започването на присъединителните преговори.
						Други новини -- Властите на Летище "Шарл де Гол" в Париж са забранили на турски пътнически самолет да излети в събота и в неделя поради съображения за сигурност. Турската НТВ твърди, че полет A300-B4 на самолет "Еърбъс" по маршрут към турския курорт Анталия е бил спрян, след като проверките са показали теч на гориво и използване на две неразрешени гуми. Мерките за сигурност са засилени след многото неотдавнашни самолетни катастрофи в цял свят. (НТВ - 29/08/05; Turks.US - 28/08/05; EU Observer - 27/08/05)
