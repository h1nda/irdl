Косовското правителство ще започне кампания за признаване на държавата
					12/05/2008
					 
						ПРИЩИНА, Косово – Вицепремиерът Хайредин Кучи заяви в неделя (11 май), че правителството се готви да положи по-големи лобистки усилия в страните, които не са признали независимостта на страната. Кампанията, съгласувана с външното министерство, започва след 15 юни, когато влиза в сила конституцията на младата държава. 
						Междувременно външният министър Скендер Хисени призова Панама, Еквадор и Парагвай да вземат решение за признаване на страната. В събота той се срещна с дипломати от трите страни във Виена. (Коха Диторе - 12/05/08; КТВ, Телеграфи - 11/05/08)
