Чеку каза, че Косово е готово да посрещне предизвикателствата на потенциалния процес на изграждане на държава
					10/04/2007
					 
						ПРИЩИНА, Косово, Сърбия -- Министър-председателят Агим Чеку каза в понеделник (9 април), че правителството на Косово е готово да посрещне всички предизвикателства, свързани с изграждането на нова държава, ако провинцията получи независимост. Признавайки многото икономически и политически предизвикателства, той каза, че косовските албанци са решени да осъществят всяка мярка и че правителството активно ще работи за защита на интересите на всички граждани на Косово. Неговото изказване съвпадна с началото на дискусиите в Съвета за сигурност на ООН по предложението на специалния пратеник Марти Ахтисаари за решаване на въпроса за статута на Косово. По искане на Русия се планира мисия на Съвета за сигурност да посети Белград и Прищина преди каквото и да е гласуване по предложението на Ахтисаари.
						Междувременно Сърбия полага дипломатически усилия за проваляне на плана. Сръбският външен министър Вук Драшкович понастоящем е на посещение в Южна Африка, една от десетте непостоянните членки на Съвета за сигурност, за да търси подкрепа за своята позиция срещу независимостта на Косово. (Албейниън Нюз, Вечерне новости, Б92, Бета - 10/04/07; Телеграфи, Топ-Ченъл, РТК, A1 TВ, ТАНЮГ, РТС - 09/04/07)
