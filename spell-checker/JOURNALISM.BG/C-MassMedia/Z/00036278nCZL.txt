ЕП даде зелена светлина за премахването на визовите изисквания за БиХ и Албания 
					07/10/2010
					 
						БРЮКСЕЛ, Белгия -- На своето пленарно заседание в четвъртък (7 октомври) Европейският парламент (ЕП) подкрепи доклад, в който се препоръчва премахване на визовите изисквания за Босна и Херцеговина (БиХ) и Албания. Предложението беше прието с 538 на 47 гласа и 41 въздържали се. Окончателното решение за предоставяне на албанските и на босненските граждани на правото на безвизови пътувания до повечето от страните, членки на ЕС, сега зависи от Съвета на министрите, който се очаква да обсъди въпроса през ноември. В навечерието на гласуването докладчикът за либерализирането на визите за страните от Западните Балкани Таня Файон изрази оптимизъм, че гражданите на двете страни ще могат да пътуват безвизово в ЕС до края на годината. „Албания и БиХ са изпълнили всички условия и са готови за премахването на визите. Време е да се изпрати положително послание към тези страни, че ще съборим визовите стени”, каза тя по време на обсъждането в ЕП в сряда. (Уебсайт на ЕП, Дневни Аваз, Онаса, Фена, СРНА - 07/10/10)
