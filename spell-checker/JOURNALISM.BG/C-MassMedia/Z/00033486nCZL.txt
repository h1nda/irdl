Следващия месец Караджич ще произнесе встъпителната си реч
					19/02/2010
					 
						ХАГА, Холандия -- Трибуналът на ООН за военни престъпления реши в четвъртък (18 февруари) да възобнови следващия месец съдебните заседания по делото срещу бившия босненски сръбски лидер Радован Караджич. Караджич трябва да изнесе встъпителната си реч на 1 и 2 март. Обвиняемият многократно искаше отлагане с аргумента, че няма време да подготви защитата си. Макар че съдът не се е произнесъл по последното искане на Караджич, един от съдиите заяви, че процесът може да бъде отложен след встъпителните пледоарии. Делото започна през октомври, но бе почти незабавно преустановено поради отказа на обвиняемия да се явява на заседанията. (Бета, Фена, РТРС - 18/02/10)
