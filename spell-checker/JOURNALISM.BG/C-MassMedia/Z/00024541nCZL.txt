Сърбия приключи своето председателство на СЕ
					13/11/2007
					 
						СТРАСБУРГ, Франция -- На церемония в понеделник (12 ноември) Сърбия предаде председателството на Комитета на министрите на Съвета на Европа (СЕ) на Словакия. Коментирайки резултатите от шестмесечното председателство на Сърбия, външният министър Вук Йеремич каза, че Сърбия се е съсредоточила върху четири основни цели - популяризиране на ценностите, подкрепяни от СЕ, подобряване на личната сигурност, изграждане на толерантно отношение и укрепване на сътрудничеството между СЕ и страните от Западните Балкани. Едно от големите постижения, отбеляза той, е фактът, че голям брой неправителствени и други организации от региона са били привлечени за участие в проектите на СЕ по време на председателството на Сърбия
						Други новини от понеделник -- Наблюдатели на СЕ пристигнаха в Косово преди парламентарните избори в събота. СЕ изпраща общо 180 наблюдатели. (Бета, Танюг, Уебсайт на СЕ - 12/11/07)
