Турски и германски моряци предотвратиха пиратско нападение
					14/08/2009
					 
						АНКАРА, Турция -- Турски и германски военни моряци предотвратиха в петък (14 август) нападение на пирати срещу товарен кораб в Аденския залив край сомалийски брегове. Пиратите били на борда на скутер. Турска фрегата, патрулираща в района в рамките на мисията на НАТО за борба с пиратството, сигнализирала за нападението и германски хеликоптер бил изпратен да ги сплаши. Според съобщенията всичките 19 души на борда на плавателния съд, плаващ под турски флаг, са в безопасност. (AФП, Риа Новости - 14/08/09)
