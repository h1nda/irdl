Още 50 участника в мисията "Проксима" пристигат в Македония тази седмица
19/02/2004
 
СКОПИЕ, Македония -- Още 50 участника в полицейската мисия на ЕС "Проксима" ще пристигнат в страната до края на седмицата, каза на пресконференция в сряда (18 февруари) говорителката на ЕС Шийна Томпсън. Тя добави, че полицаи от Швейцария, Норвегия и Турция ще се присъединят към групата за първи път, с което съставът й ще нарасне на 160 души.
Също в сряда словашкият президент Рудолф Шустер пристигна на двудневно официално посещение. Той ще сподели опита на страната си по пътя на евроинтеграцията и ще обсъди начини за засилване на двустранното сътрудничество. (Утрински весник - 19/02/04; MИA, A1 TВ, Макфакс - 18/02/04)
