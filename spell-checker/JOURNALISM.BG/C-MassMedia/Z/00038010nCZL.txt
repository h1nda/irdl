Финландия подкрепи кандидатурата на Сърбия за ЕС
					01/04/2011
					
						БЕЛГРАД, Сърбия -- Финландският президент Таря Халонен изрази в четвъртък (31 март) подкрепата на страната си за кандидатурата на Сърбия за членство в ЕС. Тя подчерта, че няма пряк път към членството и че страната ще трябва да изпълни всички критерии. Президентът Борис Тадич благодари на Халонен за подкрепата и изрази оптимизъм, че Сърбия ще получи кандидатски статут за ЕС до края на годината. Той отново подчерта, че Сърбия желае да завърши сътрудничеството си с Трибунала за военни престъпления в Хага. (Танюг, РТС, Б92 - 31/03/11)
