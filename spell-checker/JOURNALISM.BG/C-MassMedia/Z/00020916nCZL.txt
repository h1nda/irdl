Финландското председателство на ЕС заяви,че предложението на Турция за Кипър е недостатъчно
					10/12/2006
					 
						БРЮКСЕЛ, Белгия -- Финладния, която в момента е ротационен председател на ЕС, окачестви предложението на Турция да отвори едно пристанище и едно летище за трафик на кипърските гърци, като недостатъчно по отношение на спазване на задълженията според удълженото през 2005 г. споразумение на митническия съюз. Министър-председателят на Финландия Мати Ванханен заяви в петък (8 декември), че той очаква Съветът на Европа да одобри препоръката на европейската комисия за частично замразяване на преговорите с Турция за членство в ЕС на заседание тази седмица. 
						Турският премиер Реджеп Тайип Ердоган в същото време лобира за подкрепа на предложението от американския президент Джордж Буш и гръцкия премиер Костас Караманлис в отделни телефонни разговори в петък. (Заман, Катимерини, Сабах - 09/12/06; НТВ - 08/12/06)
