Караджич обжалва началната дата на процеса, определена от съда в Хага
					29/09/2009
					 
						ХАГА, Холандия -- Бившият босненски сръбски лидер Радован Караджич е подал жалба срещу започването на процеса срещу него в Трибунала за военни престъпления в Хага, съобщиха информационните агенции в понеделник (28 септември). Караджич твърди, че той няма да има достатъчно време да подготви защитата си до предложената дата 19 октомври. По-рано този месец съдията от Трибунала в Хага О-Гон Куон отхвърли искането на Караджич за десетмесечно отлагане. Той е обвинен в геноцид, военни престъпления и престъпления срещу човечеството, свързани с конфликта от 1992-1995 г. в Босна и Херцеговина. (Бета, СРНА, РТРС, Ройтерс, АП, АФП - 28/09/09)
