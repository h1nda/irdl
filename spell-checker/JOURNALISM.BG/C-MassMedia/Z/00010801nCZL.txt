Генералният секретар на НАТО заявява, че България и Румъния са сериозни и надеждни съюзници
14/05/2004
 
СОФИЯ, България -- Генералният секретар на НАТО Яп де Хоп Схефер окачестви България и Румъния като сериозни и надеждни съюзници в началото на обиколката си в новите страни членки на НАТО, включваща посещения в Букурещ и София в четвъртък (13 май). И в двете столици Схефер подчерта, че реформите в съответните сектори на отбраната трябва да продължат, както и че се очаква двете държави да играят важна роля в преобразяването на алианса.
Други новини: Българското правителство одобри и предаде на парламента споразумение за дарение на оръжия, боеприпаси и оборудване на стойност 8 млн. евро на Афганистан. Дарението, направено по искане на ООН, ще бъде в подкрепа на новосъздадените афганистански сили на сигурност. (Ромпрес, Дневник, 24 часа - 14/05/04; Медиафакс, БНT - 13/05/04)
