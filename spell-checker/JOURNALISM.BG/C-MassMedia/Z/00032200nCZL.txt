Албанците ще пътуват до БиХ без визи
					02/11/2009
					 
						ТИРАНА, Албания -- От неделя (1 ноември) албанските граждани, пътуващи до Босна и Херцеговина (БиХ), няма да имат нужда от визи. Същото се отнася и за босненските граждани, пътуващи до Албания, по силата на споразумение, подписано между двете държави през март. Албания планира да започне преговори и със Сърбия за премахване на визовите бариери за своите граждани. Албанците вече пътуват без визи до Македония, Косово и Черна гора. (Алсат, Нюз 24, Топ Нюз, Телеграфи - 01/11/09)
