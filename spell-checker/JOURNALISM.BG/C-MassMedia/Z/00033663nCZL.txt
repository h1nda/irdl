Гърция пусна държавни облигации за намаляване на дефицита
					05/03/2010
					 
						АТИНА, Гърция -- В четвъртък (4 март) страната предложи десетгодишни държавни облигации в опит да събере пари за намаляване на огромния си бюджетен дефицит. Само час след издаването им стойността на облигациите достигна 7 милиарда евро, доста над предвидените от анализаторите 5 милиарда евро. Пет банки бяха избрани за обслужването на сделката.
						Други новини от четвъртък -- Президентът на Европейската централна банка (ЕЦБ) Жан-Клод Трише каза, би било „абсурд” Гърция да напусне еврозоната. „Гърция е много по-добра страна сега… в сравнение с миналото”, каза Трише след среща с представители на ЕЦБ. Гръцкият министър-председател Георгиос Папандреу е в Люксембург за среща с Трише в петък. Очаква се също той да посети и Берлин за разговори с германския канцлер Ангела Меркел.
						Гръцките мерки за строги икономии продължават да срещат силна съпротива в страната. Профсъюзът на работниците от частния сектор ГССЕ и синдикатът на държавните служители АДЕДИ призоваха членовете си да участват в демонстрация пред парламента в петък срещу мерките за строги икономии. Протестът засегна транспорта, училищата и медиите. (АФП, Фокус, Блумбърг - 05/03/10; АФП, Ройтерс, Уол Стрийт Джърнъл - 04/03/10)
