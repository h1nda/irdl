Хиляди демонстрираха в Прищина срещу продължаването на ролята на ЮНМИК в доминираните от сърби райони
					20/11/2008
					 
						ПРИЩИНА, Косово -- В сряда (19 ноември) хиляди хора се събраха в Прищина, за да протестират срещу продължаването на функциите на ЮНМИК в доминираните от сърби райони на Косово. Движението за самоопределение и 30 други неправителствени организации организираха демонстрацията в опит да принудят лидерите да продължат да се противопоставят на исканията от страна на ООН и ЕС, които желаят да координират разполагането на оглавяваната от ЕС мисия ЮЛЕКС със Сърбия. Мисията на ООН, ЮНМИК, би запазила контрола си върху полицейските участъци и митническите служби в северната част на Косово и в други доминирани от сърбите райони южно от Ибър. Косово настоява, че като независима държава трябва да има пълен контрол върху своята територия. Демонстрантите развяваха знамена и скандираха лозунги срещу ЮНМИК по време на мирната демонстрация. Един ден по-рано правителството решително отхвърли плана от шест точки за разполагане на ЮЛЕКС, предложен от генералния секретар на ООН Бан Ки Мун. (Студио Б, Б92, Бета, Танюг - 19/11/08)
