Албания призовава за засилване на регионалното сътрудничество в борбата срещу наркотрафикантите
26/03/2004
 
ТИРАНА, Албания -- Министърът на обществения ред Игли Тоска призова страните от Югоизточна Европа да засилят сътрудничеството си в борбата срещу незаконния трафик на наркотици. По време на среща с американския посланик в Тирана Джеймз Джефри в четвъртък (25 март) Тоска се съгласи, че наркотрафикът е най-големият източник на финансиране за терористичните организации в региона и че елиминирането на проблема е от ключово значение за глобалната борба срещу тероризма. Двете длъжностни лица присъстваха на церемонията по връчване на дипломи на албанския отдел за борба с наркотиците.
Други новини: В четвъртък опозиционната Републиканска партия поиска преразглеждане на избирателния закон, като заяви, че той дискриминира по-малките партии и е написан единствено в защита на интересите на управляващата Социалистическа партия и опозиционната Демократическа партия. (Албейниън нюз - 26/04/03)
