Високопоставен полицейски служител бе арестуван заради корупция в България
					19/03/2008
					 
						СОФИЯ, България -- Иван Иванов, заместник-директор на Генералната дирекция за борба срещу организираната престъпност бе арестуван във вторник (18 март) по обвинения в корупция и в доставяне на конфиденциална информация на разследвани лица. Събщава се, че Иванов е предупреждавал производители на алкохол за провеждане на разследване за избягване на акцизния данък. Опозицията реагира, като поиска оставката на вътрешния министър Румен Петков, както и на главния секретар на Министерството на вътрешните работи Валентин Петров. Случаят е смятан за тест за решимостта на правителството да се справи с корупцията по високите етажи на властта. (Труд, Сега, 24 часа - 19/03/08; Дарик, Дневник - 18/03/08)
