Експерти обсъждат проект за балкански тръбопровод 
					20/04/2005
					 
						ТИРАНА, Албания -- Експерти от България, Македония и Албания се срещнаха в Тирана във вторник (19 април), за да обсъдят изграждането на голям тръбопровод, АМБО, свързващ Черно с Адриатическо море. Те представиха проучване относно въздействието върху околната среда и обсъдиха финансовите аспекти на проекта. Деветстотин и тринадесеткилометровият тръбопровод ще пренася 750 000 варела на ден от българското пристанище Бургас до албанското Вльора. Петролът ще идва от Русия и Каспийския регион и ще заобикаля Босфора. Протестиращи демострираха пред сградата в Тирана, където се провеждаше срещата, твърдейки, че проектът ще повлияе негативно върху околната среда и туризма в Албания. 
						Междувременно в Букурещ официални представители от над десет държави и международни организации участваха в конференция в сряда. Темата на форума е стимулирането на сигурността в Черноморския регион. (Makфакс, Ромпрес - 20/04/05; AP, Найн o'клок - 19/04/05)
