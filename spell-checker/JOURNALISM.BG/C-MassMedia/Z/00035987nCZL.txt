Външните министри на страните членки на ЕС обсъждат Турция
					12/09/2010
					 
						БРЮКСЕЛ, Белгия -- Външните министри на ЕС се срещнаха в Брюксел в събота (11 септември), за да обсъдят взаимоотношенията с Турция. Неформалните разговори целят да се признае, че въпреки че Турция все още не е членка на европейското семейство, тя е "наш партньор по отношение на много проблеми в света", заяви шефката на външната политика на ЕС Катрин Аштън. Тя се срещна с турския външен министър Ахмет Давутоглу късно в петък, за да обсъдят отношенията между Анкара и блока. 
						Финландският външен министър Александър Стъб описа Турция като "по-влиятелна в света, отколкото която и да е от нашите страни членки заедно или поотделно". Той добави, че "тя има голямо влияние в Близкия изток, в Африканския рог, в Персийския залив и в Иран. Тя наистина е световен играч и ние трябва да работим заедно с Турция точно сега по външната политика и по политиката на сигурността." 
						След срещата шведският външен министър Карл Билдт разкритикува страните, които искат да блокират присъединителните преговори с Турция. "Разбира се, абсолютно неприемливо е страните - поради техни собствени политически причини - да блокират присъединителния процес. Това противоречи на духа на Европа", каза Билдт. (ДПА, Хюриет, AП - 11/09/10)
