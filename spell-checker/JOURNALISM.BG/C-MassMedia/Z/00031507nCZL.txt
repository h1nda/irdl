Гърция обвинява Турция, че нарушава въздушното пространство
					02/09/2009
					 
						АТИНА, Гърция -- Министерството на външните работи обвини Турция във вторник (1 септември), че неин самолет е прелетял над Егейско море, което разделя двете страни, и е нарушил въздушното й пространство. "Продължаващите нарушения... са опасни и могат да доведат до инциденти", заяви говорителят на Външно министерство Григорис Делавекурас. Външният министър Дора Бакояни е провела телефонен разговор с турския си колега Ахмет Давутоглу, за да изрази загрижеността си. Атина планира да подаде оплакване до Международната органиция за гражданска авиация, ЕС и НАТО. (Eлефтеротипиа - 02/09/09; AФП - 01/09/09)
