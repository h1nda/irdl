Няма признаци САЩ да поискат от България по-активно сътрудничество по иракската криза
24/02/2003
 
ВАШИНГТОН, САЩ -- Няма признаци САЩ да променят искането си към България или да поискат по-активно участие в евентуална война срещу Ирак, съобщи посланикът на България в САЩ Елена Поптодорова в неделя (23 февруари) за новинарската агенция БТА. Тя заяви също, че становището на Турция за иракската криза вероятно няма да бъде централна тема в разговорите между българския премиер Симеон Сакскобургготски и американския президент Джордж Буш. В понеделник премиерът замина за Вашингтон, придружаван от външния министър Соломон Паси. (Медиапул - 24/02/03; БТА - 23/02/03)
