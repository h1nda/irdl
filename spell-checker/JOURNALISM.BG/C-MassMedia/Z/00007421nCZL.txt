ОССЕ ще проведе регионална конференция за интеграцията на малцинствата в Загреб
25/06/2003
 
ЗАГРЕБ, Хърватия -- Мисията на ОССЕ в Хърватия заяви във вторник (24 юни), че ще проведе международна конференция за интеграцията на малцинствата в ЮИЕ и балтийските държави на 2 юли в Загреб. Еднодневният форум ще събере представители на правителствата на държавите от региона, ОССЕ, Европейската комисия, Пакта за стабилност в ЮИЕ и неправителствени организации. Конференцията ще сравни и анализира опита при интеграцията на малцинствата и ролята на ОССЕ в региона. (Уеб-сайт на ОССЕ, ХИНА - 24/06/03)
