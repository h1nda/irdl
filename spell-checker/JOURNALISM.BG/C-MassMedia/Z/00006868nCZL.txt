Ашдаун даде висока оценка на работата на граничните служби на БиХ
08/05/2003
 
ТРЕБИНЕ, Босна и Херцеговина (БиХ) -- По време на посещението си в Източна Херцеговина в сряда (7 май) Върховният представител Пади Ашдаун даде висока оценка на работата на граничните служби на БиХ. Ашдаун, който посети няколко ГККП в региона, подчерта приноса на граничните служби за рязкото намаляване на престъпността, в т.ч. и контрабандата.
В други новини, Службата на Върховния представител (СВП) изготвя списък от 25 граждани на БиХ, на които е наложена забрана да влизат в страни от ЕС. Говорителят на СВП Джулиън Брейтуейт отказа да оповести имената в сряда, но подчерта, че лицата в списъка са заподозрени за участие в организираната престъпност, прането на мръсни пари или за подпомагане на обвинени във военни престъпления. (Източници на СВП - 08/05/03; ПБС БиХ, Онаса, Би Би Си, ТВ на Федерацията - 07/05/03)
