Рен е изпратил предупредителни писма в София и Букурещ във връзка с хода на реформите
					12/06/2005
					 
						СОФИЯ, България -- Комисарят на ЕС по разширяването Оли Рен е изпратил предупредителни писма до България и Румъния, в които изразява неудовлетворението на Европейската комисия от хода на свързаните с присъединяването към ЕС реформи в двете страни-кандидатки. Съобщавайки за това в петък (10 юни), говорителката на ЕС Крижтина Наги каза, че в писмата се посочват закъсненията в най-важните области. За България това са съдебната система, селското стопанство, околната среда и свободата в оказването на услуги. За Румъния - свободното движение на стоките, конкуренцията, селското стопанство, данъците, околната среда, правосъдието и вътрешните работи. Договорите за присъединяване на двете страни съдържат защитна клауза, според която влизането им в ЕС, планирано за 2007 г., може да бъде отсрочено с една година, ако не бъдат изпълнени реформите. (Медияпул, бТВ, Ройтерс - 10/06/05)
