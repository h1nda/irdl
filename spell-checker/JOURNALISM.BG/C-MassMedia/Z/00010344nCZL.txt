Стачка в Гърция предизвиква закъснения в подготовката на Олимпиадата
01/04/2004
 
АТИНА, Гърция -- Стачка на най-големия профсъюз, продължила 24 часа в сряда (31 март), предизвика закъснения в работата по някои от олимпийските обекти. Гръцката Обща конфедерация на труда предприе действието с цел да подсили исканията за по-високо заплащане и намалено работно време на своите 600 000 работници в транспорта и строителството. Инспекторът на Международния олимпийски комитет Денис Осуалд заяви, че е получил уверения от изпълнителите, че ще работят и в почивните дни, за да наваксат закъснението.
Други новини: Първата отсечка от щафетата на олимпийския огън бе завършена в сряда, когато факелът пристигна на стадиона "Панатинайко" в Атина. Президентът Костас Стефанопулос се присъедини към 30 000 зрители, за да приветства появата му. (AНA - 01/04/04; AП, AФП, Би Би Си - 31/03/04)
