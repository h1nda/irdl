Според пратеник на ООН властите в Косово трябва да защитават сърбите 
					30/11/2004
					 
						НЮ ЙОРК, САЩ -- Правителството на Косово трябва да гарантира сигурността на сръбската общност, заяви в доклад пред Съвета за сигурност на ООН шефът на УНМИК Сьорен Йесен-Петерсен в понеделник (29 ноември). "Властите трябва да гарантират, че всички се чувстват в безопасност и сигурност и могат да водят нормален живот без страх и заплахи," подчерта той. Йесен-Петерсен подчерта освен това необходимостта от продължаване на международното военно присъствие в провинцията. Той отбеляза, че сигурността на Косово се е "подобрила значително", но предупреди, че ситуацията в целия регион няма да се стабилизира, докато не се подходи към решаване на въпроса с окончателния статут на провинцията. 
						Също в понеделник Върховният представител на ЕС по сигурността Хавиер Солана препотвърди безпокойството си във връзка с възможността бившият командир Рамуш Харадинай да стане следващият премиер на Косово. В изявление пред репортери в Брюксел Солана каза, че ЕС се пита дали лице, което е било разпитвано от Трибунала в Хага за възможно участие в извършване на военни престъпления, е подходящ кандидат за поста. (Блумбърг - 30/11/04; АФП, Танюг, ХИНА, EU Observer - 29/11/04)
