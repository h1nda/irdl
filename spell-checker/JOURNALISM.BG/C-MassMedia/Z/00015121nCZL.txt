Експлозия във влак уби шестима в Турция
					03/07/2005
					 
						АНКАРА, Турция -- Шест служижители от охраната на железниците бяха убити и най-малко 12 души ранени, когато експлозия преобърна два вагона в турската провинция Бингьол в събота (2 юли), се казва в съобщение на властите. Втори влак, изпратен на помощ на пострадалите, е бил бил обстрелван с леко оръжие. Вината за нападението се приписва на терористи от забранената Работническа партия на Кюрдистан. Войници по-късно са обезвредили друга бомба по трасето на същата железопътна линия. 
						В друг инцидент трима полицейски служители бяха ранени при експлозия в Диарбакир в петък. Те са инспектирали подозрителен пакет, който очевидно е съдържал бомба с дистанционно управление. (Гласът на Америка - 03/07/05; АФП, Ройтерс - 02/07/05; TurkishPress.com)
