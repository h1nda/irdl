Източноправославните християни празнуват Великден
27/04/2003
 
ИСТАНБУЛ, Турция -- Вселенският Патриарх Бартоломей Първи, духовен глава на Източноправославната църква произнесе "Христос возкресе" в полунощ в събота (26 април), с което обяви началото на великденските празници. "Нека възкръсналият Господ да излекува раните на съвременното човечество и да даде мир и живот на всички живи същества, като премахне всякаква омраза и кръвопролития и ги замени с мирно сътрудничество за благото на всички", заяви той, когато забиха камбаните на катедралата "Св. Георги" в Истанбул и участниците в богослужението запалиха свещите. В света има 14 независими православни църкви, в т. ч. в Сърбия, България, Румъния, Гърция и Албания. (АП, АФП - 27/04/03)
