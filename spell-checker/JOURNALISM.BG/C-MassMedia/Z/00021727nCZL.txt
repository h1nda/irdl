Цървенковски и Мойсиу обсъждат напредъка на свързаните с НАТО реформи 
					27/02/2007
					 
						СКОПИЕ, Македония -- Президентът Бранко Цървенковски и албанският му колега Алфред Мойсиу се срещнаха в понеделник (26 февруари), за да обсъдят последните постижения в областта на реформите, свързани с НАТО, и по-нататъшното сътрудничество между трите държави, членки на "Адриатическата харта". Двамата изразиха увереност, че Албания, Хърватия и Македония ще бъдат поканени да се присъединят към Алианса по време на следващата среща на върха на НАТО през 2008 г. Двамата президенти изразиха задоволство от текущото състояние на двустранните отношения и обещаха да разширят икономическото и културното сътрудничество. 
						Цървенковски отново повтори, че предложението на специалния пратеник на ООН Марти Ахтисаари е добра основа за определяне на окончателния статут на Косово, което по думите му е необходимо за трайния мир и стабилност на Балканите. (Вечер - 27/02/07; Макфакс, Телма ТВ, Фокус, АП - 26/02/07)
