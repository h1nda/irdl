Проектите по програма CARDS 2003 за Албания ще стартират през последното тримесечие на годината
13/02/2003
 
ТИРАНА, Албания -- Осъществяването на проектите по програмата на ЕС за възстановяване, развитие и стабилизация (CARDS) 2003 ще започне през четвъртото тримесечие на тази година, съобщи Елен Педерсен, ръководителка на програмата за Албания. Тя и представителката на Европейския съвет в Тирана Ванеса Дик се срещнаха в сряда (12 февруари) с албанския министър на икономиката Арбен Малай. Педерсен заяви, че проектите по програмата CARDS целят насърчаване на търговията, бизнеса и конкурентноспособността. Повечето от тях вече са одобрени и ще продължат три години. (Албански всекидневни новини, Zeri I Popullit - 13/02/03; ATA - 12/02/03)
